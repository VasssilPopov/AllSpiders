{"url": "https://www.bgonair.bg/world/2018-01-16/v-chili-zapochna-obikolkata-na-papa-frantsisk-v-latinska-amerika", "text": "Папа Франциск пристигна в Чили. Това е първата страна от обиколката му в Латинска Америка. Светият отец беше посрещнат в столицата Сантяго от десетки протестиращи. Скандалите за сексуални посегателства срещу малолетни, които разтърсиха Ватикана през последната година, силно разклатиха позициите на Римокатолическата църква в страната. Днес папа Франциск ще отслужи литургия в Сантяго, на която се очаква да присъстват около 50 хиляди души. След Чили обиколката на папата продължава с посещение на Перу.", "date": "2018.01.16", "title": "Папа Франциск в Чили, започна обиколката му в Латинска Америка"}
{"url": "https://www.bgonair.bg/kriminalno/2018-01-16/v-sasht-zadarzhaha-roditeli-iztezavali-13-te-si-detsa", "text": "\r\n Полицията в щата Калифорния задържа двама родители, след като откри 13-те им деца оковани в дома им в градчето Перис. 57-годишният Дейвид и 49-годишната му съпруга Луис са обвинени в изтезание и застрашаване на живота и здравето на децата. Полицаите са открили децата, след като едно от тях успяло да избяга от къщата и да се обади на спешния телефон 911. Отзовалите се на сигнала служители на реда са намерили братята и сестрите завързани, гладни и мръсни. Децата на Дейвид и Луис   вече са отведени за лечение в медицински център, а родителите им ще се изправят пред съда в четвъртък.", "date": "2018.01.16", "title": "В САЩ: Задържаха родители, изтезавали 13-те си деца"}
{"url": "https://www.bgonair.bg/world/2018-01-16/gratskiyat-parlament-prie-strogi-merki-za-ikonomii", "text": "\r\n На фона на масови протести гръцкият парламент одобри нови строги мерки за икономии. Докато депутатите единодушно гласуваха закона за ограничаване на стачките, мирният митинг в Атина, в който участваха над 20 хил. души, прерасна в сблъсъци с полицията. Около 100 крайнолеви демонстранти започнаха да хвърлят запалителни бомби и камъни срещу органите на реда, които бяха образували кордон около сградата на парламента.  Полицията отговори със сълзотворен газ и шокови гранати. Не се съобщава за арестувани или ранени в сблъсъците.", "date": "2018.01.16", "title": "Гръцкият парламент прие строги мерки за икономии"}
{"url": "https://www.bgonair.bg/economy/2018-01-16/es-otnovo-zatyaga-usloviyata-za-brexit", "text": "Великобритания ще трябва да понесе нов удар в преговорите за сделка за Brexit, след като Европейският съюз отново е затегнал условията си за преходния период след развода. В същото време властите в Норвегия се предупредили Брюксел, че ако се съгласи на искането за специално търговско споразумение с Лондон, то Осло може да прекрати настоящите си отношения с общността. Това съобщава британският вестник Guardian, позовавайки се на документ с искания на специалния представител на ЕС Мишел Барние и свои източници. От текста става ясно, че ЕС настоява Великобритания да има право да се ползва от привилегиите на търговските споразумения с трети страни, само ако Брюксел даде разрешение за това. В него се посочва още, че съюзът ще настоява за свободното движение на хора в страната по време на преходния период, в това число и на тези, които са пристигнали във Великобритания преди 31 декември 2020 г. По-рано Лондон искаше договорът за свободно движение да включва само гражданите, пристигнали преди 29 март 2017 г. Guardian посочва също, че съюзът няма намерение да се ангажира с приключване на преговорите за преходния период до март, на каквото се надяваха от Лондон. Според високопоставени източници на изданието от ЕС има възможност за постигане на споразумение до края на първата половина на годината, освен ако не се стигне до „съществени трудности“. Въпреки по-строгите условия, поставени от Брюксел, по всяка вероятност британският премиер Тереза Мей ще се съгласи с тях, смятат запознати. В същото време преговорите за Brexit са изправени пред ново предизвикателство в лицето на Норвегия. По информация на Guardian властите в Осло са изразили многократно притесненията си, че една щедра сделка с Лондон ще разпали призиви Норвегия да поиска предоговаряне на собствените си двустранни отношения с блока. Това би затруднило желанието на Мей за договаряне на „специално и дълбоко партньорство“ с ЕС, което се простира отвъд параметрите на договора за свободна търговия с Канада, който се разглежда като възможен модел за отношенията след Brexit. Норвегия, която не е член на ЕС, има по-голям финансов принос за общността на глава от населението в сравнение с Великобритания и приема безпрепятственото движение на хора на своя територия в замяна на достъп до свободния пазар. Тя обаче не може да участва във взимането на решения от Брюксел. На този фон в Норвегия евроскептичната Партия на центъра, която иска излизането на страната от Европейската икономическа зона (ЕИЗ), удвои подкрепата си по време на парламентарните избори миналата година. И макар сред останалите основни партии да съществува консенсус в подкрепа на ЕИЗ, по-малкият коалиционен партньор на управляващите – Партия на прогреса, настоява за предоговаряне на двустранните отношения. Според източник от Осло страната следи преговорите с Великобритания „отблизо“, за да е сигурно, че няма да бъде сключена „много по-изгодна сделка“. Guardian посочва, че сред другите настроения в европейските столици във връзка с Brexit е и нежеланието на Франция да позволи запазване на т. нар. паспортни права на британските банки. Според информацията Париж се опитва да отбие опити на Люксембург и други европейски страни, да подсигурят „заден вход“ към единния пазар за британските финансови институции. Според представители на ЕС този вътрешен дебат може да се разглежда като предшественик на по-голям конфликт сред 27-те страни членки във връзка с това какво да бъде предложено на финансовия сектор в Лондон. Oще икономически новини четете в  Снимка: Pixabay", "date": "2018.01.16", "title": "ЕС отново затяга условията за Brexit"}
{"url": "https://www.bgonair.bg/world/2018-01-16/estoniya-ni-predade-evroshtafetata-sas-silata-e-v-edinstvoto", "text": "\r\n Първата сесия в рамките на започналото българско европредседателство започва в Европейския парламент в Страсбург. В момента Естония, от която приемаме щафетата на председателсдтвото, отчита свършеното.  В Страсбург е и премиерът ни Бойко Борисов, който утре ще представи в пленарната зала приоритетите на председателство ни.  По време на крайната реч на естонския премиер залата бе полупразна. Той обаче направи страхотен жест към България като перефразира нашето мото - \"Силата е в единството\".  Естонският премиер Юри Ратас изрази надежда, че България ще работи в посока на Западнте Балкани, предаде  . Премиерът на Той направи признание, че страната му не е успяла да се справи с крехкия въпрос, свързан с миграцията и бежанците. Председателите на европарламента, на Европейската комисия и на Съвета на ЕС, както и самият естонски премиер, избраха сини вратовръзки - любимят цвят на Европейския съюз. А Жан-Клод Юнкер благодари на естонския премиер на български с \"благодаря\" и \"браво.\" Отвъд дневния ред на пленарното заседание усилено се говори за обстановката в Румъния. Какво вече съобщихме, румънският премие Михай Тудосе подаде оставка, тъй като изгуби подкрепата на своята партия.", "date": "2018.01.16", "title": "Естония ни предаде еврощафетата със \"Силата е в единството\""}
{"url": "https://www.bgonair.bg/world/2018-01-16/47-dushi-postradaha-sled-kato-uchilishten-avtobus-se-vryaza-v-ofis", "text": "Близо 50 души са пострадали, след като училищен автобус се е блъснал в стената на офис в немската провинция Баден-Вюртемберг. Състоянието на 10 от ранените остава сериозно. Превозното средство е излязло от пътя, като според местни медии това е станало при предприемане на рисковано изпреварване от страна на водача. За сега причината за инцидента не е ясна.", "date": "2018.01.16", "title": "47 души пострадаха, след като училищен автобус се вряза в офис"}
{"url": "https://www.bgonair.bg/reportazhi/2018-01-16/poreditsa-ot-pozhari-i-izrignal-vulkan-v-razlichni-tochki-na-sveta", "text": "\r\n 10 души поне загинаха при рухването на мост в централна Колумбия. Жертвите са работници, участвали в изграждането на съоръжението. Те са паднали от близо 300 метра височина в пропастта, в планинския район Чирахара. Други 11 техни колеги пък са в неизвестност. Има и много ранени. 446-метровият мост, свързващ Богота с областта Лянос Ориенталес, на югоизток от столицата, трябвало да бъде открит през март.  Десетки пожарникари се бориха в продължение на часове с пожара, който погълна триетажната сграда на мотел в градчето Лоурънс, щата Канзас. Все още не е ясно какви са причините за бедствието и за щастие няма пострадали.  Огнена стихия в индонезийската столица Джакарта пък изпепели музея за морска история в града. Посетителите са били евакуирани на време и няма пострадали при инцидента. Повече от 20 пожарни и десетки огнеборци се бориха с пламъците в продължение на часове, но огънят е успял да погълне ценни артефакти от колекцията на музея и да изпепели сградата, която е строена през 1652-ра година по време на холандската колонизация.  12 хиляди души бяха евакуирани заради опасност от изригването на вулкана Майон във Филипините. Кратерът избълва огромен стълб лава, която се стича на 2 км надолу по склоновете.  \r\nМайон, който се намира на 340 км югоизточно от столицата Манила, е изригвал около 50 пъти през последните 500 години.", "date": "2018.01.16", "title": "Поредица от пожари и изригнал вулкан в различни точки на света"}
{"url": "https://www.bgonair.bg/world/2018-01-16/monika-makovey-dokato-sotsialdemokratite-vlastvat-koruptsiyata-v-rumaniya-nyama-da-spre", "text": "Естония официално предаде щафетата на българското председателство. В Страсбург, по време на сесията на Европейския парламент, премиерът на страната Юрий Ратас отправи пожелания за успех и призова Съюза да продължи да работи по редица въпроси, включително проблемът с миграцията и сигурността на страните-членки.  , с която коментираха политическата криза в Румъния. \"Докато социалдемократите в Румъния са на власт, корупцията няма да спре\", отсече Маковей и допълни, че оставката на Михай Тудосе едва ли ще промени нещо съществено. На дневен ред като тема в Страсбург днес е била Естония, продължи Мартина Ганчева. Председателят на Европейската комисия Жан-Клод Юнкер и този на Европейския парламент Антонио Таяни са били категорични, че много по-малките държави правят по-успешни председателства. Очаква се тази вечер премиерът Бойко Борисов да пристигне в Страсбург. Утре в 10.00 часа българско време министър-председателят ни ще представи приоритетите на българското председателство пред европейските депутати. Българските евродепутати днес се вълнуваха от \"Истанбулската конвенция\". Заради политическите скандали, които избухнаха у нас документът ще бъде изцяло преразгледан. ", "date": "2018.01.16", "title": "Моника Маковей: Докато социалдемократите властват, корупцията в Румъния няма да спре!"}
{"url": "https://www.bgonair.bg/world/2018-01-16/ekzekutiraha-partien-lider-na-kosovskite-sarbi", "text": "Партиен лидер на косовските сърби беше показно разстрелян тази сутрин в Косовска Митровица.  По първоначални данни Оливър Иванович е починал, след като е получил 5 огнестрелни рани, докато е влизал в офиса на организацията, която оглавява.", "date": "2018.01.16", "title": "Екзекутираха партиен лидер на косовските сърби"}
{"url": "https://www.bgonair.bg/world/2018-01-16/yaponskata-televiziya-izlachi-falshiv-signal-za-raketa-ot-severna-koreya", "text": "Японската държавна телевизия излъчи фалшиво предупреждение за изстреляна от Северна Корея ракета. Минути по-късно обаче грешката беше поправена. Само преди няколко дни подобна фалшива грешка предизвика паника в Хавай. Напрежението между Япония и Северна Корея ескалира през септември миналата година, когато режимът на Ким Чен Ун направи шестия си и най-голям до момента ядрен тест. Северна Корея неведнъж е плашила Япония с унищожение. ", "date": "2018.01.16", "title": "Японската телевизия излъчи фалшив сигнал за ракета от Северна Корея"}
{"url": "https://www.bgonair.bg/denqt-on-air/2018-01-16/zhurnalist-makedoniya-tryabva-da-stane-chast-ot-evroatlanticheskite-strukturi", "text": "\r\n Македония трябва да стане част от европейската общност и евроатлантическите структури. Там ѝ е мястото! В западната ни съседка няма никакви протести нито против договора за добросъседство, нито срещу България. Това каза  Той коментира и днешното ратифициране на договора за добросъседство с България от македонския парламент. \" \", категоричен е журналистът пред  . Според него трябва да се поставят два ключови въпроса, по които в бъдеще трябва да се работи усилено и от двете страни. \" , отбеляза Нешков в  . По думите му Българската православна църква е призната от всички други патриаршии и въобще не трябва да се мисли и спекулира с това \"как ще реагира Русия\", ако все пак БПЦ приеме да стане \"майка\" на македонската . \", допълни журналистът.", "date": "2018.01.16", "title": "Журналист: Македония трябва да стане част от евроатлантическите структури"}
{"url": "https://www.bgonair.bg/denqt-on-air/2018-01-16/patriotite-kategorichni-votat-na-nedoverie-e-nesastoyatelen", "text": "\r\n Парламентарната група на БСП ще внесе утре (17 януари) вот на недоверие срещу правителството. От левицата не веднъж посочиха, че основание за такъв категорично имат, а въпросът за сивата икономика и контрабандата е бил поставян на дневен ред от тях многократно. \"Управляващата коалиция е стабилна. Място за притеснениe няма най-вече, защото мотивите за вота на недоверие и до днес не излязоха в публичното пространство\", подчерта в студиото на  Александър Сабанов от \"Обединени патриоти\". Докато словесната престрелката за вота обаче тепърва предстои, битката за Хасково се поднови. Депутатът от БСП Елена Йончева отново атакува Делян Добрев от ГЕРБ. Този път обаче не за кадруване в общината, а за спечелени обществени поръчки от фирми свързани с Добрев и за заеми, взети от фирма на неговия баща. Според Йончева 2 млн. лева са дошли от офшорна фирма. Добрев от своя страна контраатакува Йончева и попита ползвала ли е по време на предизборната кампания кола на областната управа, за да превози фотографа си до границата, както и за страничните ѝ дейности. Пред   Александър Сабанов уточни, че скандал на практика няма, тъй като нищо от това, което обикаля публичното пространство не е доказано в съда.  \"В правова държава, каквато е България, институциите са тези, които трябва да се произнесат. Наясно сме, че всеки може да говори нещо за някого. Както и че след това може да бъде набеден за клевета\", посочи още той. По думите му проблемът с корупцията е голям не само в страната ни, а целият свят се бори срещу нея. \"Въпреки всичко е ясно, че вотът на недоверие няма да мине. Но е изключително неусместно да се внася такъв по време на председателството ни на съвета на Европейския съюз\", отбеляза гостът в студиото на Владимир Сиркаров. Александър Сабанов коментира също ратификацията на Истанбулската конвенция и отсече, че \"Обединени патриоти\" продължават да бъдат категорично против приемането ѝ. \"Вариант за промяна в текстовете няма. Или държавата я подкрепя, или не. Ние обаче не бихме могли да направим компромис с въвеждането на понятието \"социален пол\", допълни той.  ", "date": "2018.01.16", "title": "Патриотите категорични: Вотът на недоверие е несъстоятелен!"}
{"url": "https://www.bgonair.bg/denqt-on-air/2018-01-16/zashto-vitosha-ima-problemi-s-liftovete-zaradi-neizgoden-dogovor-ot-2007-g", "text": "\r\n Защо Витоша няма предпоставки за зимен туризъм? Защо има проблеми с лифтовите съоръжения?  \"През 2007 г. Столичната община и Столичният общински съвет продават своето предприятие \"Въжени линии\" чрез приватизационен договор на \"Витоша ски\". Продават се кабинковите лифтове в квартал \"Симеоново\", \"Княжево\", \"Драгалевци\" с един неизгоден договор\". Така коментира тези въпроси в  председателят на Комисията по архитектура и градоустройство към Столичната община Силвия Христова. Гостът на телевизията пристигна в студиото след края на заседанието на Временната комисия за решаване проблемите на Витоша. По повод договора от 2007 г. Христова продължи, че той е бил подписан 2 месеца преди края на мандата на СОС. \"Условията в него са неизгодни, защото в документа никъде не е изписана гаранция лифтовите съоръжения да работят. Единствените ангажименти са да се заплатят задълженията на \"Въжени линии\", които предприятието е имало тогава\", разказа юристът.  На заседанието на Временната комисия са били взети 3 решения по повод управлението на националния природен парк, информира гостът на  Първото е Комисията, заедно с представители на Дирекция \"Природен парк Витоша\", да направят обследване на хижите в планината, тъй като са получавани сигнали, че някои от тях не са в добро състояние. \"Второто решение, което взехме е да се увеличи ограничението за навлизане с автомобили в планината. В момента забраната важи от 11 до 14 часа, но с новото предложение тя ще бъде от 11 до 15 часа\", отбеляза Христова. А третото взето решение е още веднъж да бъде изслушана Дирекцията \"Природен парк Витоша\" по повод техния план за управление.  ", "date": "2018.01.16", "title": "Защо Витоша има проблеми с лифтовете? Заради неизгоден договор от 2007 г."}
{"url": "https://www.bgonair.bg/world/2018-01-16/upravlyavashtite-v-rumaniya-predlozhiha-evrodeputat-za-premier", "text": "Управляващите социалдемократи в Румъния предложиха евродепутата Виорика Данчила за премиер на страната. Дотук се стигна, след като премиерът Михай Тудосе подаде оставка.  Данчила се смята за близък съветник на социалдемократическия лидер Ливиу Драгня. Ако кандидатурата ѝ бъде утвърдена, тя ще е третият премиер избран в правителството, водено от социалдемократите, от изборите в края на 2016 година насам.  Досегашният премиер Михай Тудосе се оттегля, след като загуби подкрепата на своята Социалдемократическа партия. Това е вторият премиер на Румъния, отстранен от поста от собствената си партия за по-малко от седем месеца.", "date": "2018.01.16", "title": "Управляващите в Румъния предложиха евродепутат за премиер"}
{"url": "https://www.bgonair.bg/bulgaria/2018-01-16/politsiyata-v-pazardzhik-izdirva-70-godishniya-stoyan-todorov", "text": "Полицията в Пазарджик издирва 70-годишния Стоян Тодоров от село Главиница. Мъжът е обявен за издирване по молба на неговата дъщеря, която е полагала грижи за него в село Дебръщица. През нощта на 12 януари е напуснал дома на дъщеря си и от тогава е в неизвестност. Стоян Тодоров страда от психическо заболяване, допълват от полицията.  При напускане на къщата е бил облечен с черен пуловер на шарки в предната част и тъмен анцуг. Снимка: МВР", "date": "2018.01.16", "title": "Полицията в Пазарджик издирва 70-годишния Стоян Тодоров, виждали ли сте го?"}
{"url": "https://www.bgonair.bg/bulgaria/2018-01-16/vas-obyavi-za-nezakonni-limitite-na-bolnitsite-za-2015-g", "text": "\r\n Върховният Административен съд обяви за незаконни лимитите на болниците за 2015 година. Решението на съда е окончателно и не подлежи на обжалване. С него Здравната каса се задължава да върне цялата сума на болниците, които те са платили като надлимитна дейност за същата тази година. Сумата възлиза на 52 млн. лева, но с лихвите ще скочи двойно, обясняват здравните специалисти.   ", "date": "2018.01.16", "title": "ВАС обяви като незаконни лимитите на болниците за 2015 г."}
{"url": "https://www.bgonair.bg/bulgaria/2018-01-16/uzhas-v-svishtov-mayka-darzhala-dvete-si-psihichno-bolni-dashteri-zaklyucheni-desetiletiya", "text": "Ужас в Свищов! Майка е държала двете си психично болни дъщери десетилетия заключени в дома им.  В края на миналата седмица съседи на жената са подали сигнал към социалните и полицията в Свищов. Те забелязват, че жената купува голямо количество хранителни продукти, а в същото време живее сама. След подадения сигнал полицията е направила проверка и е открила двете безпомощни жени. Те са на 33 и 34 години и са държани в една от стаите на къщата. Според полицаите двете жени са изглеждали много зле и са били неадекватни. Те не са излизали навън в последните 5-6 години, а по думите на майката - това било тяхно желание. Хората в Свищов споделят, че двете намерени жени не са забелязвани в града в последните две десетилетия. Майката е задържана, а психично болни жени ще бъдат настанени в специализиран дом.", "date": "2018.01.16", "title": "Майка държала двете си психично болни дъщери заключени десетилетия"}
{"url": "https://www.bgonair.bg/world/2018-01-16/rumanskiyat-premier-hvarli-ostavka", "text": "Румънският премиер Михай Тудосе подаде оставка. Той се оттегля след като загуби подкрепата на своята социалдемократическа партия. Това е вторият премиер на Румъния, отстранен от поста от собствената си партия за по-малко от 7 месеца. Временно изпълняващ длъжността премиер ще е Паул Станеску, който сега е заместник-премиер.", "date": "2018.01.16", "title": "Румънският премиер Тудосе хвърли оставка"}
{"url": "https://www.bgonair.bg/world/2018-01-16/eksploziya-srina-zhilishtna-sgrada-v-belgiya", "text": "Най-малко двама души загинаха, поне 20 са ранени при експлозия разрушила три сгради в белгийския град Антверпен.  От полицията обявиха, че взривът не е предизвикан от терористичен акт, а най-вероятната причина за взрива е изтичане газ. Белгия продължава да бъде в състояние на повишена тревога след кървавите самоубийствени атентати от 2016-та година и вълната от ислямистки нападения в Европа.", "date": "2018.01.16", "title": "Двама загинаха, след като експлозия срина жилищна сграда в Белгия"}
{"url": "https://www.bgonair.bg/bulgaria/2018-01-16/vmro-burgas-se-obyavi-sreshtu-sektite-u-nas", "text": "\r\n Нов закон ще бори сектите у нас. Вносители са ВМРО.  През 2011 г. жителите на к-с \"Славейков” се опитаха да изгонят \"Свидетели на Йехова” от града, като се стигна и до сблъсъци.  От \"Свидетели на Йехова” водят няколко дела срещу областния лидер на ВМРО. Той е обвинен, че преди 7 години е организирал нападение над техен молитвен дом в един от бургаските квартали. Жителите на комплекса се притесняват, че този религиозен  дом се намира до училище и детска градина, а проповедниците притесняват хората. Още по темата вижте във видеото. ", "date": "2018.01.16", "title": "ВМРО-Бургас се обяви срещу сектите у нас"}
{"url": "https://www.bgonair.bg/bulgaria/2018-01-16/transportirat-toksichniya-otpadak-trihloretan-ot-zavoda-polimeri", "text": "\r\n Започна транспортирането на опасното вещество трихлоретан от фалиралия девненски завод \"Полимери“. Количеството на изключително опасния химикал е над 2600 тона, а стойността на проекта е 12 млн. лв. От фирмата-изпълнител гарантират безопасно извозване. През следващите 6 месеца то ще бъде пренесено с цистерни до град Кале във Франция. Още по темата вижте във видеото.   ", "date": "2018.01.16", "title": "Транспортират токсичния отпадък трихлоретан от завода \"Полимери\""}
{"url": "https://www.bgonair.bg/bulgaria/2018-01-16/komunizmat-i-terorizmat-vlizat-v-uchebnitsite-po-istoriya-za-10-klas", "text": "\r\n Понятията \"комунизъм\", \"народен съд\" и \"тероризъм\" са само част от новата програма по История и цивилизация за 10 клас. Предизвиква ли още спорове периодът между 1944 и 1989 година? Дебатът за изучаването на комунизма у нас отново предизвика дискусии. Според данни 79% от българите от 16 до 30 години не са запознати с времето на комунизма. За 60% от младежите в България понятия като \"Желязната завеса\" и \"ГУЛАГ\" не означават нищо особено.  Над 17% пък биха искали да живеят по времето на Тодор Живков, а 14 нa 100 от младите хора у нас определят периода 1944-1989 като \"по-скоро демократичен\".  Сега образователното министерство въвежда новите учебни планове за 10 клас. В учебното съдържание на учениците трябва да залегнат понятия като \"комунизъм\", \"народен съд\" и по-новите \"терор\" и \"атентат\". Чувствителността по темата за съдържанието на учебниците по история се засили още преди 2 години - по времето, когато министър на образованието бе Тодор Танев, а периодът на османското владичество бе определено като османско съжителство.  Последвалите протести доведоха до оставката на Танев, а наследничката му Меглена Кунева одобри нови програми за ученици, в които думата \"съжителство\" бе премахната.  С новата програма в 10 клас ще се учи цялата българска история, а часовете за предмета са увеличени двойно до 3,5 седмично.  Нови понятия като рента, кредит, погасителна вноска и лизинг са залегнали и в програмата по математика. Нововъведенията за учениците в 10 клас влизат в сила от учебната 2019/2020.", "date": "2018.01.16", "title": "Комунизмът и тероризмът влизат в учебниците по история за 10 клас"}
{"url": "https://www.bgonair.bg/bulgaria/2018-01-16/borisov-ot-strasburg-poluchih-uverenost-za-priemstvenost", "text": "Премиерът Бойко Борисов представи в Страсбург приоритетите на българското председателство пред Европейската народна партия. Той изтъкна, че е получил увереност в приемствеността, която ще бъде пазена по темите, започнати в българското председателство. \"Това ще е най-яркият израз, че единството ни прави по-силни като съюз\", каза Борисов. По-рано днес Естония официално предаде щафетата на България. Премиерът Юрий Ратас изрази надежда, че българското председателство може да помогне за приобщаването на Западните Балкани. По време на сесията на Европейския парламент той акцентира върху проблема с миграцията и сигурността на страните-членки.  ", "date": "2018.01.16", "title": "Борисов от Страсбург: Получих увереност за приемственост"}
{"url": "https://www.bgonair.bg/bulgaria/2018-01-16/karakachanov-za-dobrovolnata-voenna-sluzhba", "text": "\r\n Въвеждат доброволната военна служба. Това обяви министърът на отбраната Красимир Каракачанов в Смолян, където изпрати 35-ия контингент на Въоръжените сили за участие в мисията на НАТО в Афганистан. Той уточни, че се предвижда и заплащане на доброволците. Идеята е младите момчета да служат като такива между 6 и 9 месеца, да получат необходимата подготовка и едва след това да влизат в резерва. Каракачанов увери, че и парламентът, и премиерът Бойко Борисов ще подкрепят идеята. Според Каракачанов въвеждането на доброволна служба е първата крачка за осъществяване на идеята му да се върне казармата.", "date": "2018.01.16", "title": "Каракачанов \"за\" доброволната военна служба"}
{"url": "https://www.bgonair.bg/bulgaria/2018-01-16/ofitsialno-ustanovihme-direktna-samoletna-vrazka-s-azerbeydzhan", "text": "\r\n От днес има нова възможност за бизнес и туризъм между София и Баку. В столицата кацна първият директен полет от столицата на Азербайджан. Оттам го изпратиха премиерите на България Бойко Борисов и на Азербейджан Артур Расизаде. На самолета беше и екип на Bulgaria ON AIR - репортерът Гери Венкова и операторът Ангел Пешков.  Наричат Баку – малкия Дубай. А с директен полет той е само на три часа път от София. Транспортната връзка беше окончателно одобена още преди два месеца на среща на президента Румен Радев и колегата му от Баку Илхам Алиев. \n Подготовката за първия полет пък проследиха на място на летището в Баку премиерът Борисов и министър-председателят на странта на огньовете Артур Расизаде. \"Отношенията между нашите страни са безупречни. Правим всичко възможно така да остане и за вбъдеще\", заяви Расизаде. Директният полет ще се осъществява от нискотарифната компания на националния превозвач на Азербайджан. Екипът на Bulgaria ON AIR беше допуснат до пилотската кабина. Така от Баку ще се пътува по лесно за работа, тъй като плановете са Азербайджан да ни помогне с изграждането на газопреносна система и да ни захранва със синьо гориво на ниски цени. Но и за развлечение.  Пътниците от Баку видяха историческа възможност за опознаване между двата народа.", "date": "2018.01.16", "title": "Официално: Установихме директна самолетна връзка с Азербайджан!"}
{"url": "https://www.bgonair.bg/bulgaria/2018-01-16/piyan-shofyor-otnese-spirka-na-gradskiya-transport-v-sofiya", "text": "Пиян шофьор помете спирка на градския транспорт в София. Инцидентът е станал снощи около 21 часа на столичния булевард \"Александър Малинов\".  За щастие, няма пострадали при инцидента. Пробата на водача е показала 1,6 промила алкохол в кръвта.", "date": "2018.01.16", "title": "Пиян шофьор отнесе спирка на градския транспорт в София"}
{"url": "https://www.bgonair.bg/reportazhi/2018-01-16/shampion-v-k1-bitkite-v-kletkata-ne-sa-prosto-hamalski-boy", "text": "\r\n Даниел Илиев спечели титлата в стил К1 до 84 килограма, след победа над далеч по-опитния си италиански противник Джузепе Де Доменико. Българският шампион, който се занимава с кикбокс едва от 2 години обясни, че в тази среща е трябвало да бъде много внимателен. \"Винаги търся нокаут, но този път не се излъгах, защото това може да ти направи лоша шега срещу толкова опитен противник\", обясни Илиев в студиото на  . Той подчерта още, че за разлика от мнението на много хора, битките не са само хвърляне на удари, а има много стратегия в този спорт. Шампионът похвали организацията на гладиаторските битки в София, защото в тях са участвали представители на някои от най-добрите школи в света. Даниел Илиев сподели още, че сега му предстои участие в Китай.  \"Много хора имаше, които не вярваха в мен, защото аз не се занимавам от дълго, преди играх ММА, сега от 2 години сериозно се захванах с кикбокс. Имам чувството, че израснах доста\", обясни още шампионът пред  . Даниел Илиев каза още, че в България има много добри бойци, но е трудно да се занимаваш професионално с това, защото ако нямаш нужното ниво, няма как да се издържаш. ", "date": "2018.01.16", "title": "Шампион в К1: Битките в клетката не са просто \"хамалски бой\""}
{"url": "https://www.bgonair.bg/sutreshen-blok/2018-01-16/vzehme-uma-na-evroliderite-eto-go-avtora-na-3d-mapingaf", "text": "\r\n Освен видимите герои, които обраха лаврите по откриването на европредседателството ни, Bulgaria ON AIR ви среща с онези, чийто труд допринесе съществено за добрите оценки и първите впечатления на европейските лидери и гости. Марин Петков е автор на интерактивната изложба с фотографии и картини на големи български художници, които бяха част от церемонията по откриването на българското председателство на Съвета на ЕС. Заедно със своя екип той успя да претвори по уникален начин хилядолетната българска история и изкуство в 3D шоу. \"Винаги щом става въпрос за България, на нас ни е свидно и обичаме да даваме всичко от себе си\", сподели Марин Петков. Заедно с продуцента на проекта са решили да използват картини от творчеството на Александър Михайлов и Велислав Николов. Изпълнителният директор в компания за визуални ефекти посочи, че българските журналисти са били експресивни и най-много са оценили техния труд над мултимедийното шоу. Екипът е работил върху реализацията на проекта около 3 седмици, а най-труден е бил самият строеж. \n Марин Петков потвърди, че в България сме напреднали в 3D мапинга и вече доста фирми се занимават с това. Неговата компания има над 160 проекта, повечето от които са реализирани в Западна Европа и Близкия изток. Правили са шоу в Болшой театър в Москва, показали са уменията си в Кувейт и Катар. В момента довършват проект за Ливан и започват таен за момента проект за Катар. Гостът в \"България сутрин\" посочи още, че стъклените фасади са неприятни и по-трудни за 3D проекция. На един небостъргач са му необходими между 50 и 100 проектора, докато Народният театър е имал нужда от едва два, стана ясно от думите на Петков.  ", "date": "2018.01.16", "title": "Взехме ума на евролидерите! Ето го автора на 3D мапинга"}
{"url": "https://www.bgonair.bg/sutreshen-blok/2018-01-16/polovinata-ot-kolite-na-gaz-sa-bez-dokumenti-no-ne-i-vzrivoopasni", "text": "\r\n Много от газовите уредби на автомобилите са правени в неоторизирани сервизи или от собствениците на автомобилите, което няма как да бъде гаранция за качество. При половината от автомобилите, които се движат на газ, това не е обозначено в документите, а собствениците им не преминават задължителния годишен технически преглед на системата.  От \"Пътна полиция\" обясняват, че няма заложена санкция в закона, която да се налага при установяване на нерегистрирана газова уредба. Единственото, което може да се направи е колата да бъде спряна от движение. При проверка обаче, от \"Пътна полиция\" са предвидили срок от 3 години за промяна на данните за вида на горивото, с което се движи колата. Така водачите могат да минават само технически преглед, но не и преглед на газовата уредба. Експертите са на мнение, че газовите уредби трябва да се преглеждат от професионалисти, защото те знаят за какво да гледат. \"Дори с развалени части колата продължава да работи по някакъв начин\", обясни  инж. Стефан Бодадов, главен механик в сервиз за газови уредби. По думите му няма опасност колата да се взриви в движение. Той посъветва хората да не се притесняват да карат колите си за задължителните технически прегледи на техните газови уредби.  \"Има неща, които ние ги наблюдаваме и обръщаме внимание. Трябва изключително много да е амортизирана системата, за да станат някакви течове и колата да се самозапали\", подчерта още инж. Бодадов пред  . Той обясни, че преди това има много други признаци при работата на автомобила, които показват, че системата за шофиране на газ има проблеми. Сред тях са по-различната работа на двигателя, честа смяна от газ на бензин и други. Именно заради това той смята, че до взрив няма как да се стигне. \r\n  ", "date": "2018.01.16", "title": "Половината от колите на газ са без документи, но не и взривоопасни"}
{"url": "https://www.bgonair.bg/bulgaria/2018-01-16/arestuvaha-prilichno-pocherpen-lekar-v-stolichna-poliklinikaa", "text": "\r\n Арестуваха лекар от 18 поликлиника в столичния квартал \"Сухата река\", защото е бил в нетрезво състояние. Дежурството на д-р Асен Асенов започва в 19:30 часа снощи. Пациенти на поликлиниката обаче забелязват състоянието на лекаря и подават сигнал на телефон 112 в 20:40ч. През това време започва словестна престрелка между д-р Асенов и гражданите. При пристигането на полицаите медикът продължил да се държи агресивно, а проверка с дрегер отчела 1,27 промила алкохол в кръвта. Първоначално докторът отказал да бъде тестван, но негов колега, който бил извикан по спешност, го убедил. Количеството изпит алкохол се равнява на 200 мл твърд алкохол. От 18 поликлиника уточниха, че по време на дежурството си лекарят не е преглеждал пациенти. Досега д-р Асенов не е имал нарушения, не е имало и жалби срещу него. Едва ли обаче ще продължи да практикува в същата поликлиника. Д-р Асен Асенов е задържан за 24 часа и предстои да му бъде повдигнато обвинение за хулиганство.", "date": "2018.01.16", "title": "Арест за лекар, работил в нетрезво състояние"}
{"url": "https://www.bgonair.bg/bulgaria/2018-01-16/43-godishen-se-samoubi-v-stolichniya-kvartal-strelbishte", "text": "43-годишен мъж е скочил от 15-ия етаж на жилищен блок в квартал \"Стрелбище\" в София. Човекът е починал е на място. Пристигналата линейка само е установила смъртта. От МВР съобщиха, че мъжът се е самоубил. Повече новини четете на ", "date": "2018.01.16", "title": "43-годишен се самоуби в столичния квартал \"Стрелбище\""}
{"url": "https://www.bgonair.bg/bulgaria/2018-01-16/api-savetvat-vnimavayte-patishtata-sa-mokri-ili-zaledeni", "text": "Шофьорите да се движат с повишено внимание в тунела при километър 56 от АМ \"Струма\" в района на Блатино, поради авария в осветлението, това съобщават от АПИ тази сутрин.  Пътните настилки в страната са предимно мокри, а там където е валяло сняг са заледени, но обработени. До 09:00 ч. днес е въведено ограничение за движението на МПС над 12 тона по пътя Видин-Монтана, подари силни снегонавявания.  Без ограничение е движението в посока Видин. В София 146 машини са обработвали срещу заледяване и сняг през нощта.  ", "date": "2018.01.16", "title": "АПИ съветва: Внимавайте, пътищата са мокри или заледени!"}
{"url": "https://www.bgonair.bg/sutreshen-blok/2018-01-16/prodalzhava-li-chistkata-v-pirogov", "text": "\r\n След дисциплинарното уволнение на водача на протестите в \"Пирогов\" доц. Стоян Сопотенски преди няколко дни, сега и Таня Николич, старша медицинска сестра в болницата, очаква да бъде сполетяна от същата съдба.  Лекари и медицински сестри пък излязоха с отворено писмо до медиите и здравния министър в защита на доц. Сопотенски. Според Таня Николич проблемите в \"Пирогов\" са същите, а цели екипи и водещи лекари вече са напуснали лечебното заведение. \"Сега в \"Пирогов\" цари страх, голям страх между колегите, защото това е показност и \"Пирогов\" не помни такъв директор, с такъв репресивен стил\", каза пред камерата на   старшата медицинска сестра в болницата Таня Николич. Тя обясни още, че протестите в \"Пирогов\" са прекратени, защото е имало подобна молба от Министерството на здравеопазването, а не както директорът Стоян Балтов твърди, защото той се е разбрал със синдикатите. По думите на Николич, след това е започнал \"лов на вещици\". \"Започна да се искат обяснения. Поискаха обяснения от д-р Сопотенски защо е организиран протеста и ред други. След това той получи заповед за уволнение\", обясни Таня Николич в ефира на  . По думите ѝ в заповедта за уволнение се казва, че протестите били неоснователни.  Според Николич сега и тя ще има същата съдба, защото в петък и тя е предала своите обяснения.  \"По време на самите протести хората бяха заплашвани от своите началници, който излезе с лична саморазправа и уволнение\", подчерта още Таня Николич. ", "date": "2018.01.16", "title": "Продължава ли \"чистката\" в \"Пирогов\"?"}
{"url": "https://www.bgonair.bg/bulgaria/2018-01-16/stolichnata-ekokomisiya-zasedava-grazhdanite-gotovi-za-protest", "text": "\r\n Пословично мръсният въздух в София принуди Комисията по околна среда към Столична община да разгледа предложения за справяне с проблема.  Столичният зам.-кмет по направление \"Зелена система, екология и земеползване\" Йоана Христова предложи мерки, които ще се разгледат днес. Ще бъде преценено дали да бъдат гласувани преди или след заседанието на Комисията по транспорт, тъй като засягат пряко движението в стилицата.  Мерките на Христова предвиждат в дните с чувствително замърсяване на въздуха да бъдат затваряни конкретни улици в центъра на София, да бъде забранявано спирането в \"Синята зона\", разделение по дни на автомобилите на принципа на четни и нечетни номера, както и въвеждане на еднодневен \"Зелен билет\" за градския транспорт, който ще струва един лев и ще важи за всички линии.  И днес граждани присъстваха на заседанието на Комисията. Те заявиха, че ако до седмица не се приложат реални мерки за решаване на проблема, ще излязат на протест. Част от гражданските предложения включват въвеждане на задължителен анонс за замърсяването в големите градове във всички прогнози за времето по телевизиите. ", "date": "2018.01.16", "title": "Столичната Екокомисия заседава - гражданите готови за протест"}
{"url": "https://www.bgonair.bg/sutreshen-blok/2018-01-16/koy-shte-pobedi-v-dvuboya-stolichnata-obshtina-ili-otrovniyat-vazduh", "text": "\r\n От доста време насам София се свързва със замърсения въздух, който жителите и гостите на града трябва да дишат. Столичната община прецени, че в дните с най-отровен въздух градският транспорт ще бъде безплатен. За някои софиянци, особено тези, които живеят в най-засегнатите квартали, това ще рече целогодишен безплатен градски транспорт. Но ефективни ли са мерките на СО? Според общинския съветник от БСП Калоян Паргов трябва ежемесечно миене на улици и канавки в цяла София, дизелът не бива да бъде предпочитаното гориво за градския транспорт, а третата мярка - в домовете, които се отопляват с печки, да не се използват подръчни материали като дрехи или гуми. \"Трябва да има социална екологична политика, съпроводена от строги санкции. Очевидно, за да живеем в чист и зелен град струва много скъпо и метрото не помага. Трябва да се създаде фонд, който да помага на семействата, които не могат да си позволят екопелети за отопление\", поясни социалистът. В студиото на \"България сутрин\" общинският съветник от ГЕРБ Зафир Зарков уточни, че мерките, които Столичната община прилага, не са \"днес за утре\", а работата по тях продължава с десетки години. Добави също така, че СО провежда кампания по изземането на непотребни автомобилни гуми от автоморгите и магазините за авточасти. Именно изгарянето на каучука е смятано за един от главните причинители на замърсяването.  \"Обществото очаква твърди мерки, а досега такива няма. Усилията трябва да се насочат към замърсителите. Някой трябва да спре старите автомобили и горенето на твърди горива. Искаме да сложим наши измервателни станции до тези на БАН. Данъкоплатците очакваме депутатите да си свършат работата!\", подчерта създателят на сайта \"airsofia.info\" Стефан Димитров.  Към разговора се включи и директорът на НИМХ към БАН проф. Христомир Брънзов, според когото въздухът в София в момента е чист и през следващите 3 дни не се очаква замърсяване.   \"БАН няма данни, а има прогнози. Да се сравняват двете неща е изключително непрофесионално. Технологията ни е една от най-модерните в света. Гражданската инициатива е нещо много хубаво, но не бива да се преекспонира, тъй като има своите грешки. Трябва да се вярва само на официалните данни от БАН\", обясни той пред репортера на Bulgaria ON AIR Димитър Димитров.", "date": "2018.01.16", "title": "Кой ще победи в двубоя: Столичната община или отровният въздух?"}
{"url": "https://www.bgonair.bg/bulgaria/2018-01-16/stolichnata-obshtina-sas-speshni-merki-sreshtu-vazdushniya-genotsid", "text": "\r\n Спешни мерки срещу мръсния въздух в София. Екокомисията към общината предлага в дните със силно замърсен въздух \"зелено билетче\" за градския транспорт за цял ден на стойност 1 лев. Също така забрана за паркиране в центъра на София, освен за автомобилите със специално движение, ограничаване броя на автомобилите, влизащи в центъра на столицата чрез използване на четните и нечетните номера.  Мерките ще влизат в сила в два случая - или когато най-малко две автоматични станции са регистрирали запрашаване от над 200 микрограма на квадратен метър през два поредни дни, или ако опасно мръсен въздух бъде регистриран от 4 станции в рамките на ден. Мерките трябва да бъдат одобрени следващия четвъртък. От началото на годината в столицата има сериозен проблем със замърсяването, пикът беше на 9 януари, когато въздухът беше замърсен 5 пъти над нормата.", "date": "2018.01.16", "title": "Столичната община със спешни мерки срещу \"въздушния геноцид\""}
{"url": "https://www.bgonair.bg/sutreshen-blok/2018-01-16/mikov-skastri-ninova-i-levitsata-ne-mozhe-tretiyat-pol-da-bade-osnovna-tema", "text": "\r\n Бившият председател на БСП   разкритикува   решението на партията да гласува против ратификацията на Истанбулската конвенция, чиято цел е защита на жените от домашно насилие. Решението на пленума в събота задълбочи противоречията между Корнелия Нинова и вътрешнопартийната опозиция. \" \", заяви  . Членът на Националния съвет на Столетницата отдава това решение на опит да бъде хваната модерната по думите му вълна срещу третия пол и гей браковете. Той отбеляза, че има усещане за мръсен въздух в БСП и проветрението е необходимо.  \" .  \", предупреди Миков и потвърди, че според него Корнелия Нинова прави именно това. Той е на мнение, че не става въпрос за негативна вълна в партията, а за търсене на най-добрия път БСП да спечели общественото доверие. По думите на Миков в последния месец БСП изведнъж променя позицията си за Истанбулската конвенция във връзка с противоречията между \"Обединени патриоти\" и ГЕРБ. Бившият лидер на социалистите коментира и предстоящия вот на недоверие, чиито мотиви ще станат окончателно ясни утре. Миналата седмица стана ясно, че БСП ще внесе сама вота, разочарована от изказването на почетния председател на ДПС Ахмед Доган, че в опозицията няма партия, която да поеме управлението на страната. \" а\", заяви Михаил Миков.", "date": "2018.01.16", "title": "Миков скастри Нинова и левицата: Не може третият пол да бъде основна тема!"}
{"url": "https://www.bgonair.bg/world/2018-01-16/pochina-vokalistkata-na-the-cranberries-dolores-oriardan", "text": "ДолОрес О'Риърдън, вокалистката на Кренбърис, почина внезапно вчера в лондонски хотел. Ирландската звезда е била отседнала в Лондон, докато записва поредните си песни. Полицията заяви, че смъртта ѝ се третира като \"необяснима\". Долорес О'Риърдън и \"The Cranberries\" станаха световно известни през 90-те години на миналия век с хитове като \"Zombie\" и \"Linger\". Освен вокалистка Долорес е и основен автор на музиката на групата. Ронан Кийтън беше сред десетките знаменитости, които изразиха своята печал от новината за смъртта на Долорес. Той написа, че е в шок от \"загубата на един невероятен талант и хубава душа\". Семейството на певицата заяви, че е съкрушено и помоли не се злоупотребява с личният им живот в този тежък момент.", "date": "2018.01.16", "title": "Почина вокалистката на The Cranberries Долорес О'Риърдън"}
