{"url": "https://www.bgonair.bg/world/2019-07-05/moshten-gorski-pozhar-na-gratski-ostrov-evakuiraha-5-sela", "text": "Мащабен горски пожар бушува на гръцкия остров Евия. Превантивно са евакуирани жителите на 5 села. Стихията е избухнала вчера, като на място са изпратени пожарни екипи и хеликоптери. Те са се борили с пламъците цяла нощ. Силните ветрове в района обаче са помогнали за разпространението на пожара. Вследствие но тава са избухнали още две нови огнища. Местни медии съобщават, че пожарът е ограничен, но все още не е потушен. Харесайте и страницата ни във Facebook ", "date": "2019.07.05", "title": "Мощен горски пожар на гръцки остров - евакуираха 5 села"}
{"url": "https://www.bgonair.bg/world/2019-07-05/svaliha-isk-za-seksualen-tormoz-sreshtu-kevin-speysi", "text": "Свалиха един от съдебните искове за сексуален тормоз, заведен срещу актьора Кевин Спейси. По-рано днес един от мъжете, обвинили звездата в непристойно поведение, изненадващо оттегли иска си.  Миналата сряда Мичъл Гарабедян твърдеше, че през 2016 година Спейси целенасочено го напил, за да се възползва от него. Ищецът искаше актьорът да плати обезщетение за \"продължително тежко психическо страдание и емоционална травма\".  Актьорът заяви, че отхвърля обвиненията, заради които го грозеше присъда до 2,5 години затвор. Това не е първото дело за сексуален тормоз срещу носителя на Оскар. Броят на хората, които са съобщили за тормоз от страна на Спейси, е няколко десетки души. Харесайте страницата ни във Facebook ", "date": "2019.07.05", "title": "Свалиха иск за сексуален тормоз срещу Кевин Спейси"}
{"url": "https://www.bgonair.bg/world/2019-07-05/helikopter-se-razbi-v-bahamite-sedem-sa-zhertvite", "text": "Седем души загинаха, след като хеликоптер се разби в близост до бахамския остров Гранд Кей.  Според местни медии една от жертвите е американският милиардер Крис Клайн - неговото състояние се изчислява на близо два милиарда долара, придобити чрез бизнеса му с въглища.  По информация на властите контактът с хеликоптера е бил загубен скоро след като се отдалечил от острова, на път за Флорида. По-късно местни жители открили мястото на катастрофата на около три километра от острова.  Бахамската полиция не съобщава причината за катастрофата. По случая се води разследване, в което участва и службата по гражданска авиация.  ", "date": "2019.07.05", "title": "Хеликоптер се разби в Бахамите, седем са жертвите"}
{"url": "https://www.bgonair.bg/world/2019-07-05/tramp-nay-izklyuchitelnata-natsiya-v-istoriyata-na-sveta-sme", "text": "\r\n Със зрелищен военен парад САЩ отбелязаха Деня на независимостта. Сухопътна техника, демонстрация на самолети във въздуха, много музика и фойерверки бяха част от празненствата.  Въпреки дъждовното време хиляди се събраха близо до мемориала Линкълн във Вашингтон, за да станат свидетели на тържествата.  В речта си президентът Доналд Тръмп заяви, че страната е по-силна от когато и да било, а словото му беше прекъсвано от аплодисментите на хилядите присъстващи.  \"Смелостта, увереността, лоялността и любовта превърнаха тази държава в най-изключителната нация в историята на света\", заяви Тръмп. Харесайте страницата ни във Facebook ", "date": "2019.07.05", "title": "Тръмп: Най-изключителната нация в историята на света сме!"}
{"url": "https://www.bgonair.bg/world/2019-07-05/sasht-chestva-50-godini-ot-katsaneto-na-lunata-sas-spetsialen-kontsert", "text": "Със специален концерт с участието на Duran Duran Съединените щати ще отбележат 50-годишнината от кацането на първия човек на луната.  Мисията \"Аполо 11\" успя да напише история на 20 юли 1969 година. Тогава Нийл Армстронг става първият, оставил своя отпечатък на лунната повърхност.  Концертът на британската банда, съставена от Ник Роудс и Джон Тейлър, е само част от редица събития, организирани от НАСА по случай историческото постижение.  ", "date": "2019.07.05", "title": "САЩ честват 50 години от кацането на Луната със специален концерт"}
{"url": "https://www.bgonair.bg/world/2019-07-05/kovachev-pendarovski-tryabva-da-bade-pozdraven-za-izkazvaneto-mu-za-gotse-delchev", "text": "\r\n \"Първата стъпка направи президентът Пендаровски и тук трябва наистина още веднъж да го поздравим за това, че той имаше смелостта да каже, че Гоце Делчев се е самоопределял като българин. Той се е борил за автономия на Македония и Одринско в рамките на Османската империя. Това е историческата истина\", каза за предаването   по   Андрей Ковачев, евродепутат от ГЕРБ и зам.- председател на групата на ЕНП в ЕП.  Той допълни, че след това Тодор Александров и Ванче Михайлов се борят за независима Македония, но не стои въобще въпросът за тяхното самоопределяне или за тяхната етническа идентичност. \"Абсолютно еднозначно, като българи и македонски българи, родени в географската област Македония\", добави Ковачев. \"Можем само да го поздравим и може много да съжаляваме, че сегашният председател на опозиционната партия ВМРО-ДПМНЕ, която има, странно защо, думите ВМРО в своето название, поиска Пендаровски да се отрече от тези думи и че той е предател\", коментира още евродепутатът.  По думите му  не може наследник на партия, носеща името ВМРО да поиска такова нещо.  Андрей Ковачев обясни, че е \"трудно, да, десетилетия сръбски натиск, влиянието, говоренето срещу българите като фашистки окупатор - всичко това го разбирам, но все пак 30 години минаха и при нас е трудно и при нас има такива, които защитават комунизма и 9 септември и даже ходят на т. нар. \"чествания\", но това трябва да бъде преодоляно\", категоричен е Андрей Ковачев, евродепутат от ГЕРБ и зам.- председател на групата на ЕНП в Европейския парламент.  Цялото интервю гледайте в предаването  по , събота, 17.30 часа. Харесайте и страницата ни във Facebook ", "date": "2019.07.05", "title": "Ковачев: Пендаровски трябва да бъде поздравен за изказването му за Гоце Делчев"}
{"url": "https://www.bgonair.bg/world/2019-07-05/vav-frantsiya-prieha-proektozakon-sreshtu-ezika-na-omrazata-v-internet", "text": "Френските депутати подкрепиха проектозакон за налагане на солени глоби на платформи, които не премахват езика на омразата до 24 часа. Това е поредната инициатива срещу расизма, антисемитизма и ксенофобията в интернет.  Законопроектът е прокаран в долната камара на френския парламент. Той е внесен от партията на президента Еманюел Макрон. Предвижда се онлайн платформите, които не спазват срока за премахване на езика на омразата, да им бъде наложена глоба до милион и 250 000 евро.  Германия вече прие закон срещу езика на омразата в интернет. Преди няколко дни Facebook беше глобен с 2 милиона евро.  ", "date": "2019.07.05", "title": "Във Франция приеха проектозакон срещу езика на омразата в интернет"}
{"url": "https://www.bgonair.bg/world/2019-07-05/kola-bomba-izbuhna-na-granitsata-mezhdu-turtsiya-i-siriya-trima-zaginaha", "text": "\r\n Най-малко трима души загинаха, а един е ранен, след като кола бомба се взриви край границата между Турция и Сирия. Жертвите са сирийски граждани.  Президентът на Турция Реджеп Ердоган заяви, че най-вероятно става въпрос за терористично нападение.  Районът се намира в непосредствена близост до границата и заради това е дом на много мигранти от Сирия.  Подобни нападения се случват често, а през 2013 г. атентат в града отне живота на 53-ма души. Харесайте страницата ни във Facebook ", "date": "2019.07.05", "title": "Кола бомба избухна на границата между Турция и Сирия, трима загинаха"}
{"url": "https://www.bgonair.bg/science/2019-07-05/ferrari-se-gotvi-da-predstavi-hibridnata-superkola-sf90-stradale", "text": "Италианската компания Ferrari се готви да представи пред света своята нова суперкола SF90 Stradale. Това съобщи  . Вече е известно, че SF90 Stradale ще се задвижва от хибриден агрегат, в който влизат 4,0-литров V8 двигател с турбо и 3 електромотора, захранвани от литиево-йонна батерия с капацитет 7,9 кВт/ч. Само на ток суперколата ще може да измине около 25 километра, твърдят нейните създатели. Хибридната система разполага с няколко режима. Един от тях е eD, при който хибридното SF90 Stradale се задвижва единствено от двата предни електромотора на системата Race-e и акумулатора. Така се получава и първото Ferrari в историята с предно предаване. Освен това, автомобилът е снабден със системата за рекуперация на енергията при спиране. Благодарение  на нея се поддържа по-голям заряд в литиево-йонния акумулатор.  Снимка:   ", "date": "2019.07.05", "title": "Ferrari се готви да представи хибридната суперкола SF90 Stradale"}
{"url": "https://www.bgonair.bg/bulgaria/2019-07-05/transportna-tapa-se-obrazuva-na-stolichniya-bul-balgariya-zaradi-remont", "text": "Нова транспортна тапа в София заради лените ремонти. Километрични задръствания се образуваха по столичния бул. \"България\" в последния работен ден от седмицата. Причината e, че от днес затварят едното платно заради ремонт. Той ще е в участъка между булевардите \"Черни връх\" и \"Иван Гешов\". Ремонтът ще продължи от 5 до 19 юли. Движението ще бъде променено както за автомобилите, които ежедневно минават от там, така и за някои автобусни линии. Транспортната схема се променя за автобусите №76, №204, №304 и №604. Очакват се тапи през часовете рано сутрин и веднага след работния ден.  Харесайте страницата ни във Facebook ", "date": "2019.07.05", "title": "Транспортна тапа се образува на столичния бул. \"България\" заради ремонт"}
{"url": "https://www.bgonair.bg/world/2019-07-05/samolet-s-217-pasazheri-katsna-avariyno-v-bostan-zaradi-pozhar", "text": "Самолет с 217 души кацна аварийно в Бостън заради пожар на борда. Машината е изпълнявала полет за Лондон. Екипажът е успял да потуши огъня. Всички пътници и целият персонал са изведени невредими.  Смята се, че пожарът може да е причинен от повреда в електрическата система на една от седалките.  ", "date": "2019.07.05", "title": "Самолет с 217 пасажери кацна аварийно в Бостън заради пожар"}
{"url": "https://www.bgonair.bg/bulgaria/2019-07-05/nov-zdravnoosiguritelen-model-predstavya-ananiev-na-15-yuli", "text": "На 15 юли министърът на здравеопазването Кирил Ананиев ще представи визията на новия здравноосигурителен модел. Това стана ясно от изслушването му в Народното събрание.  По думите му ще се търси по-специфичен механизъм, който да позволи болниците да функционират нормално, въпреки демографския проблем и липсата на лекари.  Ананиев отново увери, че здравни заведения в Северозапада няма да бъдат закривани, въпреки лошото им състояние. Харесайте страницата ни във Facebook   ", "date": "2019.07.05", "title": "Нов здравноосигурителен модел представя Ананиев на 15 юли"}
{"url": "https://www.bgonair.bg/reportazhi/2019-07-05/novo-ognishte-na-afrikanska-chuma-kray-selo-novachane", "text": "\r\n Ново огнище на африканска чума край село Новачане, обявиха от Агенцията по храните днес. Според стопани на животните, заразата идва от многото комари в областта. От началото на годината са констатирани 33 случая на африканска чума по дивите прасета. По последнни данни 36 прасета са евтанизирани. Засегнатите райони са в Северна България.  Според специалистите най-често заразата се пренася от хората. Липсата на контрол върху домашно отглежданите прасета допънително усложнява обстановката.  Според министъра на земеделието Десислава Танева, най-голям риск крият животните, отглеждани в дворове, където не се спазват мерките за биосигурност. Харесайте страницата ни във Facebook ", "date": "2019.07.05", "title": "Ново огнище на африканска чума край село Новачане"}
{"url": "https://www.bgonair.bg/bulgaria/2019-07-05/kmetat-na-septemvri-obyavi-bedstveno-polozhenie-vav-vetren", "text": "Обявено е бедствено положение за територията на град Ветрен със заповед на кмета на Община Септември Марин Рачев. Причината са поражения, нанесени от разразилата се буря днес следобед. Целият асфалт по главната улица във Ветрен е изровен и пътят е непроходим, а улиците са във вода. Активирало се е и свлачище, което е достигнало почти до къщите и създава опасност за домовете на хората.  Харесайте и страницата ни във Facebook ", "date": "2019.07.05", "title": "Кметът на Септември обяви бедствено положение във Ветрен"}
{"url": "https://www.bgonair.bg/world/2019-07-05/trus-s-magnitud-64-po-rihter-razlyulya-yuzhna-kaliforniya", "text": "\r\n Ранени и материални щети след най-силното от две десетилетия земетресение, което разлюля Южна Калифорния.  Трусът с магнитуд от 6,4 по Рихтер е с епицентър близо до град Риджкрест. Там властите обявиха извънредно положение.  В някои части на града са избухнали пожари. Нанесени са сериозни щети. Евакуирана е болницата.  Над 150 вторични труса са регистрирани. Местните жители споделят, че са свикнали със земетресенията, но за първи път от 20 години трус разлюлява района толкова силно.  ", "date": "2019.07.05", "title": "Трус с магнитуд 6,4 по Рихтер разлюля Южна Калифорния"}
{"url": "https://www.bgonair.bg/bulgaria/2019-07-05/stanishev-osvobozhdavaneto-na-zhablyanov-i-kutev-prilicha-na-nakazanie-za-razlichno-mnenie", "text": "\r\n \"Това, което виждам след заседанието на нашия конгрес е, че поуки от напреженията, които възникнаха в партията, не са извлечени, защото мотивите за освобождаване например на Валери Жаблянов не издържат на никаква критика\", каза председателят на ПЕС Сергей Станишев в предаването  , което ще бъде излъчено в събота от  . \"Най-смисленото нещо, което заседанието на конгреса направи - да разгледа и приеме политически анализ за причините на нашата изборна загуба, където имаше сериозни поуки, и това не е негово лично творчество (б.р. – на Жаблянов), а беше резултат от сериозна работа в продължение на може би две седмици на идейната комисия на БСП и това да се изтъква като мотив е неадекватно според мен. Повече прилича на наказание, заради различно мнение и това не е добър знак. Както е и по отношение на Антон Кутев – всички знаят в парламентарната група, че той е един от най-ефективните и идейни депутати особено по отношение на парламентарния контрол. Никакви сериозни мотиви не съм чул за неговата смяна, освен това, че е бил критичен към ръководството\", заяви Станишев. По отношение на позицията на ИБ на БСП, че се разграничава от изказването на Станишев, че Бойко Борисов е действал не като политик, а като държавник, пред Милена Милотинова лидерът на ПЕС коментира:  \"Аз винаги съм смятал, че преди да коментираш нещо, добре е да го прочетеш. И всъщност аз не вярвам, че се е събирало Изпълнителното бюро. Някой е написал това и го е обявил за позиция на Изпълнителното бюро. Нека всъщност бъдем наясно какво съм казал. Аз казах, че в дадения случай, подкрепяйки моята кандидатура (б.р. – за председател на ЕП) г-н Борисов като българин се е държал като държавник, а не като политик. В други случаи той е допускал други грешки както беше с Ирина Бокова. Моето изказване беше по конкретното му поведение в рамките на Европейския съвет. В същото мое участие аз казах:  \"Ние с г-н Борисов сме политически опоненти – били сме и оставаме. Честно казано има и хора, които много яростно подкрепят днес председателя на националния съвет, които са правили не една сделка с г-н Борисов зад гърба на партията и на мен като председател. Няма те да ми дават оценка, аз съм провел най-много политически битки, спорове с г-н Борисов и това го знае цяла България, но те винаги са били политически, а не личностни\", подчерта лидерът на европейските социалисти. Как се разпределиха важните постове в ЕС, защо Франс Тимерманс не получи подкрепа за председател на Европейската комисия - целия разговор на Милена Милотинова с председателя на ПЕС Сергей Станишев гледайте в събота от 17:30 часа в предаването   по  . Харесайте и страницата ни във Facebook ", "date": "2019.07.05", "title": "Станишев: Освобождаването на Жаблянов и Кутев прилича на наказание за различно мнение"}
{"url": "https://www.bgonair.bg/direktno/2019-07-05/vavezhdaneto-na-evroto-ne-znachi-golyama-inflatsiya-zarr", "text": "\r\n Въвеждането на еврото не води със себе си голяма инфлация, каза икономистът проф. Гарабед Минасян   в предаването  по . Той беше категоричен, че е твърде рано да превалутираме кредити и депозити от лева в евро. \"Деноминацията на лева през 1999 година не направи хората бедни. Тя имаше много силен психологически ефект\", посочи той. Божила Симова разговаря с  председателя на Съюза на икономистите в България  проф. Татяна Хубенова за това как ще се отрази еврото на бизнеса.  ", "date": "2019.07.05", "title": "Гарабед Минасян: Въвеждането на еврото не значи голяма инфлация"}
{"url": "https://www.bgonair.bg/denqt-on-air/2019-07-05/sofiya-s-akvapark-do-kraya-na-godinata", "text": "\r\n Строителните дейности по разширението на парка в \"Зона Б-5\" в район \"Възраждане\" продължават. Очаква се до края на годината първият аквапарк в София да бъде готов. Разширението на парка е част от програмата на Столична община за развитие на зелената система на града и увеличаване на възможностите за масов спорт. Пред Bulgaria ON AIR кметът на района обясни, че всички басейни ще бъдат с минерална вода, ще има и различни видове пързалки както за малки деца, така и за възрастните. \"Важно е, че се променя цялата територия на района. Игрищата са пълни, младите хора спортуват. Паркът е пълен с родители, които са завели своите деца на разходка. Подобряването на градската среда и условията за живот е приоритет в работата ми като кмет на района\", заяви Савина Савова. Освен в парка в района ремонтни действия се извършват и в столичното 30-то СУ \"Братя Миладинови\", където учениците ще се радват на нови физкултурен салон и басейн. \"Това е приоритетен ремонт за мен като кмет. Много усилия, постоянство и работа ни струваше това. Басейнът е бил открит през 1981 г. и е функционирал само няколко години. Повече от 30 години тази сграда пустееше, създаваше риск и несигурност. Работим изключително активно да осигурим финансиране и да можем да я възстановим\", обясни кметът в \"Денят ON AIR\". По думите ѝ реализирането на такъв проект отнема много време, постоянство и много срещи с преподаватели, родители и ръководството на училището. Савова обясни, че 197 сгради на територията на района са паметници на културата. До момента има възстановени над 40 и се работи над 10, които имат одобрени проекти. \"Смятам, че много скоро ще имаме групови ансамбли от възстановени сгради. Надявам се собствениците да се включат в програмата \"Културно наследство\", която предстои да стартира\", коментира кметът на район \"Възраждане\".  Харесайте страницата ни във Facebook ", "date": "2019.07.05", "title": "София с аквапарк до края на годината?"}
{"url": "https://www.bgonair.bg/denqt-on-air/2019-07-05/aleksandar-yordanov-sled-reshenieto-za-subsidiite-shte-ima-svivane-na-politicheskoto-prostranstvo", "text": "\r\n Гласуването на решението тази седмица партийните субсидии да се намалят на 1 лев е лошо е за малките партии и добро за по-големите, които нямат проблем с влизането в парламента. Това стана ясно от думите на евродепутата Александър Йорданов, който гостува в предаването \"Денят ON AIR“. Малките партии щели да бъдат обречени в известен смисъл и на изчезване.  \"Бяха създадени твърде много партии, ще има свиване на политическото пространство. То обаче е нужно, защото такова разплуване няма никъде другаде\", посочи той пред водещия на предаването Николай Кръстев. По думите на евродепутата така ще се стимулират процесите на обединение и коалиционност. \"Ще престане това развяване на партийни байраци под път и над път. Ако всичко бъде прозрачно, ще се знае кой от кого е финансиран\", подчерта още събеседникът. По повод номинирането на Урсула фон дер Лайен за председател на Европейската комисия Йорданов каза, че очевидно става дума за сериозна кандидатура.  Пред Bulgaria ON AIR евродепутатът подчерта, че след евроизборите, в рамките на разпределението на ключовите постове в Европа, сме свидетели на това, че е победила пакетната политика в Европа, политиката на пакетното договаряне и пакетния компромис.  \"Бяхме свидетели на засилване на ролята на държавните лидери от една страна, но загуби парламентаризмът от друга. Това предизвика много недоволство в различни парламентарни групи\", обясни още той.  Харесайте страницата ни във Facebook ", "date": "2019.07.05", "title": "Александър Йорданов: Ще има свиване на политическото пространство"}
{"url": "https://www.bgonair.bg/reportazhi/2019-07-05/beznadmornik-valna-ot-nedovolstvo-sred-stopanite-na-kucheta-sled-promenite-v-zakona", "text": "\r\n Вълна от недоволство сред стопаните на кучета след гласуваните промени в закона, които задължават някои стопани да извеждат кучетата си с намордницил. В социалните мрежи дори беше създаден хаштаг - без намордник.  Задължителните намордници за кучета над 5 килограма няма да решат проблема с агресията, а понятието агресивен не е ясно обяснено в текстовете, категорични са ветеринарните лекари.  За да се опитат да потушат общественото недоволство депутатите разясниха, че и досега намордниците са били задължителни за агресивните кучета, а преценката дали животното е агресивно е на стопанина му.  И докато някои протестираха в социалните мрежи чрез #безнамордник, други намериха как по хумористичен начин да изразят своето недоволство от промените, като публикуват неестествени снимки с намордници. \r\nХаресайте страницата ни във Facebook   ", "date": "2019.07.05", "title": "#Безнамордник: Вълна от недоволство сред стопаните на кучета след промените в закона"}
{"url": "https://www.bgonair.bg/denqt-on-air/2019-07-05/mestnite-izbori-shte-sa-meriloto-za-novata-subsidiya-za-partiite-smyata-deputat-ot-ataka", "text": "\r\n Народното събрание прие 1 лев да бъде държавната субсидия за партиите за един получен глас. Това стана на фона на много остри дебати, спорове и разнообразно гласуване, като всяка политическа сила имаше своите предложения. Народният представител от \"Обединени патриоти\" проф. Станислав Станилов коментира в студиото на \"Денят ON AIR\", че приемането на предложението е удовлетворяване на волята на голямата част от населението, която беше изразена на референдум. \"Аз лично го вижда като един опит да видим какво ще се получи, когато ние представителите на народа в този парламент, изпълним неговата воля\", посочи проф. Станилов пред водещия Николай Кръстев. Депутатът от \"Атака\" подчерта, че гласуването на тяхната политическа сила е било на базата на предишните им предложения, но подчерта, че ще се види резултатът от драстичното намаляване на държавната субсидия по време на изборите. Първите такива са през есента. Проф. Станислав Станилов коментира още, че България трябва да намери точния модел на финансиране на политическата система и най-рационалния модел. \"Сред обществото се шири една заблуда, че тези пари от субсидиите, като паднат в ръцете на партиите, депутатите ги разпределят по между си, което е много смешно, защото има Сметна палата, която контролира всичко\", допълни депутатът. По думите му и 11 лева за глас не са били голяма субсидия за малките партии и тези пари не са били пиляни. Проф. Станилов добави още, че \"Атака\" ще работи според закона, но по всяка вероятност ще им е нужна помощ от техни съмишленици, симпатизанти или представители на бизнеса, защото в противен случай съществуването на \"Атака\" е под въпрос. Харесайте и страницата ни във Facebook ", "date": "2019.07.05", "title": "Местните избори ще са мерилото за новата субсидия за партиите, смята депутат от \"Атака\""}
{"url": "https://www.bgonair.bg/bulgaria/2019-07-05/tezhka-katastrofa-kray-shumen-shofyor-na-bus-zagina", "text": "Шофьор на бус е загинал при тежка катастрофа край шуменското село Изгрев, съобщават от Областната дирекция на МВР. Заради инцидента е създадена организация пътуващите от и към Силистра да преминават по обходен маршрут. Сигнал за произшествието е получен в 06:00 часа сутринта в дежурната оперативна част на областната дирекция в Шумен. Съобщено е, че са се блъснали тежкотоварен автомобил и бус. Към мястото на инцидента са насочени екипи на полиция, пожарна и Спешната помощ. След пристигане е установено, че водачът на буса е загинал на място. С него е пътувал още един човек, който не е пострадал тежко. Спасителни екипи от пожарните в Шумен и Каолиново са помогнали да бъде изваден водачът на тежкотоварния автомобил от кабината. Откаран е за преглед в МБАЛ - Шумен. Причините за възникване на инцидента са в процес на изясняване. На място се извършва оглед. Движението в участъка е затруднено. Създадена е временна организация на движението. Пътуващите към Силистра ще бъдат насочвани през Венец, а идващите от Силистра ще преминават през Изгрев и ще бъдат насочвани към Каолиново.  ", "date": "2019.07.05", "title": "Тежка катастрофа край Шумен: Шофьор на бус загина"}
{"url": "https://www.bgonair.bg/bulgaria/2019-07-05/nashestvie-na-komari-po-porechieto-na-dunav-no-otlozhiha-praskaneto", "text": "Обявеното за днес пръскане против комари по поречието на река Дунав се отлага за следващата седмица. Причината е липса на нужния препарат.  Пръскането трябваше да започне от Козлодуй, където от самолети да се третират засегнатите площи край реката. За справянето с проблема правителството отпусна извънредно 2 млн. лв.  Жителите на населените места по поречието на Дунав бяха готови дори на протести заради свръхпопулацията на комари тази година. Харесайте страницата ни във Facebook ", "date": "2019.07.05", "title": "Нашествие на комари по поречието на Дунав, но отложиха пръскането"}
{"url": "https://www.bgonair.bg/bulgaria/2019-07-05/helpbook-postavete-eltabla-na-spirki-v-rayona-na-letishte-sofiya", "text": "През последните няколко дни в платформата на   постъпи сигнал молба за поставяне на електронни табла на спирки в района на Летище София. Потребител ни сигнализира, че пътниците са принудени да чакат превозните средства по двадесет и повече минути без никаква яснота кога ще дойде автобусът: \"Моля да се постави електронно табло на спирка \"Ресторант Александрия\", посока Терминал 2. На отсрещната страна е поставено табло, но тук липсва. Нужда от електронно табло има и пред самия Терминал 2. Такова е налично на спирката на изхода \"Пристигащи\", но тази спирка почти не се ползва, изключително рядко автобусите свиват покрай нея. Също така искам да обърна внимание, че на въпросната спирка има будка за продажба на билети и карти, но никога не работи.\" Наши източници потвърдиха, че всичко, изброено е факт, а малкото налични табла показват минути за пристигане на автобусите, които нямат нищо общо с действителността. Масово липсват пейки и навеси, където чакащите да се скрият при дъжд или жега. Ако видите нередности или проблеми, не се колебайте да подадете сигнал - направете го онлайн в HelpBook.info. Платформата на Investor Media Group ще ви даде възможност не само да предадете гласност на проблема, но и да изпратите сигнал до отговорните институции. Харесайте страницата ни във Facebook ", "date": "2019.07.05", "title": "Helpbook: Поставете ел.табла на спирки в района на Летище София"}
{"url": "https://www.bgonair.bg/bulgaria/2019-07-05/darzhavata-i-prevozvachite-sa-napat-da-postignat-konsensus-otnosno-tol-sistemata", "text": "\r\n Държавата и превозвачите все по-близо до консенсус относно цените и обхвата на тол системата. Това стана ясно от първия обществен съвет по темата.  Първоначалоно тол системата ще обхване 50% от пътната мрежа на страната или около 6 хиляди километра магистрални, първокласни и част от второкласните пътища. На по-късен етап системата ще се разгърне до близо 11 хиляди километра.  Цената, която ще плащат близо 400-те хиляди автомобила над 3 тона и половина, ще се определя от изминатото разстояние, масата, броя на осите, еврокатегорията и съответния клас път.  Така например ТИР над 12 тона и с повече от 3 оси, пътуващ по магистрала, ще плаща между 39 и 26 стотинки на километър спрямо еврокатегорията му. Колкото е по-екологичен, толкова е по-ниска цената. Превозвачите поискаха редуциране на пътищата, за които ще се плаща, както и намаляване на предложената цена.  Друго предложение е автобусите по редовните направления, за които пътниците плащат билет, да не плащат тол такса.  Камионите, които вече имат GPS система, няма да се налага да се преоборудват с бордови устройства.  Обхватът и цените на тол системата ще продължат да се обсъждат на следващия обществен съвет след 10 дни. Харесайте страницата ни във Facebook ", "date": "2019.07.05", "title": "Държавата и превозвачите са напът да постигнат консенсус относно тол системата"}
{"url": "https://www.bgonair.bg/bulgaria/2019-07-05/politsiyata-konfiskuvala-pokashtninata-na-baba-radka-ot-plovdiv", "text": "\r\n Тази сутрин полицаи от 2-ро районно в Плодив навестяват 69-годишната Радка Вненк, която от няколко месеца се е установила пред ЖП гарата в Пловдив. Полицията конфискува покъщнината ѝ. Продава покъщнината си за да покрие заем на покойни роднини. Бил 231 лева, сега с лихвите е над 1000.  Вещите на Радка били изхвърлени боклука, а тя – отведена в райното. Радка се разделила със сребърни серзиви, дрехи и дори лекарства за кръвно и глаукома.  Bulgaria ON AIR потърси Агенцията за социлано подпомогне в Пловдив. От там предложиха на Радка Вненк да бъде настанена в социлана инстуция. Тя обаче отаказа, тъй като иска да се върне в дома си. А той е занемарен и има нужда от почистване и плащане на стари сметки.  Жена, изтерзана от стари проблеми. Рани, които и пречат да продължи напред – така се описва Радка. Сега пред гарата в Пловдив е чисто. Няма ги вещите ѝ. Тя още е там, но проблемът ѝ вече не е толкова видим. Десетки хора потърсиха Bulgaria ON AIR с готовност да ѝ помогнат.  Снимка: Благой Цицелков, Bulgaria ON AIR \r\nХаресайте страницата ни във Facebook   ", "date": "2019.07.05", "title": "Полицията конфискувала покъщнината на баба Радка, която продава вещите си заради кредит"}
{"url": "https://www.bgonair.bg/reportazhi/2019-07-05/veliko-tarnovo-pod-voda-sled-poroinite-dazhdove", "text": "\r\n Десетки търговски обекти в центъра на Велико Търново са наводнявани многократно от началото на лятото. При всеки проливен дъжд главната улица града буквално се превръща в река, а водата нанася сериозни щети в магазините. Собственици и наематели на помещенията настояват от общината да вземат спешни мерки за справянето с проблема. В някои от магазините има изгорели електроуреди, съсипана стока и инвентар.  Според жителите на града причината се корени в некачествения ремонт на главната улица. От общината заявиха, че веднага ще бъдат предприети мерки, за да не се наводняват повече помещенията.   Търговците обаче се опасяват, че при следващия проливен дъжд отново ще бъдат наводнени, а стоката им - унищожена. Харесайте страницата ни във Facebook ", "date": "2019.07.05", "title": "Велико Търново под вода след поройните дъждове"}
{"url": "https://www.bgonair.bg/bulgaria/2019-07-05/okolo-8-spad-na-turistite-otchitame-tova-lyato-spryamo-minalata-godina", "text": "\r\n С около 8% ще са по-малко туристите през летния сезон, спрямо миналата година. Това заяви министърът на туризма Николина Ангелкова в парламента. Държавата ще се бори за привличането на късни резервации, за да спаси настоящия сезон, а вече прави стратегия и за 2020 година.  \"С общи усилия ще насочим вниманието и към лято 2020, което в момента се договаря. Не сме отписали сезона. Ние от миналата година работим за този сезон. Ние говорим от началото на годината за много труден сезон\", обясни тя. С промени в Закона за концесиите, депутатите решиха на първо четене да облекчат процедурата за отдаване за ползване. От началото на тази година морските плажове трябваше да се отдават по реда на Закона за концесиите, но сега се връща старото положение и наемането на плажовете ще се урежда по специален ред в Закона за черноморското крайбрежие. Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.07.05", "title": "Около 8% спад на туристите отчитаме това лято спрямо миналата година"}
{"url": "https://www.bgonair.bg/bulgaria/2019-07-05/16-godishno-momche-se-udavi-v-slanchev-bryag", "text": "\r\n 16-годишно момче се удави в Слънчев бряг. Инцидентът е станал на Централния плаж в курорта. Младежът е ученик от Кнежа. Бил е там заедно с група деца за участие в международен фолклорен фестивал.  Момчето е влязло във водата без да предупреди ръководителите на групата.  Това е 15 случай на удавено дете във водоем за последните две седмици.  Харесайте страницата ни във Facebook ", "date": "2019.07.05", "title": "16-годишно момче се удави в Слънчев бряг"}
{"url": "https://www.bgonair.bg/bulgaria/2019-07-05/na-protest-ne-na-praznik-sluzhiteli-na-mvr-izlyazoha-na-protest-pred-ministerskiya-savet", "text": "\r\n Полицаи и надзиратели от различни краища на страната излязоха на протест под прозорците на властта навръх професионалния си празник. \n Основното искане е увеличаване на ставката на нощния им труд, която сега е 25 стотинки на час. Служителите на МВР и синдикалисти настояват тя да се покачи на 2,50 лв.  Под прозорците на властта представители на синдикатите в МВР казаха, че 25 стотинки на час е недостойно заплащане, което не може да компенсира труда им, а други го определят като подигравка. Все пак полицаи и надзиратели са готови да направят компромис, но по думите им всеки от тях дава по около 8 нощни дежурства в месеца, за което получават около 25 лева.  Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.07.05", "title": "На протест, не на празник: Служители на МВР се събраха пред Министерския съвет"}
{"url": "https://www.bgonair.bg/lyubopitno/2019-07-05/dobri-novini-za-kobrata-vrashtat-mu-litsenza-za-sasht-do-dni", "text": "Легендарният промоутър Боб Аръм даде пространно интервю за iFL TV, в което обясни, че Кубрат Пулев ще получи лиценза си съвсем скоро. В момента Кобрата е със спрени права за щата Калифорния заради разразилия се скандал с репортерката Джени Равало-Суши.  Шефът на \"Top Rank\" сподели, че българският боксьор вече е преминал нужните обучителни курсове. \"Кубрат трябваше да направи две неща. Едното беше да премине курс срещу сексуалния тормоз, на който аз го придружих и който той премина успешно. Вече имаме и сертификата от Университета в Калифорния. Всичко е точно по този параграф\", отсече Аръм и продължи: \"Второто беше да участва на симпозиум заедно с представители на медиите, в който се говореше за оказването на сексуален тормоз срещу журналистки на работното им място. Той се проведе на 3 юли и получих уверение от Университета в Калифорния, че всичко е минало по конец\". \r\n   ", "date": "2019.07.05", "title": "Добри новини за Кобрата! Връщат му лиценза за САЩ до дни"}
