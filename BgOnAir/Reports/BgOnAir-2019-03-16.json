{"url": "https://www.bgonair.bg/economy/2019-03-16/blizo-12-miliarda-dolara-prihod-za-tazi-godina-ochakvat-golemite-sondazhni-kompanii", "text": "Най-големите компании, които извършват сондажна дейност в областта на петролната индустрия, могат да генерират общи годишни приходи за 2019 г. в размер на 11,9 млрд. долара, сочат данни на \"Statista\", информира  . Според прогноза до края на настоящата година тексаската Patterson-UTI Energy може да отчете годишни приходи в размер на 3,789 млрд. долара, което представлява ръст от 10,6% спрямо 2018 г. при прогнози от 3,424 млрд. долара приходи. На второ място е поставена базираната на Бермудските острови Nabors Industries Ltd., която през 2019 г. ще генерира 3,678 млрд. долара приходи. Компанията реално ще отбележи ръст в размер на 12,7% спрямо очакваните за миналата година 3,263 млрд. долара. Третата позиция заема американското сондажно дружество Helmerich & Payne с приходи от 2,592 млрд. долара, което е повишение от 11,72% спрямо 2018 г., за която се очакват приходи от 2,32 млрд. долара. Харесайте и страницата ни във Facebook ", "date": "2019.03.16", "title": "Близо 12 милиарда долара приход за тази година очакват големите сондажни компании"}
{"url": "https://www.bgonair.bg/bulgaria/2019-03-16/petar-stoychev-otnovo-e-svetoven-shampion-po-pluvane-v-ledeni-vodi", "text": "Петър Стойчев отново стана световен шампион по плуване в ледени води. 42-годишният българин триумфира край ледовете в Мурманск с нов световен рекорд в най-дългата дистанция - 1000 метра. Стойчев спечели убедително състезанието с време 12 минути и 10 секунди. Той подобри с пет секунди досегашния си рекорд, който постави при спечелването на световната титла през 2017 година. В края на ноември българският плувец стана шампион в първото организирано състезание в ледените води край Антарктида.  Харесайте и страницата ни във Facebook ", "date": "2019.03.16", "title": "Петър Стойчев отново е световен шампион по плуване в ледени води"}
{"url": "https://www.bgonair.bg/world/2019-03-16/es-s-novi-sanktsii-sreshtu-rusiya-zaradi-intsidenta-v-kerchenskiya-proliv", "text": "Европейският съюз налага нови санкции срещу Русия. Те са срещу осем руски официални лица, защото са замесени в залавянето на украински кораби и екипажа им през ноември миналата година, по време инцидента в Керченския пролив. Европейската комисия замрази активите им и забрани влизането на осемте руснаци на територията на Евросъюза, эаради \"действия, които подкопават или застрашават териториалната цялост, суверенитета и независимостта на Украйна\". Харесайте и страницата ни във Facebook ", "date": "2019.03.16", "title": "ЕС с нови санкции срещу Русия заради инцидента в Керченския пролив"}
{"url": "https://www.bgonair.bg/bulgaria/2019-03-16/chovek-zagina-sled-tezhka-katastrofa-na-glaven-pat-e-79", "text": "ТИР и кола се блъснаха на пътя Ботевград-Мездра. Един човек е загинал. Тежката катастрофа на главния път Е-79 е станала тази сутрин около 8:00 часа между Ботевград и село Скравена. По неизяснени засега причини - шофьорът на автомобила е навлязъл в насрещното платно и се е ударил челно в идващия ТИР. От удара водачът на колата е загинал на място. Харесайте и страницата ни във Facebook ", "date": "2019.03.16", "title": "Човек загина след тежка катастрофа на главен път Е-79"}
{"url": "https://www.bgonair.bg/bulgaria/2019-03-16/paradoks-i-istorichesko-reshenie-na-sada-v-plovdiv-dzhendar-e-obida", "text": "\r\n Съдът в Пловдив с парадоксално решение. Думата \"джендър\" е обида. Окръжният съд под тепетата наложи глоба на мъж, написал във Facebook, че глобилият го полицай е \"джендър\".  На 19 ноември миналата година, в пловдивско мъж е глобен от полицаи и излива гнева си в пост във Facebook.  Впоследствие полицаят разбира, че е наречен \"джендър\", търси защита от Пловдивския районен съд. И там, за първи път в Света е осъден човек, нарекъл друг \"джендър\".  Процесът протича без защита, максимално бързо, в рамките на 1 заседание, в 3-дневен срок се насрочва пред окръжен съд и там приключва.  От правна гледна точка това не обида, това не е нищо, това е просто правно нищо, казват адвокат.  Парадоксално е, че и районния и окръжния съд в Пловдив определят думата \"джендър\" да обидна. Според юристите, за да може пост в социална мрежа да бъде доказателство, трябва да бъде потърсена експертиза от централата им. Практиката досега сочи, че това се е случвало единствено когато се касае за доказана терористична група.  Засега е неясно защо магистратите в Пловдив определят \"джендър\" за обида. Не е ясно и как превеждат думата. Харесайте и страницата ни във Facebook ", "date": "2019.03.16", "title": "Парадокс и историческо решение на съда в Пловдив: \"Джендър\" е обида"}
{"url": "https://www.bgonair.bg/bulgaria/2019-03-16/psihichno-bolna-zhena-ot-burgas-zhivee-pred-bolnitsa-v-grada", "text": "\r\n Психично болна жена от Бургас, приета преди дни в болница, е изхвърлена от нея и сега живее пред лечебното заведение.  След като временно беше приютена в отделението по Кардиология в бургаската болница Атанаска отново е на улицата. Лежи почти безжизнена пред Спешното отделение, а институциите нехаят за живота ѝ. От спешното отделение обясняват, че тя била докарана като бездомен човек, който реално не е имал спешна нужда от хоспитализация. Всяка година, бургаската болница приютява десетки бездомници. Някои от тях остават в болничното заведение с години, тъй като няма къде да отидат. След като бъдат изписани, защото реално не са болни, често остават да живеят пред болницата.  Лекарите обаче казват, че десетки несретници ползват болницата като хотел. Историите им си приличат- нямат дом и не са осигурени. Разходите за тях годишно надхвърлят 30 000 лв., които никой не компенсира. Оказва се, че има една категория хора, които са ничии.  Харесайте и страницата ни във Facebook ", "date": "2019.03.16", "title": "Психично болна жена от Бургас живее пред болница в града"}
{"url": "https://www.bgonair.bg/bulgaria/2019-03-16/mvr-ubietsat-ot-nova-zelandiya-e-posetil-istoricheski-obekti-v-balgariya", "text": "\r\n Брентън Тарънт - Основният заподозрян за терористичното нападение в Нова Зеландия е пътувал в България като турист и е посещавал исторически обекти. Сега се проверяват местата, където е преспивал той, съобщи днес главният секретар на МВР Ивайло Иванов.  Харесайте и страницата ни във Facebook ", "date": "2019.03.16", "title": "МВР: Убиецът от Нова Зеландия е посетил исторически обекти в България"}
{"url": "https://www.bgonair.bg/reportazhi/2019-03-16/nezakonno-smetishte-tormozi-zhiteli-na-kyustendil", "text": "\r\n Незаконно сметище в Кюстендил с отпадъци от всякакъв вид от автомобилни гуми, умрели животни до остатъци от текстилни материали и какво ли още, притеснява жители на града. Сметището е по поречието на река Банщица в Кюстендил. Хората, живеещи в близкия блок, са подавали редица жалби до институциите от 2016 година досега. Проблемът, обаче, остава нерешен. От там отказаха да застанат и пред камерата ни. Единствено заявиха, че районът се почиства периодично.  . Харесайте и страницата ни във Facebook ", "date": "2019.03.16", "title": "Незаконно сметище тормози жители на Кюстендил"}
{"url": "https://www.bgonair.bg/world/2019-03-16/4-mesetsa-protesti-na-zhaltite-zhiletki-poredni-sblasatsi-s-politsiyata", "text": "Отново сблъсъци между протестиращи и полиция в Париж. Този уикенд \"жълтите жилетки\" отбелязват четири месеца и 18-а протестна събота от началото на своята мобилизация. По този повод те се заканиха с по-масови демонстрации от последните седмици, когато броят им постепенно спадаше. Според властите по улиците на френската столица има между седем и осем хиляди протестиращи, като около 1500 от тях са изключително агресивни. Те вече потрошиха редица витрини по бул. \"Шанз ЕлизЕ\", подпалиха вестникарска будка, коли и барикади по булеварда и дори предизвикаха пожар в банков офис. Демонстранти замеряха органите на реда с павета и други предмети. Полицията отвърна със сълзотворен газ и водни оръдия, а най-малко 64 души са задържани. Харесайте и страницата ни във Facebook ", "date": "2019.03.16", "title": "4 месеца протести на \"Жълтите жилетки\" - поредни сблъсъци с полицията"}
{"url": "https://www.bgonair.bg/world/2019-03-16/tramp-nalozhi-veto-na-reshenieto-na-kongresa-da-otmeni-izvanrednoto-polozhenie", "text": "Американският президент Доналд Тръмп наложи първото за мандата си вето на решението на Конгреса в Съединените щати да отмени извънредното положение по границата с Мексико. Мярката беше приета от Сената преди два дни с 59 срещу 41 гласа, а 12 сенатори републиканци се възпротивиха на държавния глава. Тръмп обяви извънредно положение, за да може да намери алтернативен начин да осигури милиардите долари нужни за финансирането на \"стена\" по границата с Мексико за спиране на нелегалната имиграция. За да преодолее ветото, Конгресът ще трябва да гласува с мнозинство от две трети и в двете камари - резултат, който според експерти е малко вероятен. Харесайте и страницата ни във Facebook ", "date": "2019.03.16", "title": "Тръмп наложи вето на решението на Конгреса да отмени извънредното положение"}
{"url": "https://www.bgonair.bg/bulgaria/2019-03-16/todorovden-e-praznikat-na-konevadstvoto-i-konniya-sport-chestito-na-vsichki-imennitsi", "text": "Днес отбелязваме църковния празник Тодоровден. По традиция той е винаги в първата събота от Великия пост. На този ден църквата възпоменава паметта на Св. Теодор Тирон.  Тодоровден се отбелязва с тържествено почитане на коня, като денят се смята за празник на коневъдството и на конния спорт.  Традиционно днес се провеждат кушии – надбягване с коне. Народното поверие гласи, че на този ден Свети Тодор съблича своите 9 кожуха, яхва бял кон и отива при Бога, за да измоли лято.  При изгрев слънце мъжете сплитат опашките и гривите на конете, украсяват ги с маниста, с пискюли и цветя и ги отвеждат на водопой. Жените размесват и раздават помежду си обредни хлябове като дават от тях и на конете. Варят и жито, което се благославя в църковния храм. После идва ред на атрактивното конно състезание – кушията.  Победителят в нея се награждава – конят получава  обикновено юзда, а неговият стопанин - риза или кърпа. Спечелилият надбягването обикаля с коня си всички домове, за да честити празника.  Обредната трапеза за празника включва пита с мая, супа от гъби и \"тудоровска леща\". Честито на всички, които носят имената Тодор, Теодора, Божидар, Божана и Дарина. Харесайте и страницата ни във Facebook ", "date": "2019.03.16", "title": "Тодоровден е - празникът на коневъдството и конния спорт. Честито на всички именници"}
{"url": "https://www.bgonair.bg/world/2019-03-16/uchenicheskite-protesti-v-zashtita-na-klimata-obhvashtat-vse-poveche-mesta", "text": "След вчерашната стачка на учениците в Европа и Азия в защита на климата – тази нощ демонстрациите продължиха и отвъд Океана. Хиляди младежи напуснаха класните стаи и излязоха по улиците на Вашингтон, Ню Йорк и десетки други американски градове. Те призовават властите за спешни мерки за противодействие на глобалното затопляне. Превърналото се в глобално движение е вдъхновено от шведската тийнейджъкра Грета Тунберг, която започна с протестите пред родния си парламент миналата година. Днес се очаква акциите да продължат в цяла Франция, където тази седмица няколко неправителствени организации внесоха жалба срещу държавата за престъпно бездействие по темата климатични промени. Харесайте и страницата ни във Facebook ", "date": "2019.03.16", "title": "Ученическите протести в защита на климата обхващат все повече места"}
{"url": "https://www.bgonair.bg/world/2019-03-16/prouchvane-na-evrostat-1-ot-naselenieto-u-nas-idva-izvan-es", "text": "71 хил. граждани на страни извън Европейския съюз са пребивавали у нас към 1 януари 2018 г., което представлява около процент от населението на страната, което към същата дата наброява 7 050 000 жители, сочат данни на Евростат, свързани с миграционните процеси в страните на общността. По същото време у нас са пребивавали и около 13 хил. граждани на страни членки на ЕС, или 0,2% от българското население. 1870 чужденци пък са регистрирани като пребиваващи без поданство в България. Най-голям брой към 1 януари 2018 г. са били жителите от Русия (22 хил.), Турция и Сирия (12 800) и Украйна (6000), пребиваващи у нас. По същото време България е била сред държавите в ЕС със сравнително нисък миграционен натиск през последните години. През 2018 г. общо 2536 души са потърсили закрила у нас, а само на 317 от тях е бил предоставен статут на бежанец. 1362 души са получили отказ. Само през януари 2018 г. в България са потърсили закрила 147 души, като на 26 от тях е бил предоставен статут на бежанец. Люксембург е държавата членка на ЕС, която в относително изражение има най-висок дял на чужди граждани, защото там чужденците са около 48% от общото население. Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.03.16", "title": "Проучване на Евростат: 1% от населението у нас идва извън ЕС"}
{"url": "https://www.bgonair.bg/bulgaria/2019-03-16/uikendat-shte-e-topal-no-vetrovit-i-s-malka-veroyatnost-za-valezhi", "text": "Днес ще има променлива облачност, след обяд и значителна, но въпреки това не се очакват валежи. Вятърът днес ще е умерен, а от може на моменти поривите да са по-силни, информира Агенция \"Фокус\". Температурите ще се повишат и максималните за деня ще бъдат между 17 и 21 градуса. От утре пък слънцето ще грее още по-силно, валежи не се очакват, а температурите ще са още по-високи. Снимка: Pixabay Харесайте и страницата ни във Facebook ", "date": "2019.03.16", "title": "Уикендът ще е топъл, но ветровит и с малка вероятност за валежи"}
{"url": "https://www.bgonair.bg/world/2019-03-16/nov-epizod-ot-klasikata-federer-i-nadal-otnovo-edin-sreshtu-drug", "text": "Двамата големи в съвременния тенис - Роджър Федерер и Рафаел Надал, ще се изправят един срещу друг за 39-и път. Те ще спорят помежду си на полуфиналите на турнира от сериите Мастърс в Индиън Уелс. Двубоят е тази вечер не преди 21:30 часа българско време, информира  . Маестрото победи на четвъртфиналите Хуберт Хуркач от Полша с 6:4, 6:4, а Рафа се справи малко по-трудно с руснака Карен Хачанов - 7:6(2), 7:6(2). Така и двамата все още нямат загубен сет в турнира. До този момент Надал има доста сериозно предимство в мачовете помежду им. Испанецът е с 23 победи, докато швейцарецът е с 15. Харесайте и страницата ни във Facebook ", "date": "2019.03.16", "title": "Нов епизод от \"класиката\": Федерер и Надал отново един срещу друг"}
{"url": "https://www.bgonair.bg/world/2019-03-16/bmw-i-mercedes-benz-si-satrudnichat-za-obshta-platforma-za-elektromobili", "text": "Само преди две седмици стана ясно, че концерните BMW и Daimler са подписали споразумение за сътрудничество, в рамките на което ще се заемат със съвместна разработка на автомобили със системи за автономно управление. Сега се оказва, че двата германски автомобилни гиганта може да си сътрудничат в областта на електромобилите, съобщава  . Според информациите, BMW и Mercedes-Benz вече водят преговори за създаване на съвместна платформа за електрически превозни средства, която ще им позволи да спестят по 7 млрд. евро за следващите 7 години. На първо време се разглежда възможността за разделяне на разходите за шаси за компактни и средноразмерни коли на ток, а след това производителя може да работят заедно и върху разработка на големи кросоувъри и седани. Все пак се уточнява, че към момента няма окончателно решение по въпроса, тъй като двете компаниите имат сериозни различия. Дори за момента, по-големи са шансовете изобщо да не се стигне до споразумение и двата производителят на премиум-автомобили да продължат самостоятелната работа в областта на електрическите превозни средства. BMW и Mercedes-Benz имат няколко съвместни проекта. Компаниите работят заедно върху разработката на нови електронни системи за помощ на водача (ADAS), а също така и върху системи за автономно управление на шосета и паркинги. Двата концерна също така създадоха съвместно предприятие, което ще се превърне в доставчик на \"интелектуални сервизи\" - каршеринг, онлайн-плащане на паркинг и обществена мрежа от зарядни станции. Освен това, двете компании се занимават със съвместно закупуване на автомобилни компоненти, а също така платиха 2,5 млрд. евро за да купят фирмата HERE, която разработва карти за навигационни системи. Снимка: Pixabay Харесайте и страницата ни във Facebook ", "date": "2019.03.16", "title": "BMW и Mercedes-Benz си сътрудничат за обща платформа за електромобили"}
{"url": "https://www.bgonair.bg/world/2019-03-16/vazmozhno-e-da-ima-risk-za-svetovnite-dostavki-na-petrol", "text": "Международната агенция по енергетика предупреди, че световното доставки на петрол могат да бъдат изложени на риск от \"срив в производството\" на суров петрол във засегната от дълбока политическа и икономическа криза Венецуела, като големи райони от латиноамериканската държава остават без ток вече цяла седмица с оглед на проблеми в електропреносната мрежа. Международната агенция също така отбеляза, че Русия е използвала спада на износа на венецуелски петрол за САЩ, за да увеличи своите световни доставки със 150 хил. барела дневно, съобщава сайтът на БНР. МАЕ запази досегашната си прогноза за увеличаване на търсенето на суров петрол през 2019 година с 1,4%, или с 1,4 млн. барела на ден, като според агенцията солидното производство извън ОПЕК и най-вече това в САЩ би трябвало да гарантира, че това търсене ще бъде задоволено. Междувременно петролните фючърси поевтиняват с над 1%, отстъпвайки от техните тазгодишни върхове, достигнати вчера и по-рано днес, но въпреки това са на път да приключат търговията с добри седмични печалби. Харесайте и страницата ни във Facebook ", "date": "2019.03.16", "title": "Възможно е да има риск за световните доставки на петрол"}
{"url": "https://www.bgonair.bg/world/2019-03-16/streletsat-ot-nova-zelandiya-bezmalven-i-obvinen-v-ubiystvoto-na-49-dushi", "text": "\r\n Стрелецът от Нова Зеландия се яви пред съда, където му бяха повдигнати обвинения в убийството на 49 души. Пред магистратите, 28-годишният австралиец Брентън Тарънт не каза и дума. Вчера той стреля по хората в две джамии в град Крайстчърч. Тарънт ще остане в ареста заедно с още двама задържани – предполагаеми съучастници. От ранените 48 души, 11 са в критично състояние, сред тях и 4-годишно момиче. Властите обявиха, че мъжът е възнамерявал да продължи с атаките, когато бил задържан. Преди това той не е попадал в полезрението на спецслужбите. Кметът на Крайстчърч обяви, че националните флагове ще останат спуснати наполовина до второ нареждане. А оцелелите от трагедията разказват за преживения ужас.  Тишина тегне над улиците на града, а всички джамии в Нова Зеландия са затворени. Премиерът на страната обеща, че законите за притежание на оръжие ще бъдат променени. Според разследващите нападателят имал разрешително, но използвал модифицирано огнестрелно оръжие.  В колата му са открити още две огнестрелни оръжия, а намеренията му без всякакво съмнение са били да продължи с атаките.  Сред предизвикателствата остава бързото идентифициране на жертвите. Сред тях има граждани на Бангладеш, Индия и Индонезия.  Според статистиката мюсюлманите са малко над 1% от населението на Нова Зеландия. Харесайте и страницата ни във Facebook ", "date": "2019.03.16", "title": "Стрелецът от Нова Зеландия - безмълвен и обвинен в убийството на 49 души"}
