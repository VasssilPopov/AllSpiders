{"url": "https://www.bgonair.bg/world/2018-10-29/sled-katastrofata-sas-sobstvenika-na-lestar-fenove-pochetoha-pametta-na-zhertvite", "text": "Стотици фенове на английския футболен клуб \"Лестър\" се стекоха на мястото на жестоката катастрофата, в която загина собственикът на отбора и още 4 души, за да почетат паметта им. В събота хеликоптерът се разби близо до стадион \"Кинг пауър\".  Очевидци на трагедията разказват, че вертолетът изгубил височина, малко след като излетял, а когато се ударил в земята избухнал в пламъци. ", "date": "2018.10.29", "title": "След катастрофата със собственика на \"Лестър\": Фенове почетоха паметта на жертвите"}
{"url": "https://www.bgonair.bg/world/2018-10-29/30-godishna-zhena-se-vzrivi-v-tunis-raneni-sa-9-dushi", "text": "Най-малко 9 души бяха ранени при самоубийствен атентат в Тунис. 30-годишна жена се взриви в центърна на столицата на северноафриканската страна.  Атаката е станала на най-оживения булевард в града в близост до правителствени сгради, театри и хотели. При взрива са пострадали 8 полицейски служители и един цивилен гражданин. Според местни медии жената е използвала ръчно изработена граната. До момента нито една терористична организация не е поела отговорност. \r\nСнимка: Pixabay", "date": "2018.10.29", "title": "30-годишна жена се взриви в Тунис, ранени са 9 души"}
{"url": "https://www.bgonair.bg/world/2018-10-29/sled-blizo-6-godini-natsionalniyat-muzey-v-damask-otnovo-priema-posetiteli", "text": "След близо 6 години Националният музей в Дамаск отново приема посетители. Известната институция беше затворена и опразнена през 2012 година, за да се опазят ценните артефакти, застрашени от гражданската война в Сирия. Експонатите бяха пренесени в тайно скривалища, за да не станат обект на мародески прояви или да бъдат нарочно разрушени, както се случи с древния град Палмира. Археологическият обект – част от световното културно наследство на ЮНЕСКО, бе унищожен и разграбен от терористите от Ислямска държава.", "date": "2018.10.29", "title": "След близо 6 години: Националният музей в Дамаск отново приема посетители"}
{"url": "https://www.bgonair.bg/world/2018-10-29/spryaha-ot-efir-parvata-chastna-televiziya-v-gartsiya", "text": "Спряха от ефир първата частна телевизия в Гърция, започнала излъчване през ноември 1989 година.  Главният административен съд на страната взе решение да прекрати излъчването на \"Мега\", един от най-влиятелните навремето телевизионни канали.  Причината - натрупаните ограмни дългове след началото на кризата в страната.  През 2016 година служителите спряха да получават заплати. Голяма част от журналистите, операторите и административните служители напуснаха.  Около 100 души обаче останаха да работят без заплащане в \"Мега\" с надежда финансовите проблеми да бъдат решени.  В продължение на години, новините на \"Мега\" бяха лидер на пазара, а телевизията произвеждаше едни от най-скъпите сериали и шоу програми в Гърция.", "date": "2018.10.29", "title": "Спряха от ефир първата частна телевизия в Гърция"}
{"url": "https://www.bgonair.bg/bulgaria/2018-10-29/pozhar-kray-dupnitsa-namali-vidimostta-na-am-struma", "text": "Няколко декара сухи треви и храсти изгоряха при пожар край автомагистрала \"Струма\" при Дупница. Огънят е избухнал около 17 часа близо до пътното платно край тунелите на магистрилата. Три противопожарни екипа са гасили пламъците, разпалвани от вятъра, който допълнителное е усложнил ситуацията. Малко след 18:00 часа огнеборците са локализирали пламъците, а около 19 часа пожарът е бил  потушен.  Заради гъстия дим движението в района беше затруднено.", "date": "2018.10.29", "title": "Пожар край Дупница намали видимостта на АМ \"Струма\""}
{"url": "https://www.bgonair.bg/world/2018-10-29/belgiytsite-zabravili-da-smenyat-vremeto", "text": "Управата на северната белгийска провинция Фландрия забравила да промени часовниците при преминаването от лятно към зимно време вчера. Това пишат местните медии, които се позовават на сигнали на граждани, лутащи се по неосветеното околовръстно на столицата Брюксел. “По наша информация изглежда, че Регион Фландрия е забравил да премине към зимно време”, пише ежедневникът “Дернер йоре”. В Белгия, където магистралите се осветяват през тъмната част от денонощието, шофьорите са свикнали на лампите и управлението ги затруднява, ако те не са включени. Осветлението се управлява автоматично и водачите забелязали, че вместо в 18 ч. вечерта, то се включило чак в 19 ч., когато било отдавна тъмно. Според пресата вината е на областната управа, която е пропуснала преминаването от лятното към зимно време в 3 ч. сутринта вчера. Междувременно днес в австрийския град Грац транспортните министри от ЕС ще обсъждат предложената от Европейската комисия отмяна на преместването на часовниците два пъти годишно, съобщава  . Австрийското председателство на ЕС търси компромис, след като се оказа, че страните от Бенелюкс предпочитат да не се бърза с решението. Европейската комисия предложи всяка държава сама да реши към коя от трите часови зони в ЕС да се върже, като отпадне само въртенето на стрелките. От проучване на Брюксел става ясно, че мненията за запазване само на зимното или само на лятното време в ЕС, се разминават. Северните страни предпочитат да останат постоянно на зимното, докато южните предпочитат лятното. Онлайн допитване, организирано от българското правителство показа, че българите намират за по-удачно у нас за постоянно да се премине към лятното часово време. 51% от около 17 000 участвали са предпочели лятното часово време, а 38 на сто - зимното. Еврокомисията иска държавите да оформят позиция до края на годината, за да може отмяната на сезонното време да влезе в сила от следващата пролет.", "date": "2018.10.29", "title": "Белгийците забравили да сменят времето"}
{"url": "https://www.bgonair.bg/bulgaria/2018-10-29/mariana-popova-shte-podkrepi-protesta-na-maykite-na-detsa-s-uvrezhdaniya", "text": "Продължават протестите срещу вицепремиера Валери Симеонов. Майките на деца с увреждания и хората, които ги подкрепят. И днес те се събраха пред Министерския съвет от 17:30 часа. Певицата Мариана Попова също ще подкрепи протеста на майките на деца с увреждания. \"Аз съм тук предимно, за да подкрепя майките. Иска ми се това, кето чух от зам.-министъра на България. Иска ми се повечето от тия хора да не ги познавам. Мисля, че тези хора са много арогантни. Затова съм тук, да застана до тези жени и да им кажа, че все пак някой някъде мисли за тях и е до тях\", коментира пред Bulgaria ON AIR изпълнителката. \r\nДнес протестиращите ще се отправят към Софийския университет, за да попитат ранобудните студенти \"защо още спят\". \r\nМариана Попова изпълни няколко песни на протеста и призова българският народ \"да се събуди\" и да подкрепи майките на деца с увреждания. Снощи отново десетки излязоха в центъра на София, за да поискат оставката на вицепремиера Валери Симеонов. За кратко недоволните блокираха булевард \"Дондуков\". Протестиращите хвърляха стотинки пред вратите на Министерския съвет и оставиха плакат с надпис: \"Събираме помощи за политик с тежки увреждания\", визирайки вицепремиера Симеонов. Преди да се насочат отново към булевард \"Витоша\" пък те подариха цветя на пазещите ги полицаи. \r\nСнимка: Димитър Кьосемарлиев (Bulgaria ON AIR)", "date": "2018.10.29", "title": "Мариана Попова ще подкрепи протеста на майките на деца с увреждания"}
{"url": "https://www.bgonair.bg/world/2018-10-29/albanskata-politsiya-prostrelya-grak-i-predizvika-naprezhenie-mezhdu-dvete-darzhavi", "text": "\r\n Албанската полиция застреля 35-годишен етнически грък. Инцидентът е станал по време на вчерашния национален празник на Гърция, в албанското село Буларат. Мъжът издигнал гръцкото знаме, полицията го свалила, а той открил огън с \"Калашников\". Село Буларат, близо до албанско-гръцката граница, е населено предимно с гръцко малцинство. То попада в спорна зона между Атина и Тирана. От години южната част на Албания е наричана в Гърция Северен Епир. А хората от гръцкото малцинство получават гръцко гражданство. Таково е и семейство Кацифас от Буларат, който преди години се местят в Гърция.  Вчера на националния празник на Гърция - 35-годишният Константинос Кацифас се връща в родното си село в Албания. Там той издига гръцкото знаме в местното гробище. В него са положени тленните останки на гръцки войници, загинали през Втората световна война. Малко след това албанската полиция сваля флага. Тогава 35-годишният Кацифас открива огън по властите с автомат \"Калашников\". Извикани са и албански спецчасти, които прострелвят смъртоносно 35-годишния мъж.  Убийството предизвика дипломатическо напрежение между двете страни. От гръцкото външно министерство обявиха в изявление, че е \"неприемливо, че операцията е довела до загуба на човешки живот\". И също така призоваха албанските власти да осигурят пълно изясняване на случилото се. Отговорът на Албания не закъсня. В  Twitter премиерът на старата Еди Рама описа Кацифас като \"луд\".  Младият мъж е бил с крайни националистически идеи. Той е служил в спецчастите на гръцката армия. На повечето му снимки в профила му във фейсбукс е с военни дрехи. Той също така е публикувал и материали в подкрепа на т. нар. Фронт на Освобождението на Северния Епир – гръцка етническа група, действала подривно в Албания по времето на Втората световна война.", "date": "2018.10.29", "title": "Албанската полиция простреля грък и предизвика напрежение между двете държави"}
{"url": "https://www.bgonair.bg/bulgaria/2018-10-29/onkologichnata-bolnitsa-v-sofiya-se-sdobi-s-novo-pokolenie-lazer-za-lechenie", "text": "\r\n Пациенти с уголемена простата, които не могат да се подложат на кръвна операция заради тежки съпътстващи заболявания, вече ще могат да получат лечение и у нас. Това става възможно благодарение на нов високотехнологичен лазер, дарение от Кувейт на Университетската болница за лечение на онкологични заболявания.  Проблемите с уголемената простата спохождат всеки втори българин над 50 години. Много от пациентите не могат да се подложат на операция, заради напреднала възраст или опасност от усложнения в резултат на тежки придружаващи заболявания. Операцията с новия лазер в Онкологията обаче е възможна - бързо и безкръвно. \"Ползата е, че изключително бързо се възстановява човек. Няма кръвозагуба, операцията е изцяло ендоскопска\", сподели д-р Стефан Константинов. До дни екип от родни медици заминава на обучение, за да може след това апаратурата да се използва рутинно. Утре предстои втората у нас подобна интервенция – ще бъде помогнато на 80-годишен пациент, прекарал инсулт, чийто постоянен спътник е катетърът.  Към момента обаче не се знае колко ще струва лечението, нито дали и каква част от него ще бъде поето от Здравната каса. От болницата все пак са категорични - имат възможност да приемат поне по 5 пациенти на ден, или най-малко 800 на година.  Оказва се, че дарението не е случайно и е в знак на благодарност в резултат на дългогодишно сътрудничество между България и Кувейт.", "date": "2018.10.29", "title": "Онкологичната болница в София се сдоби с ново поколение лазер за лечение"}
{"url": "https://www.bgonair.bg/denqt-on-air/2018-10-29/zhurnalist-mnogo-trudno-shte-bade-merkel-da-ostane-germanski-kantsler", "text": "\r\n Канцлерът Ангела Меркел повече няма да се кандидатира за лидер на Християндемократическата партия - пост, който заема от 18 години.  Причината за това е сривът на доверието към партията и тежката загуба на регионалните избори в провинция Хесен.  Засега Меркел поне запазва поста си на канцлер. С края на правителствения мандат през 2021 година обаче тя ще излезе изцяло от активната политика. Според журналиста Симеон Василев e много рано да се говори за край на ерата \"Меркел\". \"Подаването на оставка от лидерския пост на ХДС и оставането като канцлер е един прецедент в германската политика. Нито един канцлер досега не си го е позволил да го направи, защото те черпят сила за управление от т.нар. партийна база на управляващата партия\", коментира журналистът в студиото на \" \". По неговите думи много малко са личностите, успели да излязат в политческа пенсия по нормален начин. Симеон Василев поясни, че има много кандидати да наследят поста на ръководител на ХДС. Една от тях е генералният секретар на партията - Анегрет Крамп-Каренбауер, която е много близка до Меркел. Други, готови да заемат мястото, са председателят на бундестага Волфганг Шойбле, както и сегашният здравен министър на Германия. Не на последно място журналистът посочи и Фридрих Мерц, който е един от най-големите консервативни противници на Ангела Меркел. Според Василев неговата кандидатура не бива да се подценява. По неговите думи събитията, случили се на регионалните избори в Бавария и Хесен, са накарали Меркел да избърза с обявяването на оставка. \"Въпросът е дали Меркел ще остане канцлер на Германия, а отговорът зависи не само от промените в ХДС, а и в коалиционните партньори в лицето на Социалдемократическата партия, защото те изглеждат най-губещи по време на избори в т.нар. Голяма коалиция\", обясни Василев пред  . По неговите думи ще бъде много, много, много трудно тя да остане канцлер, без да е председател на управляващата партия. Според него тази оставка и евентуалната смяна на германския канцлер ще рефлектира и на други държави.  \"Европейската политика има следното свойство: всичко, което се случва политически в ядрото на ЕС, неминуемо прелива политическо съдържание в съседи и в другите страни-членки\", посочи журналистът. По неговите думи германски канцлер не е имал лошо отношение към страната ни, така че не се очаква да има промяна в това дори друг да заеме поста.    ", "date": "2018.10.29", "title": "Журналист: Много трудно ще бъде Меркел да остане германски канцлер"}
{"url": "https://www.bgonair.bg/bulgaria/2018-10-29/zaradi-protest-hilyadi-v-haskovsko-ostanaha-bez-avtobusen-transport", "text": "\r\n Хиляди пътници в Хасковско останаха без автобусен транспорт днес. До кризата се стигна заради протест на най-голямата транспортна фирма в региона.  Компанията спря изпълнението на всички маршрути в област Хасково, които обхващат десетки малки населени места.  Към превозвача се присъединиха и други компании, с което кризата се задълбочава.  Протестът е срещу политиката на община Хасково в транспорта, която допуска да се раздават автобусни линии в нарушение на правилници и закони. Фирмите очакват реакция от общината. Ако няма такава ще обмислят как ще продължат протеста.", "date": "2018.10.29", "title": "Заради протест: Хиляди в Хасковско останаха без автобусен транспорт"}
{"url": "https://www.bgonair.bg/bulgaria/2018-10-29/plovdiv-mazh-se-hvarli-ot-balkon-na-chetvartiya-etazh", "text": "56-годишен мъж е загинал, след като се е хвърлил от балкон на четвъртия етаж в блок в Пловдив, съобщиха от МВР. Към 8:00 часа е съобщено за мъж в безпомощно състояние в тревна площ зад жилищен блок на улица \"Стефан Стамболов\" в града, пише  . На място е констатирана смъртта на мъжа. Няма данни за насилие. Образувано е досъдебно производство.", "date": "2018.10.29", "title": "Пловдив: Мъж се хвърли от балкон на четвъртия етаж"}
{"url": "https://www.bgonair.bg/bulgaria/2018-10-29/chelen-udar-dvama-zaginaha-pri-tezhka-katastrofa-na-patya-ruse-byala", "text": "Двама души са загинали, а един е ранен при тежка катастрофа снощи на пътя Русе-Бяла. Това съобщи днес началникът на сектор \"Пътна полиция\" в крайдунавския град главен инспектор Михаил Манов. \r\nСигнал за инцидента е подаден около 21:30 часа. \r\nНа около девет километра от Русе \"БМВ\" със софийска регистрация, управлявано от 43-годишен мъж, навлиза в лентата за насрещно движение и се блъска челно в \"Мерцедес\" със силистренска регистрация, шофиран от младеж на 24 години. При удара са починали двамата водачи. \r\nПри инцидента е бил ранен и мъж, който пътувал в \"Мерцедес\"-а. Той е получил травма на гръдния кош, като след преглед е освободен за домашно лечение. \r\nПричините за катастрофата се изясняват, но най-вероятно става дума за несъобразена скорост. Манов обясни, че мястото на инцидента се характеризира с концентрация на произшествия. Отделно, пътят Русе-Бяла, наричан от русенци \"път-убиец\", остава участъкът в региона с най-много катастрофи. От началото на тази година до вчера включително са регистрирани 135 произшествия с 65 ранени и седем загинали. За същия период на миналата година са отчетени 164 катастрофи. При тях са били ранени 52 души, а други четирима са загинали.", "date": "2018.10.29", "title": "Челен удар: Двама загинаха при тежка катастрофа на пътя Русе-Бяла"}
{"url": "https://www.bgonair.bg/economy/2018-10-29/byudzhet-2019-vliza-v-narodnoto-sabranie", "text": "Приетите от правителството проекти на държавния бюджет влизат в Народното събрание за начало на бюджетната процедура. Приоритетите на Бюджет 2019 са социалната политика, образованието, отбраната и политиката по доходите. Премиерът го определи като един от най-амбициозните бюджети от началото на Прехода. В него е предвиден ръст с 10 на сто на заплатите в бюджетния сектор и 20% на учителските. Минималната работна заплата също се повишава на 560 лева, а до 2021 година трябва да достигне 650 лева. Предвижда се покачване на социалните разходи. 150 милиона повече ще получат хората с увреждания. 40 милиона лева повече са отделени за енергийни помощи заради скока на горивата.", "date": "2018.10.29", "title": "Бюджет 2019 влиза в Народното събрание"}
{"url": "https://www.bgonair.bg/denqt-on-air/2018-10-29/za-da-sprem-voynata-po-patishtata-tryabva-da-spazvame-pravilata-kategorichni-sa-eksperti", "text": "\r\n Страната ни е с най-лоши показатели по брой на загинали и ранени в катастрофи в целия Европейски съюз.  От началото на годината войната по пътищата в България е отнела живота на повече от 460 души, сред които 24 деца. Какво трябва да бъде направено, за да има по-малко жертви? \"Всеки един участник в пътното движение, независимо дали е водач на автомобил или пешеходец, трябва да спазва за правилата и да се грижи на първо място сам за собствената си безопасност\", коментира в студиото на   главният инспектор от ГД \"Национална полиция\" Румен Рапчев. През 2018 година се наблюдава сериозен ръст в броя на загиналите пешеходци. Причината за инцидентите обаче не винаги е в шофьорите, категоричен бе той. \"Личният пример също е от основно значение. Всеки един възрастен, който пресича неправилно, не прави добра услуга на децата\", допълни още Рапчев. Междувременно стана ясно, че новият орган, който ще се бори с войната по пътищата, ще бъде под шапката на Миностерския съвет. Той ще изготвя анализи и ще отговаря за координацията между институциите. \"Новата агенция ще трябва да показва слабите места, за да бъде ясно къде какво да бъде променено. За да има ефект от нея обаче, тя трябва да има права\", отбеляза председтелят на Българско обединение на шофьорите Христо Радков пред Ганиела Ангелова. По думите му основното, което трябва да притежава този нов орган е сила и законодателна власт, в противен случай ситуацията с жертвите на пътя нямало да се промени.", "date": "2018.10.29", "title": "За да спрем войната по пътищата трябва да спазваме правилата, категорични са експерти"}
{"url": "https://www.bgonair.bg/denqt-on-air/2018-10-29/noviyat-zakon-za-horata-s-uvrezhdaniya-parvata-stapka-v-pravilnata-posoka", "text": "\r\n Единодушно със 174 гласа \"за\" парламентът прие на първо четене новия Закон за хората с увреждания. Депутати от всички парламентарни групи изразиха подкрепа, като отбелязаха, че с него не се решават всички проблеми, но се правят важни стъпки.  \"Като майка подкрепям и ще продължа да подкрепям винаги родителите на деца с увреждания, възрастните хора и семействата. Това е и приоритет в работата ми, отговорно ще работя за защита правата на всички уязвими групи в българското общество. Към днешна дата правителството изпълни ангажимента, който пое към хората с увреждания\", коментира в студиото на  зам.-министърът на труда и социалната политика Султанка Петрова. По думите ѝ това е първата стъпка в правилната посока за доброто и сигурно бъдеще на хората с увреждания и на родителите, отглеждащи деца с увреждания. Законопроектът предвижда от 1 януари 2021 г. да се създаде Държавна агенция за хората с увреждания, която да изготвя индивидуална оценка на потребностите и да координира политиката за хората с увреждания.  Създава се и Съвет за наблюдение, който да гарантира защитата на правата на хората е увреждания. В закона се предвижда още от 1 януари 2020 г. финансирането и предоставянето на помощни средства и медицински изделия за хората с увреждания да се осъществява от системата на здравеопазването. \"През последните няколко месеца протестиращите майки осъзнаха силата си. Когато проблемът е реален и се отстоява, то той бързо намира отзвук сред обществото и управляващите. Друг е въпросът, че за да се приеме един закон, хоризонтът му трябва да бъде десетилетия напред, за да е сигурно, че от създадената уредба ще има ефект\", подчерта пред   бившият социален министър Иван Нейков.  ", "date": "2018.10.29", "title": "Новият Закон за хората с увреждания - първата стъпка в правилната посока"}
{"url": "https://www.bgonair.bg/world/2018-10-29/izbori-v-germaniya-merkel-pretarpya-tezhak-udar-koalitsiyata-e-zaplashena", "text": "Социалдемократическата партия – по-малкият партньор в правителството на германския канцлер Ангела Меркел - заплаши да напусне коалицията. Политическата формация е силно обезпокоена от негативните резултати на регионалните избори в провинция Хесен и обвинява именно противоречията в Берлин за загубата. Вчера консервативният Християндемократически съюз на Меркел претърпя тежък удар и загуби 10% от подкрепата спрямо предишните избори. Това е вторият разочароващ регионален вот за лагера на консерваторите в Германия след изборите в Бавария преди две седмици, на които те изгубиха абсолютното си мнозинство, което имаха от десетилетия.", "date": "2018.10.29", "title": "Избори в Германия: Меркел претърпя тежък удар, коалицията е заплашена"}
{"url": "https://www.bgonair.bg/world/2018-10-29/29-obvineniya-za-streletsa-ot-sinagogata-v-pitsbarg", "text": "46-годишният Робърт Бауърс, който в събота застреля 11 души в синагога в Питсбърг, се изправя днес пред съда. Повдигнати са му общо 29 обвинения, сред които престъпление от омраза, за което може да получи дори смъртна присъда. Стрелбата е най-смъртоносната анти-семитска атака в историята на САЩ. Пред разследващите Бауърс заяви, че евреите извършвали геноцид и той искал те да умрат. Десетки опечалени продължават да се събират пред синагогата \"Дървото на живота\" в еврейския квартал в Питсбърг, за да поднесат цветя и да запалят свещ в памет на жертвите. , Знамената на федералните сгради в САЩ ще останат спуснати наполовина спуснати до 31 октомври по нареждане на президента Доналд Тръмп.", "date": "2018.10.29", "title": "29 обвинения за стрелеца от синагогата в Питсбърг"}
{"url": "https://www.bgonair.bg/world/2018-10-29/angela-merkel-nyama-da-e-lider-na-partiyata-si-no-ostava-kantsler", "text": "Ангела Меркел ще заяви днес на събрание на партията си - Християндемократическия съюз, че няма да се кандидатира за лидер на партията на предстоящите избори през декември. Ангела Меркел е вече две десетилетия начело на Християндемократическия съюз, съобщава  .  Пред DPA източници от ХДС заявиха, че Ангела Меркел е изразила желанието си да остане канцлер на Германия дори и да не е начело на консервативната ХДС.  Преди Ангела Меркел е заявявала, че двете длъжности вървят заедно. Меркел заяви това по време на събрание на ръководството на партията, след като блокът загуби две важни регионални гласувания в рамките на две седмици.  Вероятният наследник на Меркел начело на ХДС ще е Фридрих Мерц - бившият председател на ХДС в Бундестага.", "date": "2018.10.29", "title": "Ангела Меркел няма да е лидер на партията си, но остава канцлер"}
{"url": "https://www.bgonair.bg/sutreshen-blok/2018-10-29/sindikati-i-biznes-v-spor-ambitsiozen-li-e-vsashtnost-byudzhet-2019", "text": "\r\n Приетите от правителството проекти на държавния бюджет влизат в Народното събрание за начало на бюджетната процедура. Приоритетите на Бюджет 2019 са социалната политика, образованието, отбраната и политиката по доходите. В него е предвиден ръст с 10 на сто на заплатите в бюджетния сектор и 20% на учителските.  Минималната работна заплата също се повишава на 560 лева, а до 2021 година трябва да достигне 650 лева. Предвижда се покачване и на социалните разходи. \"Като цяло предложенията, които са в сферата на осигуряването, са доста спорни. Максималният осигурителен доход и по-скоро неговото увеличение е несправедливо. Осигурителната система и здравната система не могат да осигурят услугите за парите, което осигуреното лице внася. Лицето не може да ползва парите, които е внесъл. Всички средства отиват в общ фонд за други хора. Има едно субсидиране от богатите към бедните\", обясни в \"България сутрин\" Добрин Иванов от Асоциация на индустриалния капитал. Според него минималната работна заплата също е проблем в Бюджет 2019: \"Размерът ѝ се определя административно, а не трябва да е така. Ако в държавния сектор заплатите растат само с 10%, то в частния ръстът е повече\". Не на същото мнение е икономическият експерт от КНСБ Любослав Костов. Той смята, че минималният осигурителен доход бе замразен от много години и бе крайно време това да се промени. \"Това не е повишаване на данъка, а повишаване на правата на тези хора. 1/5 от тези пари ще отидат в личния им фонд. Икономическата логика налагаше една такава промяна. Може да се каже, че това е доста плахо. Ние настоявахме това да се случи доста отдавна\", допълни Костов пред Bulgaria ON AIR. Експертът все пак коментира, че държавата не подпомага по никакъв начин чуждестранните инвестиции.", "date": "2018.10.29", "title": "Синдикати и бизнес в спор: Амбициозен ли е всъщност Бюджет 2019?"}
{"url": "https://www.bgonair.bg/economy/2018-10-29/erdogan-obicha-megastrukturite-dnes-otkriva-nay-golyamoto-letishte-v-sveta", "text": "Реджеп Ердоган харесва големите неща, много големите. Престижните проекти са добре приети от избирателите, така че турският президент ги превърна в своя търговска марка.  \r\nГражданите на Истанбул, по-специално, са изумени от съоръженията около Босфора, създадени по време на управлението на Ердоган през последните 16 години. Тук е \"Мармарай\" - железопътен тунел, разположен точно под протока, който свързва европейската и азиатската страна на Истанбул. Тук е и мостът \"Явуз Султан Селим“, структура с дължина 2 200 метра, която минава над Босфора като трети мост. Сега турският президент се готви за следващия си голям проект. Този понеделник той ще открие новото летище в северната част на Истанбул. 95-та годишнина от основаването на републиката ще се превърне и в специален празник за Ердоган. Това е възможно, само защото в Турция такива големи проекти се изпълняват с безразсъдство, което не е възможно в други части на Европа: работници, природа, вероятно и турските данъкоплатци - всички плащат цената за това летище, чийто икономически успех далеч не е сигурен, пише в свой анализ германският Die Zeit. Едва по време на откриването президентът възнамерява да обяви името на новото летище. Досега мегапроектът се изпълнява само под работното име \"Истанбулско ново летище\". Става дума за 76,5 милиона квадратни метра - три и половина пъти размера на летище Франкфурт. След откриването летището ще бъде допълнително разширено на етапи и накрая ще разполага с шест писти.  Отначало се очакват 90 млн. пътници годишно - но броят им ще нараства, така че Истанбул скоро ще има най-голямото летище в света. Досега тази титла се заема от американския еърпорт в Атланта със 100 милиона пътници годишно. Както често се случва, цената на визията на Ердоган за \"нова Турция\" е висока. Консорциум от пет строителни компании ще експлоатира новото летище. Досега са инвестирани над 10 млрд. евро. Наистина ли обаче ще се изплати проектът? Известно е, че турското правителство иска да придаде на Истанбул подобно значение като на центровете в Дубай, Абу Даби и Катар. Като за начало новото летище ще донесе облекчение за Истанбул: днешният капацитет на двете съществуващи летища в Истанбул (\"Ататюрк\" и \"Сабиха Гьокчен\") отдавна е достигнал границите си. В дългосрочен план надеждите на Ердоган могат да бъдат изпълнени. През последните години въздушното движение се увеличи драматично и \"големите летища винаги имат проблем с необходимостта от повече капацитет\". Това, както и географското местоположение, говорят за успеха на летището. Ердоган не бива да се страхува от лоша инвестиция въпреки икономическата криза в Турция - поне не в политически аспект. Неговите опоненти обвиняват президента, че все пак не гради престижните проекти заради икономическата им рентабилност.", "date": "2018.10.29", "title": "Ердоган обича мегаструктурите: Днес открива най-голямото летище в света"}
{"url": "https://www.bgonair.bg/bulgaria/2018-10-29/veche-sedmitsa-prodalzhava-iskaneto-na-ostavkata-na-valeri-simeonov", "text": "Продължават протестите срещу вицепремиера Валери Симеонов. Майките на деца с увреждания и хората, които ги подкрепят, отново се събират пред Министерския съвет от 17:30 часа. Снощи отново десетки излязоха в центъра на София, за да поискат оставката на вицепремиера Валери Симеонов. За кратко недоволните блокираха булевард \"Дондуков\". Протестиращите хвърляха стотинки пред вратите на Министерския съвет и оставиха плакат с надпис: \"Събираме помощи за политик с тежки увреждания\", визирайки вицепремиера Симеонов. Преди да се насочат отново към булевард \"Витоша\" пък те подариха цветя на пазещите ги полицаи.", "date": "2018.10.29", "title": "Вече седмица продължава искането на оставката на Валери Симеонов"}
{"url": "https://www.bgonair.bg/plateni-publikatsii/2018-10-29/oshte-375-dravcheta-shte-zasadi-chez-elektro-po-vreme-na-initsiativata-we-do-green", "text": "На 27 октомври 2018 г., на бул. \"Черни връх\" № 44-46 в София, участници в традиционното, съботно бягане на 5kmrun.bg в Южния парк и служители на ЧЕЗ в България засадиха първите 10 дървета от предвидените за засаждане тази есен по време на We Do Green. \n В рамките на инициативата We Do Green \"ЧЕЗ Електро България\" АД организира и провежда събития, свързани с грижата за околната среда и енергийната ефективност. През юли тази година, съвместно с 5kmrun, беше проведено бягане за възрастни и деца под мотото Run Green, организирано в Южния парк в София. Тогава броят на участниците определи броя дървета – 366, които да бъдат засадени от доброволци – служители на ЧЕЗ и граждани, на обезлесени територии в гори, паркове и населени места в Западна България. Броят на участниците в Run Green 2 тази събота допринесе ЧЕЗ Електро България да добави още 375 дървета. Дружеството реши да увеличи този до над 1 500 дървета! Следващото събитие от инициативата We Do Green е на 2 ноември 2018 г., когато доброволци – служители на ЧЕЗ в България, съвместно с gorata.bg и със съдействието на Югозападно държавно предприятие, ще засадят 1 500 фиданки на дъб и акация на територията на опожарена гора в землището на с. Росоман, Община Божурище, Софийска област. На 10 ноември \"ЧЕЗ Електро България\" АД, в партньорство с Община \"Възраждане\", организира засаждане на 64 иглолистни и широколистни дървета в столичния парк \"Възраждане\" от доброволци – жители на общината. Една от целите на инициативата We Do Green е да популяризира електронната фактура като удобен и сигурен, модерен начин за получаване на месечните сметки, който дава и възможност за личен принос към опазване на природата. Над 400 000 клиенти на \"ЧЕЗ Електро България\" АД в момента получават фактурите си онлайн. \r\nС избора си те спасиха от изсичане над 3 550 дървета, спестиха над 32 милиона листа хартия, или приблизително 273 тона хартия и 682 мегаватчаса електроенергия, необходима за производството им.", "date": "2018.10.29", "title": "Още 375 дръвчета ще засади ЧЕЗ Електро по време на инициативата We Do Green"}
{"url": "https://www.bgonair.bg/bulgaria/2018-10-29/avtobusni-prevozvachi-blokirat-haskovo-protest-sreshtu-novite-kvoti", "text": "\r\n В Хасково автобусни превозвачи ще протестират срещу новите транспортни квоти, подписани от кмета на града Добри Беливанов. Протестът започна с първия курс на автобус от Хасково за Минерални бани в 07:15 часа, който не бъше изпълнен. Така на автогарата ще останат блокирани пътници, ученици и медицински работници, които пътуват за курортното селище.  Недоволството е породено от новите транспортни квоти по линията Хасково-Минерални бани, съобщи инициаторът на протеста и собственик на транспортна фирма Сабахтин Исмаил.  Днес няма да пътуват автобуси по основните направления от Хасково за Пловдив, Свиленград, Симеоновград, Харманли, както и до почти всички села в общината.", "date": "2018.10.29", "title": "Автобусни превозвачи блокират Хасково – протест срещу новите квоти"}
{"url": "https://www.bgonair.bg/bulgaria/2018-10-29/patnicheski-vlak-blasna-i-ubi-13-godishno-momche-v-ruse", "text": "\r\n 13-годишно момче загина в Русе, след като беше блъснато от влак. Инцидентът е станал на нерегламентирано място за пресичане. Детето е починало на място.  Влакът е пътувал по линията Русе - Варна \r\nСигналът е подаден малко след 13.30 ч. Детето се прибирало с приятели от училище. Заради шума от ремонтните работи на пътя в съседство те не са чули звуковия сигнал, подаден от приближаващия бърз влак от Варна. Момиче от компанията се е спасило по чудо, тъй като успяло да се отдръпне навреме. На мястото на инцидента има полиция. Хора, станали свидетели на инцидента, коментираха, че мястото е опасно. Трагичният инцидент е станал по минаващата по ул. \"Родина“ железопътна линия в града. ", "date": "2018.10.29", "title": "Пътнически влак блъсна и уби 13-годишно момче в Русе"}
{"url": "https://www.bgonair.bg/sutreshen-blok/2018-10-29/gerb-veche-tryabvalo-da-nosyat-otgovornost-a-bsp-sa-zakasneli-s-viziya-za-balgariya", "text": "\r\n Предсрочни избори и алтернативна форма на управление. За това призова ДПС в декларация, която беше приета на Централния съвет на партията. Според председателя Мустафа Карадайъ всички национално отговорни партии трябва да се обявят за опазване на демокрацията. Цяла седмица пък продължават протестите на майките на деца с увреждания, които са насочени срещу вицепремиера Валери Симеонов и с искане за неговата оставка, въпреки че той се извини за думите си след коалиционен съвет. Журналистът Евгени Петров коментира в студиото на  , че това е показало, че премиерът Бойко Борисов все още държи здраво редиците на \"Обединени патриоти\", защото е успял да накара Симеонов да се извини, въпреки че самият вицепремиер беше обявил, че няма да го направи. \"ГЕРБ в сравнение с останалите партии се опитва да стигне до тези 4 години. ДПС изпълнява предизборните си обещания, но това не е на фона на едни хипотетични предсрочни избори, а на едни реални избори, които идват в момента - еврозиборите\", подчерта Петров пред  . Той добави, че готовността на опозицията за управление не се изразява в процентите, които се дават при социологическите проучвания. Евгени Петров беше категоричен, че БСП са закъснели със своята \"Визия за България\", защото това е трябвало да се извади преди парламентарните избори. \"Самият подход е изключително популистки\", допълни той.  Красина Кръстева пък каза, че само избирателите могат да се произнесат за това има ли и каква е алтернативата на управлението.  \"ГЕРБ вече управлява 10 години, няма как все някой друг да ти е виновен, най-после трябва да поемеш отговорността\", подчерта тя. Според Кръстева вече не може Борисов и неговата партия да се оправдават, че служебен кабинет или друг е виновен за нещо. Тя допълни още, че премиерът добутва и се опитва да изкара мандата, а за БСП най-притеснителното е, че ГЕРБ взимат от опозиционните козове. \"Той почва да провежда социална политика. Много неща бяха замразени, а този бюджет е социален\", обясни Красина Крсътева.", "date": "2018.10.29", "title": "ГЕРБ вече трябвало да носят отговорност, а БСП са закъснели с \"Визия за България\""}
{"url": "https://www.bgonair.bg/bulgaria/2018-10-29/zadarzhaha-izdirvaniya-mazh-za-napadenieto-nad-politsai-v-maglizh", "text": "\r\n Двама души са задържани, а един, който беше издирван, се предаде на полицията в Казанлък след акцията на жандармерията в ромския квартал в Мъглиж.  Униформените бяха нападнати в квартала при опит да задържат участници в нелегални кушии между селата Черганово и Овошник край Казанлък.  Петима полицаи са пострадали, нанесени са щети и на няколко полицейски автомобила.  В момента в района на Мъглиж полицейското присъствие е засилено. Има изпратени допълнителни екипи на жандармерията.", "date": "2018.10.29", "title": "Задържаха издирвания мъж за нападението над полицаи в Мъглиж"}
{"url": "https://www.bgonair.bg/sutreshen-blok/2018-10-29/romskite-geta-obshtnosti-na-bezzakonieto-nezhelanie-ili-nekadarnost-bavi-reshenieto", "text": "\r\n Инцидентите в ромските махали са проблем, който могъщата сила на държавата и контролните й органи, като че ли нямат способността да решат. Гетата продължават да са държава в държавата, в която законите често се пренебрегват. Сещаме се за ромите, едва когато дойдат избори… \"Подценяват се етническите конфликти. Изживяхме и преоценихме грешките, извършени през възродителния процес. Неумението да се изгражда превантивен инструментариум създава гета. Вината е на партиите участвали във властта. Те не се срамят да използват етническия вот по време на избори. Не се работи с пълния инструментариум на властта. Държавата не е подготвена да вникне в проблемите или в културните особености на ромите. Мерките трябва да бъдат много внимателно обсъдени и взети\", подчерта бившият директор на ЦСБОП Тихомир Стойчев.  Последният инцидент в ромско гето стана в Мъглиж, където полиция и роми влязоха в сблъсъци.  \"Ромските общности се капсулират в гета, в които няма правила. Тези хора винаги са ощетени и винаги държавата им е длъжна, но това не е така. Законите трябва да се спазват. Полицаите се страхуват да влизат в махалите, защото веднага отиват на съд. Полицията не може да стои безучастно и да бъде бита. Гетоизацията непрестанно се развива. Там поколенията не искат да учат, не искат да работят, не искат да спазват законите. Тези гета са държава в държавата. Само със сила няма да се реши този проблем\", посочи журналистът Стефан Ташев.  Междувременно неспособността на държавата да реши проблема с ромите, прилича на способността ѝ да хваща едрите бизнесмени, които разследва.  \"Работи се кампанийно. Голяма част от известните бизнесмени, които се разследват и арестуват, са известни на органите на реда от години. Къде е превенцията за организирана престъпност?\", каза Стойчев. \"Това показва целия наш преход – придобиване на капитали, препродаване и вкус на безнадеждност сред хората. Прокуратурата трябва да доказва обвиненията си – иначе са само празни приказки. Ако прокуратурата е сигурна – сега е времето тя да намери доказателства\", изтъкна на свой ред Ташев пред Bulgaria ON AIR.    ", "date": "2018.10.29", "title": "Ромските гета – общности на беззаконието. Нежелание или некадърност бави решението?"}
{"url": "https://www.bgonair.bg/bulgaria/2018-10-29/spetsprokuraturata-v-dabch-razsledvat-za-podkupi-i-falshivi-dokumenti", "text": "\r\n Спецпрокуратурата с акция в Държавната агенция за българите в чужбина(ДАБЧ). В няколко града в страната са арестувани 20 души за вземане на подкупи, фалшиви документи и длъжностни престъпления. Сред тях по непотвърдена все още информация е и шефът на Агенцията - Петър Харалампиев. Акцията се провежда в София, Плевен и Кюстендил. От офисите на Агенцията за българите в чужбина се изнасят редица документи и постоянно влизат и излизат специалисти, предаде Гергана Венкова.   Подозренията са, че Агенцията е издавала неправомерно документи за българско гражданство на етнически българи от Македония, Турция, Украйна. От ВМРО излязоха със специална позиция. Партията на Красимир Каракачанов напълно подкрепя акцията на спецпрокуратурата. Те уточняват още, че всеки провинил се трябва да понесе наказанието си и ясно се разграничиха от Харалампиев. Името на председателя на Държавната агенция за българите в чужбина Петър Харалампиев нашумя в края на миналата година, след като в социалните мрежи се появи негова снимка с нацистка тениска.  Върху нея имаше надпис \"Вермахт\" на немски език - така се наричат въоръжените сили на нацистка Германия по времето на Адолф Хитлер. Тогава Харалампиев обясни, че става дума за песен на американската група Орегон, озаглавена \"Вермахт - Бирмахт\".  Харалампиев оглавява Държавната агенция за българите в чужбина по препоръката на вицепремиера и министър на отбраната Красимир Каракачанов. Агенцията е на пряко подчинение на вицепремиера Валери Симеонов.  Преди да стане председател на Агенцията за българите в чужбина, Харалампиев е заместник-областен управител на София. Бил е изпълнителен директор и член на Управителния съвет на фондация \"Българе\".  Харалампиев е известен още и като един от организаторите на концертите на Лепа Брена и Цеца Величкович у нас. При една от визитите на Лепа Брена в София, той лично да я води в Министерския съвет на среща с министър-председателя Бойко Борисов. \r\n  ", "date": "2018.10.29", "title": "Спецпрокуратурата в ДАБЧ - разследват за подкупи и фалшиви документи"}
{"url": "https://www.bgonair.bg/world/2018-10-29/boing-na-layan-er-se-razbi-v-dzhakarta", "text": "\r\n Самолет с 189 души на борда се разби в Индонезия. Няма оцелели. Боинг 737 на индонезийската компания \"Лайън еър\", който изпълнявал полет от Джакарта за остров Суматра, е изчезнал от радарите минути след излитането. След 13 минути във въздуха кулата за въздушен контрол губи контакт с пилотите. Малко по-късно идва и информацията, че рибарски лодки в Яванско море са забелязали отломки и лични вещи, плуващи във водата на 15 километра източно от брега.  От авиокомпанията заявиха, че машината е претърпяла ремонт заради лек технически проблем при предишен свой полет. Към настоящия момент обаче тя е била в изправност. Пилотите са били опитни професионалисти с над 11 хиляди летателни часа.  На борда на самолета е имало 181 пътници – включително дете и две бебета, двама пилоти и шестима души кабинен персонал. Все още не са открити телата на жертвите. Междувременно на международното летище в Джакарта бе разкрит кризисен център, в който вече започнаха да прииждат разтревожени близки на жертвите.", "date": "2018.10.29", "title": "Боинг на \"Лайън Ер\" се разби в Джакарта"}
{"url": "https://www.bgonair.bg/world/2018-10-29/zhair-bolsonaro-e-noviyat-prezident-na-braziliya", "text": "\r\n 63-годишният Жаир Болсонаро е новият президент на Бразилия. Резултатите от вота в неделя показват, че той взима 56% от гласовете срещу 44% за опонента си - 53-годишният Фернандо Хадад. Най-голямата държава в Латинска Америка ще има крайнодесен държавен глава за първи път от 1985 година. В речта след обявяването на резултатите Болсонаро се закани да сложи ред в страната - да се бори с престъпността, бюрокрацията и да намали състава на федералното правителство. От Организацията на американските държави заявиха, че изборният ден е преминал спокойно и без сериозни нарушения, за разлика от сблъсъците, съпътствали предизборната кампания, по време на която бе нападнат и самият Болсонаро.", "date": "2018.10.29", "title": "Жаир Болсонаро е новият президент на Бразилия"}
{"url": "https://www.bgonair.bg/bulgaria/2018-10-29/ostava-zasilenoto-politseysko-prisastvie-v-maglizh", "text": "\r\n Двама души са задържани, един се издирва след сблъсъците между полицаи и роми в Мъглиж. Напрежението ескалира, след като полицаи се отзоваха на сигнал за незаконни кушии в махалата. Към този момент в населеното място има жандармеристи и засилено полицейско присъствие, а всеки влизащ или излизащ от Мъглиж автомобил се проверява. Пострадали са и няколко служители на МВР и полицейски автомобили.  От МВР обявиха, че униформените имат право да влизат и да претърсват, а ромите са се държали агресивно и са пречили на полицейската акция. Жителите на махалата в Мъглиж обаче казват, че са били нападани и бити без причина и че полицаите първи са проявили агресия. Очаква се полицейското присъствие в района да остане засилено до края на днешния ден.", "date": "2018.10.29", "title": "Остава засиленото полицейско присъствие в Мъглиж"}
{"url": "https://www.bgonair.bg/world/2018-10-29/loshoto-vreme-v-italiya-vze-pet-zhertvi", "text": "\r\n Лошото време в Италия взе пет жертви. Свлачище, причинено от проливните дъждове в района на Калабрия в Южна Италия, затрупа четирима мъже. Те се опитвали да поправят тръбопровод близо до град Кротоне. Друг мъж загина в пристанището на Катандзаро, след като лодката му била отнесена от бурни ветрове. На остров Елба е паднал исторически кей. Проливните дъждове и буреносните ветрове се очаква да продължат и днес. За редица райони на страната, сред които са Тоскана, Умбрия, Венето, Калабрия и Сицилия са издадени предупреждения за опасно време.", "date": "2018.10.29", "title": "Лошото време в Италия взе пет жертви"}
{"url": "https://www.bgonair.bg/operatsiya-istoriya/2018-10-29/zabranenata-istoriya-na-vlado-chernozemski", "text": "\r\n \"Историята на Владо Черноземски дълго време е била забранявана и забравяна. За сърбите, чийто крал той е убил в Марсилия през октомври 1934, той може да е \"терорист\" и \"атентатор\", но за нас българите той би трябвало да е герой, отмъстил за извършеното от сърбите в Македония и пренесъл се в саможертва. След атентата той е буквално пребит от ожесточената тълпа и умира малко по- късно от раните си, преди смъртта си не издава никого\" - разказа в    по  журналистът Мария Цветкова. Владо Черноземски, родом от днешен Велинград, е бил изключително хладнокръвен и много добър стрелец, за това е избран да осъществи покушението над югославския крал Александър Първи Караджорджевич, който е бил известен със своята ненавист към България. Уплашено от последствията Царство България обявява национален траур в памет на Александър Първи, който е прочиствал от Македония всичко българско, което по своему е нелепо. Организацията на този акт е съвместно дело на ВМРО и хърватската организация \"Усташа\", които по това време са в много тесни съюзнически отношения. Има и версии, че зад атентата стои немското  военно разузнаване - Абвер. Не толкова известен на широката обществен факт, че Калиакра е била столица на една от една от българските държави, тази на Добротица. Добротица е изключително интересна фигура в нашето късно средновековие, той създава достатъчно силен флот, като съюзник на веницианците срещу генуезците. Намереното това лято, т.нар \"татарско\" съкровище в Калиакра, е плод на системна археологическа работа, не е плод на късмет- разказа директорът на НИМ, доцент д-р Бони Петрунова. Две от монетите в съкровището са изключително ценни, тъй като сечени от венециански доджове, управлявали много кратко и от тях няма много останали сечени монети. Те струват над два милиона евро. Цялата стойност на съкровището е трудно да се определи.Скоро то ще бъде изложено в Националния  исторически музея. Откритие с изключителна  стойност е и огромната гробница край Пловдив. То е плод на усилията на екипа на доц.д-р Костадин Кисьов, директор на пловдивския археологически музей. Като едно от най-необикновените съкровища у нас, доц. д-р Петрунова определи Вълчитрънското, освен че е най-голямото намирано в българските земи, в неговата изработка е използвана и сплавта електрон, което е много рядко срещано. Интересен факт че хората открили съкровище дълго време на са подозирали какво са намерили и в най големия златен съд с тежина над 4 килограма се хранели прасенца.  ", "date": "2018.10.29", "title": " Забранената история на Владо Черноземски"}
