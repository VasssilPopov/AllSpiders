{"url": "https://www.bgonair.bg/plateni-publikatsii/2018-02-05/vuzf-i-bait-izgrazhdat-vrazkata-mezhdu-biznes-i-prakticheskoto-visshe-obrazovanie-s-novo-sporazumenie", "text": "Българската асоциация по информационни технологии (БАИТ) и Висшето училище по застраховане и финанси (ВУЗФ) подписаха споразумение за сътрудничество, с което правят първата стъпка към изграждането на необходимата връзка между висшето образование и бизнеса.  ВУЗФ и БАИТ ще си партнират в сферата на обучаването на компетентни млади хора в областта на информационните и комуникационни технологии. Подписаният документ предвижда включване на представители на фирмите-членове на БАИТ като лектори в курсовете на университета, както и възможността студентите да посещават компаниите-членове на БАИТ. Двете страни предвиждат още и реализирането на дейности като обмяна на опит, знания и иновации между преподавателите и представителите на бизнеса, както и организирането на образователни и научни конференции и семинари.  \r\nСпоразумението извежда отново на преден план стремежа на ВУЗФ да предлага на студентите си практически насочено образование, което да ги подготви да започнат работа още от студентската скамейка.  \"Висшето училище по застраховане и финанси е храм на науката, храм на съвременното образование, който не е застинал в миналото.  Тук наистина се демонстрира какво значи един университет да следи нуждите на пазара и да ги предвижда в много случаи\", посочи председателят на УС на БАИТ Огнян Траянов. \"Надяваме се нашето партньорство да помогне от една страна университетът да добие нови интересни възможности за своите студенти. От друга страна, ние пък да бъдем един проводник на това какво е истински пазарно интегрирано учебно заведение\", добави Траянов.   \"Съвременното образование без Българската асоциация по информационни технологии е невъзможно. Който не го е разбрал, е някъде в миналото. С този меморандум ние правим една от големите крачки за университет, който отива в бъдещето\", каза доц. д-р Григорий Вазов – ректор на ВУЗФ.  Близо 90% от студентите, завършили ВУЗФ се реализират по специалността си.  Университетът обучава кадри в редица специалности с насоченост към ИТ сектора. Сред тях са магистърската програма \"Бизнес анализ и ERP решения\", която се осъществява в партньорство с ERP Academy и е единствената в Европа, предлагаща обучение по най-перспективните сфери на бизнес софтуера. ВУЗФ предоставя обучения и в бакалавърски специалности като \"ИТ анализ и бизнес стратегии\", съвместно с ERP Academy,  \"Информационни технологии и бизнес стратегии\", \"Иновации, предприемачество и финанси\".  ВУЗФ е първият български университет, специализиран в областта на бизнеса, финансите, застраховането, мениджмънта, маркетинга и предприемачеството. През 2014 г. получава институционална акредитация с най-висока оценка от частните университети – 9,04. Той е едно от първите частни университети у нас с британска  акредитация от BRITISH ACCREDITATION COUNCIL, и предлага на студентите си възможност да се запишат в 15 бакалавърски и над 25 магистърски програми в сферата на застраховането, финансите, мениджмънта, корпортативното управление, шоубизнеса и журналистиката. ВУЗФ разполага с модерна учебна база и работи с десетки големи компании и партньори, където студентите могат да стажуват.   \r\n  \r\nПрез последните години висшето училище се доказа като една от най-активните образователни институции в България, която се отличава с иновативни и практически академични програми. Университетът създава нови образователни продукти, които да отговарят на реалните потребности на бизнеса и нуждата от добре подготвени кадри в различните сфери на икономиката. Това е и една от причините над 90% от студентите, които завършват ВУЗФ, да се реализират успешно. Над 30% от тях пък заемат мениджърски или други ръководни позиции. БАИТ е създадена през 1995 г., в нея пряко членуват 100 компании, за които работят 16200 ИКТ специалисти и генерират 3,68 млрд. лв. годишен оборот или 4% от БВП на страната. Компаниите покриват целия ИКТ спектър – софтуер, хардуер, телекомуникации, системната интеграция, финтех и интернет на нещата. БАИТ е член на европейската ИТ асоциация Digital Europe, в чийто управляващ борд има и свой представител. Digital Europe – представлява дигиталната индустрия в Европа, обединява 63 от най-големите глобални ИТ корпорации, телекоми и компании за потребителска електроника, както и 37 национални асоциации, сред които и БАИТ.        ", "date": "2018.02.05", "title": "ВУЗФ и БАИТ изграждат връзката между бизнес и практическото висше образование с ново споразумение"}
{"url": "https://www.bgonair.bg/world/2018-02-05/rusiya-predprie-masirani-bombardirovki-v-siriya", "text": "Масирани въздушни удари на руската авиация срещу контролирани от бунтовниците градове в сирийската провинция Идлиб. Москва предприе нападението, след като в събота беше свален руски изтребител, а пилотът беше убит. Отговорност за свалянето на самолета пое свързана с Ал Кайда терористична групировка. При бомбардировките на четири населени места в Идлиб има жертви и ранени, а местните жители издирват затрупани под отломките на разрушените сгради хора.", "date": "2018.02.05", "title": "Русия предприе масирани бомбардировки в Сирия"}
{"url": "https://www.bgonair.bg/bulgaria/2018-02-05/nad-1300-litra-nelegalna-rakiya-beshe-konfiskuvana-v-ruse", "text": "Инспектори от митницата в Русе са конфискували 1354 литра нелегална ракия. Алкохолът, който е бил без документи за произход и платен акциз, е открит при проверка на складова база в русенския квартал \"Долапите\", съобщиха от митницата. Базата е в бивш стопански двор, предава  При огледа митничарите открили 13 бидона и туби, в които се съхранявала ракията. На собственика на обекта ще бъде потърсена административнонаказателна отговорност. Приблизителният размер на санкцията за това нарушение е 14 300 лева. При проверката, състояла се през миналата седмица, митничарите открили и голям самоделен казан за варене на ракия. Той обаче не бил в работен режим.", "date": "2018.02.05", "title": "Над 1300 литра нелегална ракия беше конфискувана в Русе"}
{"url": "https://www.bgonair.bg/world/2018-02-05/snezhen-ad-v-ispaniya-prespite-zatvoriha-reditsa-patishta", "text": "Обилен снеговалеж блокира няколко испански провинции. Натрупаните преспи затвориха 18 шосета в цялата страна, а властите издадоха заповед за движение само със зимни гуми и с вериги по други 90 магистрали. Причина за лошото време е студен циклон. Очаква се снегът да продължи и през тази седмица, а температурите да се понижат още.", "date": "2018.02.05", "title": "Снежен ад в Испания: Преспите затвориха редица пътища"}
{"url": "https://www.bgonair.bg/world/2018-02-05/bivshata-sapruga-na-gari-oldman-za-braka-s-nego-koshmar", "text": "Бившата съпруга на актьора Гари Олдман - Доня Фиорентино, нарече четиригодишния си брак с него \"кошмар\". Тя го обвини, че я е тормозел емоционално и физически, а след това е използвал славата и влиянието си, за да получи попечителство върху децата им, съобщи в. \"Мейл он сънди\". \"Той открадна децата ми и съсипа живота ми\" - заяви Фиорентино и настоя Олдман да поеме отговорност за действията си, макар и винаги да е отричал всичко. Фиорентино и Олдман имат двама сина, които са на 20 и 18 години. Бившата манекенка се омъжи за актьора през 1997 г. само след 4-месечна връзка. Тя описа брака им като \"катастрофа\", от която е останала \"съсипана\". Когато подаде молба за развод през 2001 г. Фиорентино заяви, че Гари Олдман харчи хиляди за алкохол и проститутки през уикендите, но той отрече обвиненията и обясни, че тя злоупотребява с пиене и хапчета и не е добра майка. Цялата статия прочетете в  Снимка: Facebook ", "date": "2018.02.05", "title": "Бившата съпруга на Гари Олдман определи брака с него като \"кошмар\""}
{"url": "https://www.bgonair.bg/reportazhi/2018-02-05/dariana-kumanova-shte-bade-dirigent-na-festivala-san-remo", "text": "Дариана Куманова ще бъде диригент на 68-то издание на фестивала \"Сан Ремо\". Тя е преподавател в музикалната академия на италианския град и вокален педагог на един от участниците в конкурса. \"Днес в 16 часа започват генералните репетиции, които са с всички журналисти\", това обясни Куманова в ефира на \"България сутрин\" само ден преди фестивала. Тя подчерта още, че отговорността за нея да бъде диригент на конкурса е огромна. \"Не само, че съм първата българка, но съм и втората жена, която ще дирижира оркестъра\", сподели още Дариана Киманова пред Bulgaria ON AIR. Тя обясни още, че за нея най-много притеснение е имало за това как ще бъде приета от мъжете в оркестъра.", "date": "2018.02.05", "title": "Дариана Куманова ще бъде диригент на фестивала \"Сан Ремо\""}
{"url": "https://www.bgonair.bg/bulgaria/2018-02-05/9-godishno-dete-kolabira-i-pochina-v-borovets", "text": "9-годишно момче е колабирало в Боровец и е починало в болницата в Самоков, съобщават от МВР, предаде   по информация на \"24 часа\". Около 17:00 ч. е постъпила информация от медицинския екип за смъртта му.  По първоначални данни детето е колабирало в района на курорта, където е било с родител. Инцидентът не е станал при спускане на писта.  Екип на Планинска спасителна служба е оказал съдействие за транспортирането му до болницата. По данни на близките, детето е имало заболяване. Предприети са всички процесуално-следствени действия за изясняване на причините и обстоятелствата по случая.", "date": "2018.02.05", "title": "9-годишно дете колабира и почина в Боровец"}
{"url": "https://www.bgonair.bg/lyubopitno/2018-02-05/shkolite-po-samba-repetirat-usileno-predi-festivala-v-rio", "text": "Участниците във фестивала в Рио де Жанейро направиха генерална репетиция. Събитието ще се проведе на 9 февруари и се очаква на него да пристигнат повече от 2,5 милиона туристи от цял свят. Основните школи по самба, които са в трескава подготовка за карнавала, направиха техническа репетиция по прочутия Самбадром. Изпълнителите успяха да предизвикат истински фурор и бяха бурно аплодирани от десетките събрали се по трибуните любопитни зрители, въпреки че не бяха в уникалните си пъстри костюми.", "date": "2018.02.05", "title": "Школите по самба репетират усилено преди фестивала в Рио"}
{"url": "https://www.bgonair.bg/world/2018-02-05/severna-i-yuzhna-koreya-zatoplyat-otnosheniyata", "text": "Нова стъпка бе извървяна към затоплянето отношенията между Северна и Южна Корея. Пхенян обяви, че председателят на Народното събрание, който е най-високопоставеният човек в страната, ще присъства на откриването на Олимпиадата в Пьончан този петък. Ким Йон Нам е формалният севернокорейски държавен глава, макар че функциите му са основно представителни, а реалната власт се държи от лидера Ким Чен Ун. Според дипломати визитата е опит на Пхенян да демонстрира искреност в двустранните отношения. Ким Йон Нам ще пристигне в Южна Корея с делегация от 22 души. От Сеул заявиха, че ще ги потърсят за разговори на високо равнище. ", "date": "2018.02.05", "title": "Северна и Южна Корея затоплят отношенията"}
{"url": "https://www.bgonair.bg/lyubopitno/2018-02-05/norvezhkite-atleti-shte-go-karat-samo-na-yaytsa-v-pyongchang", "text": "Заради грешка в превода норвежките атлети, които ще участват в зимната олимпиада в ПьонгЧанг, ще са на яйчена диета. Организаторите на престижното спортно събитие доставили на отбора 15 хиляди вместо само 1500 яйца. Грешката се дължи на факта, че готвачите на норвежките олимпийци използвали за превод на поръчката си услугата на Google за автоматичен превод. Треньорите на норвежките национали се пошегуваха, че заради богатата на протеини диета се надяват на много медали от своите спортисти.", "date": "2018.02.05", "title": "Норвежките атлети ще го карат само на яйца в ПьонгЧанг"}
{"url": "https://www.bgonair.bg/bulgaria/2018-02-05/kmetat-na-septemvri-marin-rachev-e-otstranen-ot-dlazhnost", "text": "Прокуратурата поиска отстраняването на кмета на град Септември Марин Рачев. Искането се разгледа от Специализирания наказателен съд. След заседание, продължило над 5 часа, СНС реши да отстрани Рачев временно от длъжност.  Отстранен от длъжност е и специалистът в общината по \"Инвеститорски контрол“ Станой Милов, който също беше задържан при акцията в община Септември.  Припомняме, че градоначалникът на Септември е обвинен в безстопанственост и сключване на неизгодни сделки на стойност стотици хиляди левове. Той и защитата му пожелаха да не бъде отстраняван от длъжност, а вместо това да излезе в отпуск до 2 април.  Съдът прецени, че като кмет на Септември, Марин Рачев може да повлияе на служители на общината, който все още не са разпитвани, както и да манипулира документи, който ще са обект на експертизи, предаде репортерът на Bulgaria ON AIR Ива Григорова.  Днес, за да го подкрепят, дойдоха около 50 жители на Септември и населените места в региона. Дойдоха и кметовете на тези населени места. Рачев обжалва размера на гаранцията, срещу която беше пуснат на свобода, а именно 250 000 лева. ", "date": "2018.02.05", "title": "Кметът на Септември Марин Рачев е отстранен от длъжност!"}
{"url": "https://www.bgonair.bg/world/2018-02-05/politicheski-skandal-bushuva-v-gartsiya-zaradi-imeto-na-makedoniya", "text": "\r\n Политически скандал се разрази в Гърция след мащабния протест в страната по повод името на Македония. Хиляди демонстрираха вчера в Атина срещу използването на думата \"Македония\" в бъдещото съставно име на югозападната ни съседка.  Протестът беше втори в Гърция за последните две седмици. Въпросът скара власти и организатори. Шествията в страната се разглеждат като знак за надигащ се национализъм. Според експерти, процесът е част от общата тенденция, завладяваща цяла Европа. А българските и гръцките анализатори отново се разминават. Още по темата вижте във видеото.     ", "date": "2018.02.05", "title": "Политически скандал бушува в Гърция заради името на Македония"}
{"url": "https://www.bgonair.bg/kriminalno/2018-02-05/teroristat-ot-parizh-salah-abdeslam-se-izpravya-pred-sada-v-bryuksel", "text": "Единственият оцелял терорист от атентатите в Париж на 13 ноември 2015 год. ще се изправи за първи път пред съда. Салах Абдеслам обаче се явява пред магистратите не в Париж, а в Брюксел. В белгийската столица той ще бъде съден за престрелката с белгийски полицаи на 15 март 2016 год. Тя стана само три дни преди той да бъде арестуван и цели 4 месеца след атентатите.    Основният въпрос е ще проговори ли 28-годишният заподозрян. 21 месеца след задържането си той отказва всякакво сътрудничество на разследващите. ", "date": "2018.02.05", "title": "Терористът от Париж Салах Абдеслам се изправя пред съда в Брюксел"}
{"url": "https://www.bgonair.bg/denqt-on-air/2018-02-05/ima-glad-za-kvalifitsirana-rabotna-raka-zayavi-zam-ministar", "text": "\r\n Годината започна с увеличена минимална работна заплата, по-големи детски надбавки и още редица социални трансфери. Но до какво ще доведе това и как държавата ще се пребори с бедността? \"В момента най-големият недостиг на трудовия пазар е липсата на човешки капитал. Имаме нужда от работна тъка. Проблемът ще се задълбочава, ако не вземем спешни мерки да мотивираме хората, които не работят от години наред. Броят на тези, които нито учат, нито работят е близо 200 000\", уточни зам.-министърът на труда и социалната политика д-р Султанка Петрова. В студиото на \"Денят ON AIR\" бившият социален министър Иван Нейков допълни, че решаването на проблема с недостига на квалифицирана работна ръка, би спомогнал за решаването и на редица социални проблеми като по-висока МРЗ или повече детски помощи.  Според него има 2 подхода за справяне с недостига на качествени кадри – връщането им в училище или издаването им на документ за наличие на квалификация.  \"Опитът да връщаме напусналите образованието обратно в училище е загубена кауза. Проблемът на тези хора е, че нямат доказателство за квалификацията си. Ако малката ни държава имаше 200 000 гладни и безработни хора по улиците, всичко щеше да се тресе, а не е така. Именно те обаче са много голяма част от сивия сектор\", посочи Нейков.  Бившият социален министър отбеляза пред Bulgaria ON AIR, че институциите трябва да помогнат на тези хора да получат документ за квалификация и така да им се даде шанс да работят. Тези хора са готови да излязат на белия пазар, само че той им изисква документ, а те го нямат, обобщи той.  \"България е изправена пред много предизвикателства. Социалната икономика е икономиката на 21 век, на новите технологии, на новите работни места. Заложили сме закон за социалната и солидарната икономика. На 16-17 април ще има конференция в София, насочена към социалната икономика. На събитието ще присъстват различни социални предприятия\", подчерта д-р Петрова. ", "date": "2018.02.05", "title": "Има глад за квалифицирана работна ръка, заяви зам.-министър"}
{"url": "https://www.bgonair.bg/sutreshen-blok/2018-02-05/aleksandar-yordanov-makedontsite-otidoha-tvarde-dalech-s-krazhbata-na-istoriya", "text": "\r\n \"Гражданите на Република Македония отидоха твърде далеч в кражбата и съчиняването на история. Те се отказаха от българските си корени, които са доказани във времето. Сега отидоха да крадат далечната антична история, която е ясно, че не е тяхна\", посочи в студиото на \"България сутрин\" бившият председател на НС и бивш посланик на България в Скопие Александър Йорданов. \"Националното чувство на всеки един народ се крие на подсъзнателно ниво. Когато обаче то се изведе масово в съзнанието на обществото и се политизира, винаги следват събития с трагичен завършек. Балканите са чисто доказателство за това\", отбеляза още той. По думите му, въпреки че страната ни не е пряко засегната от проблема, е важно като членка на Европейския съюз, да излезе с официално становище по темата. Вчера в Атина се проведе пореден протест за името на Македония. На площад \"Синтагма\" се събраха близо 1 млн. души. Демонстрацията бе под надслов \"Македония е Гърция\". Организаторите се надяват правителството да чуе гласа на хората, които се противопоставят \"Македония\" да присъства в името на южната ни съседка.  А световноизвестният гръцки композитор Микис Теодоракис призова сънародниците си никога да не дадат името \"Македония\" докато на този свят има гърци. \"Не търся политически грешки и пропуски, но не виждам какъв е смисълът от референдума на премиера на Македония Зоран Заев. На първо място самият той трябва да направи самопризнание за собствения си произход\", коментира в студиото на Лора Инджова и Златимир Йочев университеският преподавател и преводач Йоаким Каламарис. В скайп разговор за Bulgaria ON AIR социологът и преподавател в Атинския университет проф. Георгиос Плиос уточни, че митингът в Гърция вчера се е превърнал във важно политическо събитие.  \r\n \"Не е редно да коментираме кой е по-малко или повече патриот. Въпросът, който обаче сега се постави е дали Гърция ще се съгласи за името на Македония, така че да не създава пречки за влизането на страната в НАТО\", каза проф. Плиос. ", "date": "2018.02.05", "title": "Александър Йорданов: Македонците отидоха твърде далеч с кражбата на история!"}
{"url": "https://www.bgonair.bg/world/2018-02-05/erdogan-i-papa-frantsisk-obsadiha-statuta-na-erusalim", "text": "\r\n Турският президент Реджеп Ердоган се срещна с папа Франциск във Ватикана. Двамата са обсъдили въпроса за статута на Ерусалим, след като Доналд Тръмп обяви Свещения град за столица на Израел.  Това е първото посещение на турски президент във Ватикана от 60 години насам. Срещата се проведе при изключителни мерки за сигурност, като над 3500 полицаи са били мобилизирани като охрана на държавния глава.  Въпреки това, десетки демонстранти се събраха на протест срещу Реджеп Ердоган и неговата визита. Стигна се и до сблъсъци с полицията.", "date": "2018.02.05", "title": "Ердоган и папа Франциск обсъдиха статута на Ерусалим"}
{"url": "https://www.bgonair.bg/denqt-on-air/2018-02-05/analizator-za-godinata-na-tramp-uspehi-reformi-s-efekt-unikalen-obrat", "text": "\r\n Президентът на САЩ Доналд Тръмп направи равносметка в речта си пред Конгреса \"За състоянието на съюза\". Политикът и анализатор проф. Александър Томов отчита като успешна изминалата една година на държавния глава. \"Три неща в последната реч на Тръмп пред Конгреса правят впечатление: Първо, големите успехи на американския президент са реформите в някои сфери, които дадоха сериозен ефект. Второ - в момента наблюдаваме нещо, което не бяхме виждали от години\", обясни Томов в студиото на И обясни, че  . Централна и Северна Америка са загубили над 52 хил предприятия, допълни той.  Тръмп обяви 250 млрд. долара инвестиция в сферата на бизнеса, което е уникално\", смята политикът. Като друг позитив в речта на американския президент, проф. Томов посочи и обръщението му към демократите, с което им казва \"да си подадем ръка в името на една нова Америка\". Анализаторът е уверен, че Доналд Тръмп ще направи следващата крачка за създаването на нова система за международна търговия. Гостът на  коментира и спорния документ, публикуван преди няколко дни от представителите на американския Конгрес, който критикува методите на работа на ФБР. Той е изготвен от председателя на комисията по разузнаване в Камарата на представителите, републиканеца Девин Нунес, а демократите са били против текста.  Проф. Александър Томов определи случката като \"взрив\". \"Очевидно става дума за незаконно нещо. Много хора се опитват да обяснят,  че тази записка цели да тушира подозренията на руска връзка по време на изборите. Тръмп и обкръжението ми казват, че това няма нищо общо и, че цялата кампания срещу него е следствие на една незаконна, нечестна предизборна борба \", категоричен е анализаторът.", "date": "2018.02.05", "title": "Анализатор за годината на Тръмп: Успехи, реформи с ефект, уникален обрат!"}
{"url": "https://www.bgonair.bg/world/2018-02-05/rekordni-snegovalezhi-v-moskva-prichiniha-zadrastvaniya-i-otmeneni-poleti", "text": "\r\n Военни бяха мобилизирани за чистенето на рекордните преспи в Москва. Снегът взе една жертва, а двама души бяха ранени. Подобно количество сняг за последно е отчитано на 3 февруари 1957 год. Температурата през изминалата нощ падна до минус 10 градуса. Власите обявиха днешния ден за неучебен. Заради заснежени писти бяха отменени повече от 100 полета от трите големи летища в района на Москва. Въпреки почивния ден, вчера по централните булеварди на руската столица се образуваха големи задръствания. Синоптиците обаче увериха, че през следващите дни снеговалежите ще спрат, а температурите ще се повишат.", "date": "2018.02.05", "title": "Рекордни снеговалежи в Москва причиниха задръствания и отменени полети"}
{"url": "https://www.bgonair.bg/bulgaria/2018-02-05/sns-razglezhda-isk-za-otstranyavaneto-na-marin-rachev", "text": "\r\n Прокуратурата поиска отстраняването на кмета на Септември Марин Рачев. Искането ще бъде разгледано от Специализирания наказателен съд днес.  Рачев беше задържан на 1 февруари след сигнали за злоупотреби и беше обвинен в безстопанственост. В последствие беше пуснат на свобода срещу 250 000 лева парична гаранция. Задържането му изкара на протест част от жителите на града. Общински съветници и кметове от близки области също подкрепиха Рачев. Прави се ревизия на 14 фирми, които според държавното обвинение са свързани с кмета на Септември. Разследването продължава, предаде репортерът на Bulgaria ON AIR Ива Григорова. ", "date": "2018.02.05", "title": "СНС разглежда иск за отстраняването на Марин Рачев"}
{"url": "https://www.bgonair.bg/bulgaria/2018-02-05/biznesmenat-stefan-sharlopov-pochina", "text": "\r\n Почина един от най-богатите българи, бизнесменът Стафан Шарлопов. 55-годишният хотелиер е издъхнал тази нощ в съня си. Новината е неочаквана, защото не е известно Шарлопов да е имал здравословни проблеми. Той е баща на пет деца и управляваше огромна по мащаби империя. Стефан Шарлопов вярваше, че и в България човек може да успее и то по честен начин, както разказа при участие в предаването   на   преди две години.", "date": "2018.02.05", "title": "Почина бизнесменът Стефан Шарлопов"}
{"url": "https://www.bgonair.bg/bulgaria/2018-02-05/sindikatat-na-nadziratelite-s-otvoreno-pismo-do-premiera-pari", "text": "Синдикатът на служителите в затворите в България изпрати отворено писмо до премиера Бойко Борисов. В него работещите в местата за лишаване от свобода искат от министър-председателя изравняване на заплатите им с това на служителите на МВР. Копие от писмото синдикатът е изпратил и на вицепремиера по обществения ред и сигурност Красимир Каракачанов, и до министъра на правосъдието Цецка Цачева. Служителите в затворите питат премиера дали ще предприеме актуализация на бюджета на правосъдното министерство, за да се изравни статута на всички, които работят в сектор \"Сигурност\". В писмото се призовават управляващите да оповестят публично своята позиция, предаде  . Синдикатът изключва възможности за отстъпление от вече заявения ангажимент на правителството и на министъра на правосъдието. По време на дебат за приемане на бюджетната рамка за тази година бе обещано равно третиране и недопускане на дискриминация по отношение на служителите в сектора за сигурност. Служителите в затворите признават и че са обезпокоени от мълчанието институциите по протестите им. От миналата седмица те и служители на съдебна охрана в 22 града протестират срещу ниските възнаграждения, лошите условия на труд и съотношението охранявани – охраняващи в местата за лишаване от свобода.", "date": "2018.02.05", "title": "Синдикатът на надзирателите с отворено писмо до премиера: Пари!"}
{"url": "https://www.bgonair.bg/bulgaria/2018-02-05/5-godishno-rusnache-postrada-pri-intsident-v-pamporovo", "text": "\r\n 5-годишно дете е пострадало при инцидент в Пампорово, съобщиха от Планинската спасителна служба в курорта. По първоначална информация детето е блъснато на пистата от сноубордист. Инцидентът е станал около 13.00 часа. Пострадалото момче е от Москва. Медицински екип го транспортира към клиника в Пловдив. Контузеното дете е с черепно-мозъчна травма, мозъчен кръвоизлив и с опасност за живота. В момента лекарите от пловдивската болница \"Св. Георги\" се борят за живота му. Очаква се операцията да приключи около 19.30.", "date": "2018.02.05", "title": "5-годишно русначе пострада при инцидент в Пампорово"}
{"url": "https://www.bgonair.bg/bulgaria/2018-02-05/roditeli-vnasyat-signal-v-prokuraturata-sreshtu-direktora-na-dg-zvanche", "text": "Родители внасят сигнал в Софийската районна прокуратура срещу директора на детска градина \"Звънче\". Според тях в документа са описани 98 нарушения за последните два месеца.  От общо 372 деца, повече от половината са приети по \"втория начин \", т.е чрез протоколи от лекарски комисии, ТЕЛК или работна група, смятат родителите.  Комитетът вече внесе сигнал до Столичната община, а оттам съобщиха за Bulgaria ON AIR, че проверяват случая. От своя страна родителите се заканват да организират протести в 8 града след 10 февруари.", "date": "2018.02.05", "title": "Родители внасят сигнал в прокуратурата срещу директора на ДГ \"Звънче\""}
{"url": "https://www.bgonair.bg/bulgaria/2018-02-05/protest-v-zashtita-na-np-pirin-sabralite-se-pomahaha-na-ekoministara", "text": "\r\n Започна протест в София срещу променения план за управление на Национален парк \"Пирин\". Недоволните се събраха пред сградата на \"София Тех парк\", където започна 21-вия Европейски форум по екоиновации за качество на въздуха.  Протестиращите \"помахаха\" символично на министъра на екологията Нено Димов, който е на форума.  Към 12:30 министър Нено Димов пристигна на събитието, а при неговото слизане от служебния автомобил той бе освиркан от събралите се. На протеста събралите се носят бурканчета с чист въздух от Пирин, защото \"ако няма дървета, свежият въздух ще изчезне\", твърдят протестиращите.", "date": "2018.02.05", "title": "Протест в защита на НП \"Пирин\": Събралите се \"помахаха\" на екоминистъра"}
{"url": "https://www.bgonair.bg/bulgaria/2018-02-05/rekorden-spad-na-kontrabandata-na-tsigari-u-nas-otchete-borisov", "text": "\r\n Рекорден спад на контрабандата на цигари у нас отчете министър-председателят Бойко Борисов.  В момента тя е 6%, показва проучване, което беше представено в присъствието на премиера, министрите Владислав Горанов и Валентин Радев и главния прокурор Сотир Цацаров.", "date": "2018.02.05", "title": "Рекорден спад на контрабандата на цигари у нас, отчете Борисов"}
{"url": "https://www.bgonair.bg/bulgaria/2018-02-05/rabotodatelite-poiskaha-ostavkata-na-temenuzhka-petkova", "text": "Работодателските организации поискаха оставката на министъра на енергетиката Теменужка Петкова. Според тях тя не е способна да се справи с проблемите в сектора, а реформите в него са изоставени. На 28 февруари ще се проведе мащабен протест срещу \"безобразията в енергетиката\". Работодателите излизат на улицата, след като в началото на годината пазарът на електроенергия беше освободен, но цените на борсата останаха по-високи от тези на регулирания.", "date": "2018.02.05", "title": "Работодателите поискаха оставката на Теменужка Петкова"}
{"url": "https://www.bgonair.bg/bulgaria/2018-02-05/shteti-za-blizo-700-hil-lv-nanese-buryata-vav-vratsa", "text": "Щети за около 700 хил. лева след бурята във Враца. Това показват огледите извършени до момента.  Половин милион лева ще са необходими, за да се възстановят обществени сгради и още около 200 хил. за частни имоти.  Много от тях обаче нямат застраховки. Осигурен е подслон за хората, останали без домове. Предстои комисията да огледа всички сгради за нанесени щети и да изготви оценка, за да може общината да кандидатства за финансова помощ.", "date": "2018.02.05", "title": "Щети за близо 700 хил. лв. нанесе бурята във Враца"}
{"url": "https://www.bgonair.bg/bulgaria/2018-02-05/postradaloto-v-katastrofata-pri-hainboaz-dete-ostava-v-tezhko-sastoyanie", "text": "Остава тежко състоянието на 10-годишното момиченце, което пострада при катастрофа между тир и лек автомобил в Прохода на републиката вчера.  Лекарите в болницата в Стара Загора се борят за живота на детето. При инцидента загинаха трима души. Мокър път и несъобразена скорост са вероятните причини за катастрофата. За часове движението през Прохода беше блокирано.  ", "date": "2018.02.05", "title": "Пострадалото в катастрофата при Хаинбоаз дете остава в тежко състояние"}
{"url": "https://www.bgonair.bg/sutreshen-blok/2018-02-05/spektakalat-brachni-bezumiya-s-desetki-predstavleniya-i-ogromen-uspeh-v-tsyalata-strana", "text": "\r\n Спектакълът \"Брачни безумия\" вече е бил представен десетки пъти, като е поставян по веднъж всеки месец в София, а иначе постановката обикаля големите градове на България. В главните роли се превъплъщават Симеон Владов и Жанет Миовска, които са част от трупата на новосъздадения Театър \"Криле\".  \"Забавно е защото е качествен хумор\", подчерта Симеон Владов в студиото на  . Историята е вдъхновена  от 'Пижама за шестима\" на Марк Камолети, която обаче актьорите от трупата са осъвременили и подобрили. \"Не е важно дали си свиня, ако намериш друга свиня, която да те обича\" пък е любимата реплика на Жанет Миовска и Симеон Владов, които играят двойка в спектакъла \"Брачни безумия\". \"Хубаво е човек да гледа с чувство за хумор на тези неща\", добави още Владов пред  .", "date": "2018.02.05", "title": "Спектакълът \"Брачни безумия'' с десетки представления и огромен успех в цялата страна"}
{"url": "https://www.bgonair.bg/sutreshen-blok/2018-02-05/niki-ibrishimov-grisho-nay-mnogo-sazhalyava-che-nyama-da-uchastva-na-sofia-open", "text": "\r\n Преди броени дни Григор Димитров обяви официално, че няма да играе на турнира в София. Така той отново предизвика множество коментари от известни лица в спорта, а освен това отключи всенародния гняв. Кой губи най-много от решението на Гришо да не играе на Sofia Open 2018 и наистина ли контузията в рамото е единствената причина за отказа му? По думите на   един професионален тенисист не играе, когато е контузен и това е напълно нормално. \", коментира Ибришимов в \" \". Той е категоричен, че Гришо е изчаквал до последно медицинското становище относно контузията в рамото, а ако можеше да се допусне компромис - тенисист №1 на България щеше да го направи.  определено е на противоположното мнение, като смята, че Гришо не играе на турнира в София заради скандал между неговия щаб и организаторите на Sofia Open. \" \", уточни Ангелов пред  . Той твърди, че никой не е незаменим и реакцията на организаторите с повикването на Станислас Вавринка ще поправи нещата, защото той е на по-високо ниво от Григор.", "date": "2018.02.05", "title": "Ники Ибришимов: Гришо най-много съжалява, че няма да участва на Sofia Open"}
{"url": "https://www.bgonair.bg/sutreshen-blok/2018-02-05/upravlyavashtata-koalitsiya-e-po-skoro-stabilna-smyata-politolog", "text": "\r\n Многото на пръв поглед несъгласия и разминавания в управляващата коалиция между ГЕРБ и \"Обединени патриоти\" по-скоро показват, че тя е стабилна. Това е мнението на политолога Първан Симеонов. По думите му по този начин патриотите напомнят кои са, но не може да се продължи дълго време с трупането на това напрежение. \"Когато започнат да си позволяват директно да поставят условия на Борисов, това означава, че те знаят, че той няма къде да ходи, няма как да отиде на избори\", сподели Първан Симеонов в студиото на  . По думите му предсрочни избори са възможни след края на европредседателството ни. \r\n\"Всичко е възможно, но няма обективна обществена поръчка, първо голямата част от обществото не ги иска, второ икономиката е сравнително добре и се възприема по-добре от хората. Това, което обаче е на лице е повишаване на напрежението\", обясни политологът Първан Симеонов пред  . Според него привидната стабилност не може да отмени търсенето на нови възможности. По думите на Симеонов кастингът за политици на Слави Трифонов също е нещо ново, което постоянно търсим в последни години. \"Така започнаха страшно много проекти, единственият, който успя да се задържи е Борисов, всички други минаваха и заминаваха. Напълно възможно е и тук да имаме едно избухване и после разочарование, но е прекалено рано\", подчерта политологът в ефира на  . Според Първан Симеонов 2017 год. беше една от най-ключовите години и вече все повече България намира място на международната сцена.", "date": "2018.02.05", "title": "Управляващата коалиция е по-скоро стабилна, смята политолог"}
{"url": "https://www.bgonair.bg/sutreshen-blok/2018-02-05/hora-ot-nyakolko-kvartala-v-sofiya-i-dnes-izlizat-na-protest-zaradi-mrasniya-vazduh", "text": "\r\n Жители на четири столични квартала отново излизат на протест срещу мръсния въздух и неефективните според тях мерки на Столичната община. Хората от \"Красна поляна\", \"Западен парк\", \"Разсадника\" и \"Овча купел\" ще протестират днес от 18 часа пред  сградата на общината. Според недоволните граждани, вече повече от година те протестират заради проблемите им с гетата, незаконното строителство, замърсяването на въздуха и според тях няма адекватен контрол над това, какво се гори в печките на хората, които са с незаконни постройки и къщи.  \"Факултета си е квартал, обаче до него се строи едно незаконно гето, при което се изсича \"Западен парк\", влиза се навътре, заселват се нови хора в това гето и няма никакъв контрол какво се гори там, какво става. Мръсотията е безобразна\", обясниха  от протестиращите в ефира на  . Те обясниха, че тази вечер ще направят и шествие до сградата на Европейския парламент в София и НДК. Те се обявиха за мерки срещу \"геноцида\" срещу жителите на кварталите.  \"Всяка вечер кварталите са обгазявани, без никой да знае какво има вътре в печките на хората\", подчертаха жителите на засегнатите квартали в  . Според недоволните граждани, обгазяването е заради горенето на дрехи втора употреба, стари черчевета, гуми и всичко останало от кофите за боклук. От районната администрация пък обясниха, че се взимат мерки срещу мръсния въздух, които обаче явно не са достатъчни. Според представител на районната администрация не е вярно, че мръсния въздух се дължи само на виетнамските общежития и квартал \"Факултета\". \"На 3 и 4 февруари, това никога не е било се мият столичните булеварди, включително в Красна поляна\", обясниха от районната администрация пред  . Освен това отпадъците се събират по два пъти на ден.  [video]", "date": "2018.02.05", "title": "Хора от няколко квартала в София и днес излизат на протест заради мръсния въздух"}
{"url": "https://www.bgonair.bg/sutreshen-blok/2018-02-05/tazi-sedmitsa-slanchevo-s-temperaturi-do-12-gradusa-do-sryada-posle-snyag", "text": "\r\n През изминалите дни времето в страната беше много динамично и доста ветровито. Във Врачанско скоростта на вихъра достигна 115 км/ч. Все пак отново бяха измерени доста високи температури - от типа на 20-22 градуса над нулата в цялата страна. Това явление се нарича фьонов вятър. Така   коментира обстановката в страната през уикенда и силния вятър, който вилня из цяла България. Според него новата седмица започва с доста спокойно време. През днешния ден слънцето ще надделее над облаците на повечето места, а температурите ще останат между 7 и 12 градуса. Вятърът ще е слаб със стойности до 15-20 км/ч.  \" \", каза още синоптикът в \" \". По думите му още в средата на седмицата времето ще се развали и на много места в страната в четвъртък ще завали дъжд, а в петък може валежът да се обърне в сняг.  \" \", обобщи синоптикът Симеон Матев пред  .", "date": "2018.02.05", "title": "Тази седмица: Слънчево с температури до 12 градуса до сряда - после сняг"}
{"url": "https://www.bgonair.bg/bulgaria/2018-02-05/dg-brezichka-veche-e-s-nov-direktor-i-novi-uchiteli", "text": "\r\n Детска градина \"Брезичка\" в Бургас от днес е с нов директор, нови учители и видеонаблюдение. На представянето на новата директорка тази сутрин ще присъстват и родители на децата, станали обект на насилие от страна на своите учителки. Преди няколко дни гръмна скандал с видеоклип, който показваше как възпитателка крещи и удря децата в групата. Заради недопустимото отношение община Бургас уволни четири от възпитателките и директорката на детската градина. Прокуратурата извършва проверка по случая, а психолог работи с тормозените деца.", "date": "2018.02.05", "title": "ДГ \"Брезичка\" вече е с нов директор и нови учители"}
{"url": "https://www.bgonair.bg/sutreshen-blok/2018-02-05/imushtestvoto-v-apartamentite-pod-naem-e-nezashtiteno-ot-zakona-tvardi-ekspert", "text": "\r\n Преди дни в социалните мрежи се разпространи историята за група младежи, които извършват нагли обири на апартаменти, предлагани под наем за краткосрочно настаняване. Има ли някаква нормативна уредба, която да защитава имуществото на апартаментите, давани под наем с туристическа цел? Според  няма много жалби за подобни случаи на кражба или повреждане на даден имот, даден под наем с туристическа цел. \" \", уточни Маргаритов в \" \". По думите му трябва да има защита както на правата на наемателя, така и на наемащия даден апартамент.  \" \", допълни председателят на Комисията за защита на потребителите пред  .  Той е категоричен, че няма да е трудно да бъдат наложени някакви регулации върху споделената икономика. \" \", завърши Димитър Маргаритов.", "date": "2018.02.05", "title": "Имуществото в апартаментите под наем е незащитено от закона, твърди експерт"}
