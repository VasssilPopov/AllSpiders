{"url": "https://www.bgonair.bg/world/2019-03-09/patsient-otkri-strelba-v-bolnitsa-v-praga", "text": "Стрелба в болница в Прага. Пациент на лечебно заведение в чешката столица откри огън по двама души.  Единият от ранените е в тежко състояние, а другият е стабилизиран.  Стрелецът и пострадалите лежали в една и съща стая в клиниката.  Полицията е започнала разследване. Все още не са ясни мотивите за стрелбата.", "date": "2019.03.09", "title": "Пациент откри стрелба в болница в Прага"}
{"url": "https://www.bgonair.bg/world/2019-03-09/feribot-se-sblaska-s-kit-v-yaponiya-87-dushi-sa-postradali", "text": "Най-малко 87 души пострадаха след сблъсък между ферибот и кит в Япония. Петима от ранените са в тежко състояние.  Според местни медии по плавателния съд са нанесени сериозни щети. Не е ясно обаче дали морският бозайник е оцелял. Инцидентът е станал малко преди фериботът да пристигне на остров Садо. На борда е имало 120 пътници и четирима души екипаж.", "date": "2019.03.09", "title": "Ферибот се сблъска с кит в Япония, 87 души са пострадали"}
{"url": "https://www.bgonair.bg/bulgaria/2019-03-09/5-godini-zatvor-za-stoyan-zlatniya-osadiha-go-za-pedofiliya", "text": "Oрганизаторът на конкурси Стоян Стоянов Златния е осъден за педофилия. 70-годишният мъж влиза зад решетките за 5 г., след като стана ясно, че е блудствал с малолетни момичета в периода 2010 и 2011 г. Гаврил се с децата в София и в хотел на Слънчев бряг, информира \"24 часа\", цитирано от  Стоян имал различни тактики за прелъстяване. На някои предлагал пари и по този начин ги държал в зависимост, други деца манипулирал с подаръци, а трети принуждавал да пият алкохол. Държал се приятелски с тях, но увредил психиката им. Арестуван е на 62 години. В колата му е открит незаконен пистолет. Именно с оръжието Златния карал момичетата да се събличат пред камера. Прякорът му идва от огромните ланци и пръстени, които носил. Те били фалшиви. Преди две години Стоян е бил причакан пред дома му в столичния квартал \"Банишора\" и наръган 6 пъти с нож.  Отървава се с леки наранявания. Според една от версиите за нападението е, че извършителят е жена. Все още обаче няма обвинен за инцидента. Присъдата на Стоян Златния може да се обжалва на втора инстанция.", "date": "2019.03.09", "title": "5 години затвор за Стоян Златния, осъдиха го за педофилия"}
{"url": "https://www.bgonair.bg/economy/2019-03-09/toyota-se-maha-ot-velikobritaniya-pri-brexit-bez-sdelka", "text": "Японският производител Toyota ще спре производство във Великобритания, ако страната напусне Европейския съюз без сключване на сделка. Това съобщи  . Намеренията на автомобилния гигант бяха обявени пред журналисти от шефа на европейското подразделение на компанията Йохан ван Зил. Той все пак изрази надежда, че на Toyota няма да наложи за закрие бизнеса си във Великобритания. През 2017 г. японският концерн вложи 316 милиона долара в създаване на производствени мощности за новата версия на модела Corolla. В момента Toyota сглобява на Острова около 180 000 автомобила на година, като освен това има и собствен завод за двигатели. По-рано друг японския производител - Honda, обяви, че закрива своя завод в Суиндън през 2021 г. На свой ред Nissan се отказа от производството на модела X-Trail във фабриката си в Съндърланд, като това се държи на новите правила за дизеловите двигатели и спада на продажбите във Великобритания. Снимка: Pixabay    ", "date": "2019.03.09", "title": "Toyota се маха от Великобритания при Brexit без сделка"}
{"url": "https://www.bgonair.bg/world/2019-03-09/pochina-bebeto-na-lishenata-ot-britansko-grazhdanstvo-dzhihadistka-shamima-begum", "text": "Почина бебето на лишената от британско гражданство джихадистка Шaмима Бегум. Тя и новороденото дете се намираха в бежански лагер в Сирия.  Медиците в лагера разказват, че детето е имало дихателни проблеми. В четвъртък бебето е било прието в болница, но въпреки усилията на лекарите е починало. Това е третото дете на жената, което умира в Сирия.  Шамима бяга от Лондон, когато е на 15 години, за да се омъжи за боец на \"Ислямска държава\".  Ражда три деца, две от които са починали. За да спаси третото, тя поиска да се върне във Великобритания, но това ѝ беше отказано, а гражданството ѝ бе отнето.", "date": "2019.03.09", "title": "Почина бебето на лишената от британско гражданство джихадистка Шaмима Бегум"}
{"url": "https://www.bgonair.bg/reportazhi/2019-03-09/sled-avariyata-vav-venetsuela-stranata-postepenno-se-vazstanovyava", "text": "\r\n След грандиозната авария електроснабдяването във Венецуела започва постепенно да се възстановява. Според експерти най-големият срив в електричиската мрежа от десетилетия насам се дължи на липсата на държавни инвестиции за поддръжката на инфраструктурата. А президентът Николас Мадуро обяви, че Америка стои зад случилото се. Повече от 24 часа след като Венецуела остана на тъмно, електрозахранването в страната започна да се възстановява. Тежката авария възникна в четвъртък в най-голямата водноелектрическа централа. Това е най-мащабното прекъсване на тока в страната от 2012 година насам.  То доведе до сривове в телефонните връзки и интернет мрежата, както и до транспортен хаос. Дните, прекарани без ток, създадоха допълнителни проблеми на жителите на страната.  Най-критично е положението в болниците. Според местни медии има загинали хора заради липсата на достъп до здравеопазване.  Аварията изостри допълнително напрежението в страната. Правителството на президента Николас Мадуро обвини Вашингтон за спирането на тока.  Очаква се да бъдат предоставени и доказателства за твърденията пред делегация от службата на ООН по правата на човека, която ще пристигне във Венецуела.  Не закъсня и отговор от страна на самопровъзгласилия се за временен президент и лидер на опозицията Хуан Гуайдо.  Той заяви, че отговорни за срива в електрическата мрежа не са Съединените щати, а властите в Каракас и за пореден път призова за смяната на правителството.", "date": "2019.03.09", "title": "След аварията: Венецуела постепенно се възстановява"}
{"url": "https://www.bgonair.bg/world/2019-03-09/shte-izleze-li-partiyata-na-viktor-orban-ot-enp", "text": "\r\n Ще излезе ли партията на Виктор Орбан от Европейската народна партия? Изключването беше поискано от 12 формации и ще бъде обсъдено на 20 март.  В предаването \"Брюксел 1\" еврокомисарят Мария Габриел коментира, че решенията в Брюксел се вземат с гласа на всеки един и в национален план трябва да бъде представено такова, каквото е било взето там.  Готова ли е Европа да реагира на кибер заплахи и хакерски атаки по време на евроизборите? ", "date": "2019.03.09", "title": "Ще излезе ли партията на Виктор Орбан oт ЕНП?"}
{"url": "https://www.bgonair.bg/q-and-a-s-klara-marinova/2019-03-09/za-30-godishniya-t-nar-prehod-u-nas", "text": "\r\n Какво наложи смяната на системния модел в България през 1989 година? В чий интерес тогава бяха игнорирани юридически легитимните държавни институции и подменени с \" кръгла маса\"  и \" задкулисни политически консултации\"  за определяне параметрите на бъдещето развитие на обществото, икономиката и страната?  Защо смяната на държавния строй през 1946 година бе решена по волята на мнозинството от българския народ с референдум, а преди 30 години властимащите не посмяха да попитат гражданите какъв системен модел на управление искат? Има ли предпоставки за тревоги в родната икономика? Кои са най-опасните фактори, които обуславят икономическите безпокойства? Има ли \"светлина в тунела\", т. е. можем ли да се надяваме, че проблемите ще се решат - кога и от кого? Какъв е финансово-икономическият смисъл на \"буферите\" и кога се прилагат? Какви други видове \"буфери\" като ефективни икономически инструменти съществуват? Защо у нас \"буферите\" се използват само за безконтролно харчене на бюджетни средства? Защо световните и националните лидери не предприемат действия за ефективно преодоляване на очевидно настъпващите тежки кризисни процеси и явления? Защо политиците по принцип отхвърлят дори малкото анализи и предложения за нови системни модели за развитие на света и за намаляване на последиците от задаващата се остра световна криза?  Тези и още теми коментират в студиото на  , политологът Катя Михайлова, икономистът Даниел Парушев и народният представител от \"БСП за България\" проф. Георги Михайлов.", "date": "2019.03.09", "title": "За 30-годишния т. нар. \"преход\" у нас"}
{"url": "https://www.bgonair.bg/world/2019-03-09/es-s-novo-predlozhenie-kam-velikobritaniya-za-brexit", "text": "Преговорният екип на Европейската комисия е дал ново предложение на Великобритания за уреждането на проблемната предпазна клауза за Ирландия, съобщи главният преговарящ на ЕС за Brexit Мишел Барние в Twitter. То предвижда Обединеното кралство да получи възможност да излезе едностранно от Европейския митнически съюз, включително Северна Ирландия, която единствена ще остане със сухопътна граница с ЕС след 29 март. Това ще може да се случи, само ако Обединеното кралство се съгласи да спазва всички останали части от предпазната клауза за Северна Ирландия, за да се избегне твърда граница на остров Ирландия. Предложението създава възможност търговията между Северна Ирландия и останалите части на кралството да се осъществява по вътрешни правила, вместо по европейските, но вероятно ще доведе до необходимост от създаване на граница в Ирландско море в бъдеще. Главният преговарящ на ЕС Мишел Барние информира в петък в Брюксел посланиците на страните членки и групата за Brexit в Европейския парламент за детайлите по предложението, информира  В опит да спаси сделката за условията за раздялата, договорени между ЕС и британското правителство, Брюксел е съгласен да даде на Лондон и правото да прекрати прилагането на предпазната клауза за Ирландия, ако Европейският съюз наруши своя ангажимент да договори различни условия за бъдещите отношения между Обединеното кралство и ЕС. По-рано днес британският премиер Тереза Мей предупреди, че ако Камарата на представителите не одобри идната седмица споразумението ѝ на напускане, Великобритания \"може още дълги месеци\" или \"дори никога\" да не е в състояние да излезе от ЕС. Двата преговорни екипа продължават разговорите за постигане на компромис и през уикенда като последен опит за намиране на решение преди вота в Уестминстър във вторник.", "date": "2019.03.09", "title": "ЕС с ново предложение към Великобритания за Brexit"}
{"url": "https://www.bgonair.bg/bulgaria/2019-03-09/30-godishen-skior-ot-angliya-e-zaginal-v-ski-zonata-v-bansko", "text": "30-годишен скиор от Англия е загинал в ски зоната в Банско. Сигналът е получен към 15.00 часа днес.  На място са пристигнали екипи, които да изяснят причината за инцидента.  Първоначално е имало е съмнение, че мъжът е получил инфаркт, но се е оказало, че се ударил в дърво извън пистата.", "date": "2019.03.09", "title": "30-годишен скиор от Англия е загинал в ски зоната в Банско"}
{"url": "https://www.bgonair.bg/world/2019-03-09/tramp-ostana-bez-oshte-edin-vissh-rakovoditel-i-ministarat-na-vvs-napuska-pentagona", "text": "Министърът на военновъздушните сили на САЩ Хедър Уилсън, която беше смятана за водещ кандидат за следващ министър на отбраната, съобщи в петък, че е решила да подаде оставка и да се завърне в академичните среди. Така тя оставя още един вакантен пост в ръководството на Пентагона, съобщава Ройтерс. Оставката идва след оттеглянето през декември на министъра на отбраната Джеймс Матис, който напусна поста си заради политически различия с Тръмп. Той беше избрал именно Уилсън за свой заместник. Подобно на Матис Уилсън беше убеден привърженик на алианси като НАТО и твърдо подкрепи стремежа на Матис да насочи вниманието на американската армия към съревнованието с Китай и Русия след повече от 15 години на контратерористични кампании. \"Беше привилегия да служа в нашите военновъздушни сили в последните две години и съм горда от напредъка, който постигнахме за възстановяването на отбраната на нашата страна\", пише 58-годишната Уилсън в писмото си до Тръмп, в което обявява оставката си. Tръмп поздрави Уилсън в туит и благодари за службата ѝ. Бивша конгресменка от Републиканската партия, близка до вицепрезидента на Тръмп Майк Пенс, Уилсън щеше да бъде първата жена, която поема ръководството на Пентагона, ако беше номинирана. Смяташе се, че номинацията й ще да получи силна подкрепа в Конгреса. Заместникът на Матис Патрик Шанахан, който е бивш ръководител на Boeing, изпълнява ролята на министър на отбраната. Оставката на Уилсън засилва слуховете, че той може да остане за постоянно на поста. Други ръководни позиции в Пентагона, включително на заместник министър на отбраната, са заети или от временно изпълняващи длъжността, или са вакантни. \"Всички, с които тя е говорила, искат да остане, но тя смята, че моментът е подходящ да поеме това ново предизвикателство\", заяви официален американски представител, пожелал да остане анонимен. Той допълни, че Уилсън не е подала оставка под натиск и не е била молена да се оттегли. Уилсън е информирала Пенс за решението си по-рано тази седмица, както и главнокомандващия военновъздушните сили Дейвид Голдфейн в четвъртък, каза още представителят, пише Академичният съвет на Тексаския университет все още не е одобрил избора на Уилсън за ръководител на кампуса му El Paso, но тя е единственият финалист. Не е ясно кой може да наследи Уилсън и огромните предизвикателства пред военновъздушните сили, сред които е създаването на \"Космическите сили\" на Тръмп – нов клон на армията, който ще поеме част от настоящите отговорности на военновъздушните сили. Те все още се възстановяват и от скандал, свързан със сексуално посегателство. Уилсън беше десет години конгресмен от Републиканската партия. Тя също така беше член на Националния съвет за сигурност по времето на администрацията на Джордж Буш-старши. След като се присъедини към Пентагона, Уилсън посети Ирак и Афганистан и изрази безпокойството си от състоянието на военновъздушните сили, които според нея са твърде малки, особено в момент, когато Пентагонът насочи вниманието си към съревнованието с Русия и Китай.", "date": "2019.03.09", "title": "Тръмп остана без още един висш ръководител: И министърът на ВВС напуска Пентагона"}
{"url": "https://www.bgonair.bg/bulgaria/2019-03-09/dvama-zaginaha-pri-tezhka-katastrofa-na-okolovrastnoto-v-sofiya", "text": "Тежък пътен инцидент взе две жертви на Oколовръстния път в София, на разклона за село Казичене. Сигналът е  получен малко преди 10.00 ч. тази сутрин.  По първоначална информация лек автомобил е излязъл от пътното платно. Той е бил засечен от моторист, който не е спрял, а е продължил по пътя си. Автомобилът се е врязал в заведение за бързо хранене. На място са загинали водачът и спътничката му, която е била бременна.  По всяка вероятност колата се е движела с висока скорост, тъй като бетонната основа на заведението е разбита, съобщи репортер на  . В катастрофиралия автомобил е имало куче, което е оцеляло, но е със сериозни наранявания. От Спешната помощ съобщиха пред  , че техен екип е пристигнал на мястото на инцидента 12 минути след подаване на сигнала, но вече е било твърде късно.  Разследването по случая продължава.", "date": "2019.03.09", "title": "Двама загинаха при тежка катастрофа на Околовръстното в София"}
{"url": "https://www.bgonair.bg/bulgaria/2019-03-09/spetsprokuraturata-poiska-postoyanen-arest-za-12-dushi-po-deloto-orlandovtsi", "text": "Специализираната прокуратура е внесла в Специализирания наказателен съд искания за налагане на мерки за неотклонение \"задържане под стража\" за 12 лица по делото \"Орландовци\", съобщават от спецпрокуратурата. За останалите двама обвинени искания не са внесени, тъй като единият в момента изтърпява наказание \"лишаване от свобода\" за друго престъпление,а другият не е намерен и е обявен за издирване. Предстои да му бъде предявено обвинението, се посочва в информацията. Съдът трябва да насрочи час за съдебното заседание днес. Над 15 души, повечето от които от клана Гольовците, бяха задържани тези дни за участие в организирана престъпна група след акция в кв. \"Орландовци\" в София. Разследваше се и участието на двама полицаи от Второ районно управление в София, които са помагали на бандата.", "date": "2019.03.09", "title": "Спецпрокуратурата поиска постоянен арест за 12 души по делото \"Орландовци\""}
{"url": "https://www.bgonair.bg/bulgaria/2019-03-09/svetilo-v-ochnata-hirurgiya-idva-u-nas-za-da-pomaga-na-balgarski-patsienti", "text": "\r\n Светило в очната хирургия идва у нас, за да помага на български пациенти. Два пъти годишно белгийският лекар Карл Клас оперира и дава констултации в столична клиника. Защо пациентите на офталмолога го наричат магьосник обаче? Пионер в иновативната очна хирургия, спасил от слепота рекорден брой пациенти. Д-р Карл Клас отново е в страната ни, за да оперира заедно с българските си колеги в най-голямата очна клиника тук. Избрал мястото, заради условията.  \"Важно е да имаш опит, но от също толкова голямо значение е и екипът, с който работиш. И разбира се техниката, с която се работи. Много е важно клиниката да осигури всичко необходимо за един пациент преди, по време и след операцията. А благодарение на специализираната апаратура тук, ние можем да гарантираме наистина добро качество на работата\", споделя медикът. За качеството на работата на офталмолога гарантира и едно българско семейство. Малкият им син има проблеми със зрението. Отишли за консултация при д-р Клас, защото вече сами са се убедили, че той прави чудеса.  За да гарантира максимална точност при прегледите на пациенти, клиниката е закупила специален апарат.   Наличието на иновативна апаратура е едно от основните условия на д-р Клас, за да дойде да консултира и оперира тук.  Докато е в София, белгийският лекар обучава и български офталмолози.  В миналото българските пациенти на д-р Клас са ходили за преглед в Белгия. Сега обаче са улеснени, защото той идва два пъти в годината в столицата.  А клиниката вече оперира своите пациенти по клинични пътеки на здравната каса.", "date": "2019.03.09", "title": "Светило в очната хирургия идва у нас, за да помага на български пациенти"}
{"url": "https://www.bgonair.bg/reportazhi/2019-03-09/chsi-otchitat-drastichen-spad-na-delata-ot-banki", "text": "\r\n Драстичен спад на изпълнителите дела, водени от банки срещу граждани, отчитат от Камарата на частните съдебни изпълнители (ЧСИ). За миналата година тези дела са едва 10% от общия брой. 220 хил. или с 20 хил. дела по-малко са образували частните съдебни изпълнители у нас през 2018 година.  Хиляди работници са получили неизплатените си заплати чрез намесата на ЧСИ. Общата сума е 7 млн. лева, отчитат от Камарата.  Намалелият брой дела обаче не означава категорично, че сме станали по-отговорни към финансите си. Част от дълговете ни минават към колекторски фирми. Други пък се изкупват чрез цесии, но не се опрощават. 14 районни и 3 окръжни съдилища функционират на територията на Апелативния съд в Бургас. И всяко от тях има различен подход към вземанията си.  Магистратите търсят неплатени глоби, разходи по дела, експертизи. Няма значение от какъв характер е бил процесът. Когато обаче парите се търсят от безработни, изтърпяващи присъди или такива с мярка за неотклонение, няма как длъжниците да работят и да имат доходи за тях. Колкото и пари обаче да са успели да съберат съдилищата, те не остават на тяхно разположение.  Веднъж постъпили на сметката на институцията, те преминават на разпореждане на Висшия съдебен съвет, който има право да определеля за какво да се похарчат.", "date": "2019.03.09", "title": "ЧСИ отчитат драстичен спад на делата от банки"}
{"url": "https://www.bgonair.bg/bulgaria/2019-03-09/navarshvat-se-34-godini-ot-atentata-na-gara-bunovo", "text": "Навършват се 34 години от най-големия железопътен атентат в българската история - този на гара Буново.  На 9 март 1985 годинa във вагона за майки с деца във влака Бургас-София избухва бомба с часовников механизъм.  Загиват три деца и трима възрастни, ранени са още 9 души.  Целта на атентаторите е била вризвното устройство да се задейства в близкия до гарата тунел.  Заради закъснение на композицията с две минути, експлозията става в района на гара Буново, което предотвартява и по-голям брой жертви.  Разследването установява, че зад експолозията стоят активисти на нелегална про-турска организация. Три години по-късно трима души биват осъдени на смърт. ", "date": "2019.03.09", "title": "Навършват се 34 години от атентата на гара Буново"}
{"url": "https://www.bgonair.bg/bulgaria/2019-03-09/smch-penchev-shestima-sred-koito-i-shefat-na-noi-v-silistra-se-sdobiha-s-obvineniya", "text": "\r\n Шестима души са обвинени след специализираната акция, при която беше задържан шефът на НОИ в Силистра - Милен Пенчев. Обвиненията са за организиране на престъпна група, занимаваща се с фалшиви документи, уреждащи пенсии по-рано от навършения за това стаж. В повечето случаи е ставало въпрос за миньори. Сред обвинените е и директорът на НОИ-Силистра. Установено е, че по телефона Пенчев е диктувал на началника на отдел \"Отпускане на пенсии\" лични данни на лица, които са искали да получават пенсии, за които нямат право, съобщиха от Специализираната прокуратура. Тя е записвала на бележка абревиатурата \"СМЧ – Пенчев\", т.е. \"Силно мой човек - Пенчев\". С тези отбелязвания служителите знаели, че това са близки до директора хора. По този начин самите пенсионни досиета се изготвяли по-бързо и безпроблемно, не са се извършвали нужните проверки\", посочи говорителят на Специализираната прокуратура Сийка Милева. Лицата, възползвали се от такива пенсии, са били от различни прослойки, включително бивши кметове, заместник-кметове и общински съветници.  Част от членовете на групата са били ангажирани с изготвянето на фалшиви удостоверения за трудов стаж. По случая са разпитани множество свидетели.", "date": "2019.03.09", "title": "\"СМЧ – Пенчев\": Шестима, сред които и шефът на НОИ в Силистра, се сдобиха с обвинения"}
{"url": "https://www.bgonair.bg/reportazhi/2019-03-09/dami-kanyat-blagotvoritelen-futbolen-turnir-sabira-sredstva-za-momiche-s-ryadko-zabolyavane", "text": "\r\n Казват, че футболът е мъжки игра. Когато обаче към тази мъжка игра добавим много любов и благотворителност, тогава полът няма значение. Важно е само колко голямо е сърцето ти. Турнирът \"Дами канят\" е изцяло женски, а в него се включиха 8 отбора, разделени в 2 групи. В центъра на всичко стоят не толкова футболните умения, а любовта на всеки един към живота.  Такава любов безспорно изпитва и 16-годишната Виолета Димитрова, която страда от изключително рядко заболяване - Атаксия на Фридрайх.  Тя е свързана с отслабване на мускулите. Посредством раздвижване обаче има реален шанс тя да се излекува напълно.  За да тича на терена, Вили се нуждае от 4 процедури в Турция, всяка от които струва 9000 долара.  Средствата за 2 от тях вече са набрани, а останалото зависи и от всички хора с малко възможност и голямо сърце. Защото футболът е повече от игра. ", "date": "2019.03.09", "title": "\"Дами канят\": Благотворителен футболен турнир събира средства за момиче с рядко заболяване"}
{"url": "https://www.bgonair.bg/bulgaria/2019-03-09/sadat-reshava-da-ostanat-li-za-postoyanno-v-aresta-zadarzhanite-v-orlandovtsi", "text": "Специализираният наказателен съд ще гледа искането за постоянен арест на задържаните преди няколко дни в столичния квартал \"Орландовци\".  Прокуратурата обвини 14 души, сред които двама полицаи от Второ районно управление в столицата, за участие в група за наркотици, грабежи, кражби, производство и разпространение на акцизни стоки без бандерол.  По време на операцията в жилища, автомобили и при лични обиски, бяха открити наркотици, огнестрелни оръжия, близо един тон тютюн, както и машина за нарязването му.  Според разследващите групата е действала повече от три години.", "date": "2019.03.09", "title": "Съдът решава да останат ли за постоянно в ареста задържаните в \"Орландовци\""}
{"url": "https://www.bgonair.bg/bulgaria/2019-03-09/toplo-i-slanchevo-shte-bade-dnes-temperaturite-do-23", "text": "Днес облачността ще е променлива и след обяд на отделни места, главно в северозападната половина на страната ще превали краткотраен дъжд. Максималните температури ще са между 18 и 23 градуса, в София - около 19 градуса, съобщават от Националния институт по метеорология и хидрология към БАН. Променлива ще бъде облачността над Черноморието, често намаляваща до слънчево. Максималните температури ще са между 19 и 21 градуса. Температурата на морската вода - 7-8 градуса. Над планините облачността ще е променлива. Главно след обяд, на отделни места, краткотрайно ще превали. Ще духа умерен до силен, предимно западен вятър. Максималната температура на 1200 метра ще бъде около 12 градуса, на 2000 метра - около 6 градуса. Снимка: Pixabay", "date": "2019.03.09", "title": "Топло и слънчево ще бъде днес с температури до 23°"}
{"url": "https://www.bgonair.bg/bulgaria/2019-03-09/atentatorat-v-sarafovo-ne-e-tryabvalo-da-zagiva-tvardi-svidetel", "text": "Мъжът, който се самовзриви и уби 7 души на летище Сарафово в Бургас не е трябвало да се самоубива. Това става ясно от показания на таен свидетел по делото срещу Ел Хадж Хасан и съучастника му Мелиад Фара, което се гледа задочно в спецсъда и ще продължи да се гледа през май месец тази година, съобщава \"24 часа\", цитирано от  В профила на един от организаторите на атентата Хюсеини е  наречен герой. \"Използвайки стила на тези организации и профила, определено не е смятано Хюсеини да загине по време на атентата\", обяснява свидетеля по делото. Фара е бил разследван в Австралия за пренасяне на самоделна бомба, разказва още свидетелят. Според него Хасан е сглобил самоделната бомба лесно, тъй като е имал инженерно образование. Тримата вероятно са контактували през социалните мрежи, най-вече през профила на сестрата на Хюсеини - Асиа. \"По някакъв начин тя е осъществявала връзката между атентатора и двамата съучастници. Предполагаме това, имайки предвид и обвързаността на фамилиите с терористични организация\", обяснил още свидетелят.", "date": "2019.03.09", "title": "Атентаторът в Сарафово не е трябвало да загива, твърди свидетел"}
{"url": "https://www.bgonair.bg/bulgaria/2019-03-09/targovski-trik-ili-lechenie-meditsi-zadalzhavali-patsienti-da-sklyuchat-dogovor-s-vanshna-firma", "text": "От нови начини, превръщащи лечението в търговски трик се оплакват пациентски организации. Според сигналите, общопрактикуващи лекари задължават пациентите си да сключат договор с външна фирма. \r\n  В замяна на това, срещу 2 лева за посещение, представител на фирмата ще записва часове, ще проверява здравния статус на клиента и неговото семейство, ще консултира болни и ще обработва лични медицински данни. От здравната каса инициираха проверки по случая, а здравният министър Кирил Ананиев обясни, че едно лечебно заведение няма право да приоритизира пациенти на базата на това дали са платили допълнителна такса или не. , уточни Ананиев. Пенка Георгиева, председател на пациентски организации \"Заедно с теб\" поясни пред \"Дарик\", че сключването на договор с външна фирма всъщност изземва функциите на медицинските сестри. \r\n  \r\n\"Това е една нелоялна възможност да се увеличи потребителската такса. Освен 2,90 лева, които са законовата потребителска такса, ще плащаме, уж доброволно, още 2 лева. Първо става въпрос за защита на медицинска документация, медицинска информация, която представлява значителни данни, защото може да се получи злоупотреба - например, ако един пациент е болен от диабет, а не иска да сподели в работата си, или например съпруг и съпруга в развод, а съпругата е бременна и не иска да споделя това със съпруга. Пациентите се принуждават да подписват тези договори, като някои дори не знаят, че ще трябва да плащат за всяко посещение по 2 лева. Общопрактикуващите лекари не знам дали си дават сметка в какъв капан се вкарват\", отбелязва тя. Описаното от Пенка Георгиева не е идея или инициатива на Националното сдружение на общопрактикуващите лекари, а индивидуално решение, съобщиха от организацията, и подчертаха, че по тази причина не могат да коментират мотивите, пише  В същото време тези действия не противоречат на закона, след като се прилагат официално от колеги, се казва още в становището. От сдружението изтъкват, че подобни инициативи не би трябвало да будят недоумение, тъй като задълбочаващият се процес на отношение към джипитата като към търговци чрез непрекъснато въвеждане на допълнителни законови промени, неизбежно щял да доведе до промяна в подходите и начина мислене на лекарите. Снимка: Pixabay", "date": "2019.03.09", "title": "Търговски трик или лечение? Медици задължавали пациенти да сключат договор с външна фирма"}
{"url": "https://www.bgonair.bg/direktno/2019-03-09/lekar-uchitel-mayka-i-lyubima-kak-edna-zhena-ot-veliko-tarnovo-promenya-stotitsi-sadbi", "text": "\r\n Екип на   се срещна с д-р Сибила Маринова. , разказва тя. Въпреки крехката си външност, д-р Маринова днес е еталон за сила на духа, самодисциплина и самоконтрол над емоциите, най–вече за по-младите си колеги.  В последните няколко години тя е посветена и на благородната кауза да просвети обществото ни по темата \"донорство\". А тъй като никога не е робувала на клишета, д-р Сибила Маринова избрала в свободното си време да се отдава на един нетипично женски спорт - бокс. Отвъд успеха като лекар и началник на екип от 50 души, стотиците променени съдби и образа на силна и желязна жена, стои най-важното постижение в живота на  Сибила Маринова – дъщеря ѝ, която днес вече върви по нейните стъпки. Лекар, учител, майка и любима, Сибила Маринова успява  да се превъплъти във всяка роля, която животът ѝ предоставя. С лекота успява да надлъгва ежедневно смъртта, да бъде строга, взискателна и в същото време нежна и любяща майка, да обича с цялото си сърце, да бъде силна жена в мъжки свят, да бъде вдъхновител.     ", "date": "2019.03.09", "title": "Лекар, учител, майка... Как една жена от Велико Търново променя стотици съдби"}
