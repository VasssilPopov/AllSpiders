{"url": "https://www.bgonair.bg/world/2018-12-26/chetirima-zaginaha-v-katastrofa-na-magistrala-vav-florida", "text": "Тежка катастрофа във Флорида взе четири жертви на Коледа. Инцидентът станал на междущатската магистрала 70.  Автомобил не спазил предимство на завой и се врязал в насрещно движещата се кола.  Според полицията никой от пътуващите в превозните средства не носел предпазен колан.", "date": "2018.12.26", "title": "Четирима загинаха в катастрофа на магистрала във Флорида"}
{"url": "https://www.bgonair.bg/world/2018-12-26/bezsanna-nosht-v-sitsiliya-49-po-rihter-raztarsi-ostrova", "text": "Трус от 4,9 по Рихтер разтърси остров Сицилия тази нощ. Епицентърът е бил в близост до изригналия в понеделник вулкан Етна.  Съобщава се за четирима леко пострадали. Трусът е предизвикал паника сред местните жители, като много хора са прекарали нощта навън.  Има нанесени щети на няколко къщи – появили са се пукнатини по външните стени на стари сгради, включително на църквата в Санта Венерина. Във Флери, северно от Катания, се е срутила къща.", "date": "2018.12.26", "title": "Безсънна нощ в Сицилия: 4,9 по Рихтер разтърси острова"}
{"url": "https://www.bgonair.bg/world/2018-12-26/izraelski-raketi-udariha-siriyski-pozitsii-do-damask", "text": "Израелски бойни самолети изстреляха ракети по райони, близо до сирийската столица Дамаск. Ударен е оръжеен склад, а трима войници са ранени.  Голяма част от ракетите са били свалени от сирийската противовъздушна отбрана. Според базираната във Великобритания мониторингова организация Сирийски център за наблюдение на човешките права, въздушните удари са били нанесени срещу три позиции южно от Дамаск - оръжейни складове на Хизбула и иранските сили. Местни медии съобщиха, че израелските военни самолети са нанесли ударите, окато са били във въздушното пространство на съседен Ливан. Тел Авив отказа да коментира дали негови самолети са извършили въздушното нападение. Снимка: Pixabay", "date": "2018.12.26", "title": "Израелски ракети удариха сирийски позиции до Дамаск"}
{"url": "https://www.bgonair.bg/world/2018-12-26/prezidentat-na-ukrayna-petro-poroshenko-prekrati-voennoto-polozhenie", "text": "Президентът на Украйна Петро Порошенко прекрати военното положение. Причината за това е, че наближават президентските избори в страната. Въпреки отмяната на специалния режим, държавният глава подчерта, че заплахата от Русия все още не е изчезнала.", "date": "2018.12.26", "title": "Президентът на Украйна Петро Порошенко прекрати военното положение"}
{"url": "https://www.bgonair.bg/world/2018-12-26/tezhak-intsident-v-turtsiya-ubi-trima-sred-tyah-i-dete", "text": "Тежка катастрофа в Турция отне живота на трима души, сред които и на едно дете. 35 души пък бяха ранени при преобръщането на автобус в канавка в района на село Акпънар. Превозното средство е пътувало за Анкара. Предполага се, че причина за тежкия инцидент е несъобразената с пътните условия скорост. В района на катастрофата е имало обилни снеговалежи и пътят е бил заледен.", "date": "2018.12.26", "title": "Тежък инцидент в Турция уби трима, сред тях и дете"}
{"url": "https://www.bgonair.bg/reportazhi/2018-12-26/es-s-nova-platforma-shte-obyasnyava-kakvo-pravi-za-horata", "text": "\r\n Какво прави Европа за мен? Въпрос, който може би сте си задавали. Това е и името на нова платформа, с която Европейският съюз цели да се приближи до своите граждани, за да покаже, че освен неразбираемите бюрократи в далечните Брюксел и Страсбург, има и друго, по-конкретно измерение.  Останалите кратки и разбираеми отговори вече са събрани на едно място – платформата \"What Europe does for me\".  Тя е разделена на категории – по региони и по интереси – професионални или от друг характер. И само с няколко клика можем да стигнем до своя район, град или хоби. Платформата е достъпна на 24 езика, а информацията е синтезирана в примери. За София, например, от сайта научаваме, че метрото е най-големият транспортен проект, осъществен с европейски пари – близо милиард лева за разширяването на първите 2 линии и още над 800 милиона – за третата. Като част от подготовката за ключовите евроизбори през 2019 година вече е достъпна и друга платформа – за мобилизиране на активни доброволци. Регистрираните над 1400 доброволци вече организират различни инициативи из страната. Всеки със своето послание и своя кръг от приятели, на които да го предаде.", "date": "2018.12.26", "title": "ЕС с нова платформа - ще обяснява какво прави за хората"}
{"url": "https://www.bgonair.bg/denqt-on-air/2018-12-26/balgariya-prez-2018-g-frapirashta-bednost-zayavi-zam-predsedatelyat-na-abv", "text": "\r\n Думата, която описва България за 2018 г. е бедност - фрапираща бедност. Това заяви зам.-председателят на АБВ Любомира Ганчева в предаването \"Денят ON AIR\" по Bulgaria ON AIR. Тя акцентира върху данни на Евростат, според които 40% от хората у нас (2,7 млн. души) са бедни. Ганчева настоя, че минималната работна заплата се доближава до линията на бедността, а минималната пенсия за догодина е под линията на бедността. \"Пенсионерите усещат трайна и задушаваща бедност\", отбеляза Габчева и добави, че по данни на Еврокомисията 30% от българите не могат да се отопляват. Според зам.-председателя на АБВ една от основните мерки при решаването на проблема с бедността е промяна на данъчната система - по-специално въвеждане на необлагаем минимум поне до размера на минималната работна заплата.  \"53% от работещите хора в България взимат чисто 450 лева\", заяви Любомира Ганчева в студиото на Ганиела Ангелова. По думите ѝ е крайно време да се предприемат мерки в областта на данъчната и демографската политика, ако искаме да оцелеем като държава. Ганчева подчерта, че не е правено преизчисляване на пенсиите от 10 години и с разочарование обяви: В парламента нито една от политически партии не излезе и не каза \"Да, трябва да се борим с бедността\". Тя бе категорична, че липсва доверието в държавността и в работата на институциите. \"Сега е моменттъ хората да повярват, че има нужда от политически партии, които ще променят статуквото\", обобщи Любомира Ганчева.", "date": "2018.12.26", "title": "България през 2018 г.? Фрапираща бедност, заяви зам.-председателят на АБВ"}
{"url": "https://www.bgonair.bg/reportazhi/2018-12-26/art-terapiya-pomaga-na-onkobolnite-vav-varna", "text": "\r\n Специализираната болница във Варна вече година предлага на пациентите си арт терапия за онкоболни.  Дамите там не са професионални художнички. Те са част от програмата за специализирана психологическа помощ и подкрепа на болните от рак към болницата \"Д-р Марко Марков\".  Преди две години това беше първото лечебно заведение в страната, което приложи световния стандарт за специализирана психологическа помощ.  Дамите от вътрешния кръг на Ротари клуб вече две години подпомагат работата на ателието с различни благотворителни инициативи. На последната годишна сбирка на дамската организация бяха продадени почти всички изделия на клуба по арт терапия към програмата. ", "date": "2018.12.26", "title": "Арт терапия помага на онкоболните във Варна"}
{"url": "https://www.bgonair.bg/bulgaria/2018-12-26/sluzhebno-narodnite-predstaviteli-sa-izminali-nad-12-miliona-kilometra", "text": "\r\n Над 1 200 000 километра са изминали народните представители със служебни автомобили за 11 месеца. Депутатите имат право да използват колите на народното събрание при ангажиментите си с избиратели в страната. Тази година пък се оказва, че ангажиментите са били доста.  Депутатите обаче са пътували и извън страната. За командировки те имат право на самолетни билети. 311 двупосочни самолетни билета е закупило народното събрание за 11 месеца. Най-пътувалият депутат из страната е шефът земеделската комисия Десислава Танева от ГЕРБ. Тя е изминала над 59 000 хиляди километра със служебен автомобил за малко над 11 месеца. Изборният ѝ район е Сливен, а самата тя обяснява пътуванията с двете си дъщери, които живеят там.  Зад граници най-активен в пътуванията е шефът на комисията по европейските въпроси Кристиан Вигенин от БСП. Той е пътувал 11 пъти за сметка на парламента зад граница. Мотивира се с европейското председателство, както и с заместник-председателското си място в парламентарната асамблея на организацията за сигурност и сътрудничество.  А четирима от петимата председатели на парламентарни групи не са използвали служебен автомобил. Само Волен Сидеров има командировки с парламентарен шофьор.  А най-пътувалият депутат с кола от София е актьорът Евгени Будинов. Макар, че изборният му район е в столицата, той има 11 000 км със служебна кола. Обяснява, че пътува из страната, за да обсъжда законопроекти с директори на театри.  Гледайте видеото.", "date": "2018.12.26", "title": "Служебно: Народните представители са изминали над 1,2 милиона километра"}
{"url": "https://www.bgonair.bg/bulgaria/2018-12-26/balgarskata-koleda-sabra-blizo-2-mln-leva-samo-za-nyakolko-chasa", "text": "2 милиона лева достигна набраната сума след края на благотворителната кампания \"Българската Коледа\". И тази година инициативата обедини хиляди българи в името на децата. Благотворителният концерт се проведе снощи в Народния театър с участието на много музиканти, спортисти и популярни личности. Сред публиката бяха президентът Румен Радев и съпругата му Десислава Радева, както и председателят на Народното събрание Цвета Караянчева.  16-ата поред кампания има за цел да бъдат събрани пари за лечение и подпомагане на деца с тежки заболявания. Подадените по време на концерта SMS-и са били рекорден брой, а кампанията продължава.  Можете да подкрепите \"Българската Коледа\" със съобщение на номер 1117 или с обаждане на 0900 1117. Миналогодишната кампания е събрала 2, 6 млн. лева. С тях е подпомогнато лечението и рехабилитацията на 505 деца. ", "date": "2018.12.26", "title": "\"Българската Коледа\" събра 2 млн. лева само за няколко часа"}
{"url": "https://www.bgonair.bg/bulgaria/2018-12-26/tazhna-vest-napusna-ni-pisatelyat-ivan-simeonov", "text": "Почина писателят Иван Симеонов. Тъжната вест съобщиха от семейството му. Поклонението ще се състои на 27 декември от 14 ч. в храма \"Св. Седмочисленици\".  Иван Симеонов е автор на книгите \"Моят Христос\", \"В светлината на последното слънце\", \"Видения в светлината\", \"Сезони на един живот\".  Приживе е наричан новоапостол на вярата и аристократ на духа, а книгите му бяха определяни като единство на поезия, философия и религия. ", "date": "2018.12.26", "title": "Тъжна вест: Напусна ни писателят Иван Симеонов"}
{"url": "https://www.bgonair.bg/reportazhi/2018-12-26/romski-nabezi-sastaviha-nad-15-akta-za-nezakonna-sech-v-strandzha", "text": "\r\n Над 15 акта бяха съставени в община Средец след масови проверки за незаконна сеч в Странджа. Ромските набези се увеличават рязко в разгара на отоплителния сезон. Горска стража влезе в ромските махали на селата около Средец. В почти всеки двор има складирани дърва. В един от дворовете горските откриват почти 5 000 бройки дрян, подготвен за износ за Египет. Оказва се, че десетки секачи от близките села събират ценната дървесини.  Съставени са актове и са конфискувани каруци и камиони. Нарушителите обаче отричат, че унищожават гората. От Агенцията по горите припомнят, че извършването на сеч, товаренето, транспортирането, придобиването, съхраняването и преработването на дървесина без разрешение, се наказват от закона с глоба от 50 до 3000 лв.", "date": "2018.12.26", "title": "Ромски набези: Съставиха над 15 акта за незаконна сеч в Странджа"}
{"url": "https://www.bgonair.bg/sutreshen-blok/2018-12-26/ne-se-stresirayte-i-depresirayte-po-praznitsite-i-sled-tyah", "text": "\r\n За повечето от нас празниците са свързани със срещи с близки, някои от които не сме виждали от много време. Не са малко и хората, които по стечение на обстоятелствата посрещат празника сами. Други гледат към новата година и работата, която им предстои. Как да се предпазим от празничната депресия? Съветва психологът Ина Антонова. \"Най-лошото нещо е, че изпадаме в психози, които са типични за неорганизираността по празниците. Цялото нещо се корени в това \"трябва\". Никакъв проблем не е нито преяждането, нито препиването, ако човек не се съсредоточи в \"трябването\", коментира Ина Антонова в \"България сутрин\".  Психологът подчерта, че трябва да сме добри всеки ден, а не само на Коледа или на Великден. Антонова е на мнение, че празникът се преекспонира изцяло с комерсиална цел. А всеки от нас се превръща волно или неволно в душевно кошче за емоциите на роднините си. \"Няма значение колко ястия ще има на масата, по-важното е с кого ще ядем тези ястия\", каза Антонова пред Bulgaria ON AIR и добави, че се \"изнасилваме\" със стойността на подаръците.  По думите ѝ един подарък трябва да изрази нашето отношение и любов към човека отсреща, а очакванията също водят до депресия. Как да подходим към работния процес в първите дни на новата година? Ина Антонова е категорична:", "date": "2018.12.26", "title": "Не се стресирайте и депресирайте по празниците и след тях"}
{"url": "https://www.bgonair.bg/reportazhi/2018-12-26/istoriite-on-air-kak-zhivee-baba-dora-ot-sharkovo-chieto-stado-beshe-umartveno", "text": "\r\n Стадото на баба Дора от село Шарково беше умъртвено, заради предположения, че е заразено с чума.  Днес стопанството на жената пустее. Няколко подарени кокошки се разхождат из двора. Единствената работа на възрастната жена вече е само да внася дърва в къщата и да стои на топло до печката. Стоплят я спомените за козичките.  Баба Дора споделя, че болката от загубата на козичките ѝ започва да отминава. Но и е трудно, защото им се е радвала като на деца.  Без добитък, Шарково е притихнало. Не се чува и камбаната на църквата. ", "date": "2018.12.26", "title": "Историите ON AIR: Как живее баба Дора от Шарково, чието стадо беше умъртвено?"}
{"url": "https://www.bgonair.bg/bulgaria/2018-12-26/hramat-sv-petka-v-ruse-se-rushi-s-desetiletiya-mitropoliyata-se-opitva-da-go-spasi", "text": "\r\n Една от най-интересните църкви в Русе – храмът \"Света Петка\" застрашително се руши. От десетилетия Русенската митрополия се опитва да намери средства за ремонта на сградата, но едва сега има надежда това да се случи наистина. Църквата е построена в края на 30-те години на миналия век в близост до единствената запазена порта на старата крепост на града. Тъй като е на скат, постепенно започва да се руши и накланя. По време на службата се откъртват големи парчета от мазилката и вече става опасно и за самите хора, които посещават църквата… Освен конструктивните изменения по сградата, се рушат и стенописите. Особено трагично е положението в олтара. Всички, които посещават храма, го намират за въздействащ. Особено, когато влязат вътре за първи път.  Добрата новина е, че най-после има осигурени пари за ремонт. Половин милион е отпуснат от държавата, а още 800 000 евро ще дойдат по европейска програма.  Предвижда се в близост до църквата да бъде направен посетителски център за развитие на религиозния туризъм в региона.", "date": "2018.12.26", "title": "Храмът \"Св. Петка\" в Русе се руши, с десетилетия митрополията се опитва да го спаси"}
{"url": "https://www.bgonair.bg/bulgaria/2018-12-26/rekord-v-pirogov-3150-patsienti-sa-pregledani-okolo-koleda", "text": "\r\n Рекорден брой пациенти са минали през \"Пирогов\" по празниците. Над 100 живота са спасили лекарите в най-голямата спешна болница у нас. Сред приетите са и няколко деца, които са били с алкохолно отравяне. От 21 декември до днес през \"Пирогов\" са преминали 3150 пациенти. 420 от тях са оставени за лечение в болницата. Това е ръст с 550 пациенти спрямо миналата година. Най-тежките случаи тези дни са били 6 инфаркта, 8 инсулта. 45 души са преминали през Токсикологично отделение, сред тях са 5 деца между 13 и 16 години. 20 човека пък са били със съмнения за натравяне след консумация на храна. Най-натовареното отделение е било \"Травматологията\", откъдето са преминали над 100 пациенти. Междувременно стана ясно, че за пръв път \"Пирогов\" приключва финансовата си година на плюс. Печалбата на болницата е около 400 хил. лева, въпреки че се отчита увеличаване на приема на пациенти, които не са били здравноосигурени.", "date": "2018.12.26", "title": "Рекорд в \"Пирогов\": 3150 пациенти са прегледани около Коледа"}
{"url": "https://www.bgonair.bg/sutreshen-blok/2018-12-26/protesti-politika-sport-i-intsidenti-2018-godina-prez-pogleda-na-fotoreporterite", "text": "\r\n Изпращаме една година наситена с много интересни събития. Водещи световни лидери бяха у нас, протести и абсурдни ситуации. Фоторепортерите са тези, които запечатват през обективите си тези моменти за историята. Евгени Димитров, който е част от тях, сподели в студиото на \"България сутрин\", че темите за един ден на фоторепортерите са много, от различни събития. През 2018 година снимките, които са запечатели Евгени Димитров и колегите му в \"Булфото\", са маркирали основните акценти на отминаващата година. Сред тях са концертите, културните събития, протестите, европредседателството, социалните теми, абсурдните неща от ежедневието ни, инцидентите. , разказа Димитров пред  . Фоторепортерът обясни, че понякога е много трудно да се илюстрира едно събитие, особено когато самите хора с апарата са си поставили за цел да не запечатват трупове. Евгени Димитров каза, че трудно се снима при убийство, когато трябва да илюстрираш ситуацията с нещо странично. Той сподели още, че сред ключовите лица от годината, които са запечатали с колегите му, са тези на Гинка Върбакова и Десислава Иванчева. Фоторепортерът каза, че сред другите основни сюжети, които са предавани чрез снимки за 2018 година, са историята на кравата Пенка, \"София прайд\" и най-атрактивната тема - Спортът.", "date": "2018.12.26", "title": "Протести, политика, спорт и инциденти: 2018 година през погледа на фоторепортерите"}
{"url": "https://www.bgonair.bg/bulgaria/2018-12-26/magistrala-hemus-obrazovalo-se-e-kilometrichno-zadrastvane-v-posoka-sofiya", "text": "Километрично задръстване на магистрала \"Хемус\" преди тунела \"Витиня\" в посока София. Колоната от автомобили е около три километра, а преминаването в участъка е почти невъзможно. По-рано днес от МВР съобщиха, че трафикът изкуствено е забавен в участъка, заради ремонтът на виадуктите. Целта е така да се намали престоят в тунелите. Интензивен е трафикът по големите пътища и граничните пунктове в страната днес, в последния почивен ден от Коледните празници. Очаква се 200 хиляди автомобила да влязат в София. От ГД \"Пътна полиция\" напомнят на всички да шофират внимателно и да са толерантни на пътя, за да не развалят празника си.", "date": "2018.12.26", "title": "Магистрала \"Хемус\": Образувало се е километрично задръстване в посока София"}
{"url": "https://www.bgonair.bg/sutreshen-blok/2018-12-26/kardiolog-praznichnata-masa-sazdava-problemi-za-sartseto-povishava-se-riskat-ot-infarkt", "text": "\r\n Срещите с близки и празничната храна по празниците създават предпоставки, както хубави момента, така и за проблеми със сърцето. Британски учени са категорични, че рискът от инфаркт се увеличава по празниците. Според изследването рискът от сърдечен удар е най-голям на Бъдни вечер. За последните години с 37% са се увеличи случаите на инфаркт в световен мащаб. Следващ по риск е празникът на Нова Година. Кардиологът д-р Младен Григоров коментира пред  , че рисковите фактори за инфаркт или инсулт са възраст, тютюнопушене, висок холестерол и високо кръвно налягане. По думите му малко са хората, за които да не се отнася нито един от тях. , обясни кардиологът в студиото на  Д-р Григоров каза, че с подобно прекаляване се получава сгъстяване на кръвта. Той препоръча просто хората да мислят, когато сядат на масата и да не прекаляват, а ако имаме проблеми със сърцето, да внимаваме с участието си във веселието. Д-р Младен Григоров обясни още, че в България хората с инфаркт са много повече от тези в Европа, а тези, които са прекарали инсулт са дори три пъти повече и подчерта, че причина за това е почти никаквата профилактика, която се извършва у нас.", "date": "2018.12.26", "title": "Кардиолог: Празничната маса създава проблеми за сърцето, повишава се рискът от инфаркт"}
