{"url": "https://www.bgonair.bg/bulgaria/2018-10-15/balgariya-nyama-da-uchastva-v-konkursa-evroviziya-2019", "text": "\r\n След 12 участия в международния конкурс за песен България се отказва от участие в Евровизия по финансови причини, съобщават от БНТ. В позиция на телевизията се посочва, че през последните две години БНТ не е плащала сама разходите и вноските за участие в конкурса, а е имала партньори - продуцентски компании или професионални екипи. Въпреки това сметката не е излизала. Освен преките разноски за подготовка на съответния представител, държавите - участнички си поделят и част от разходите за самото провеждане на конкурса, които тази година са в размер на 5 300 000 евро. \"Задължително България трябва да участва. Имаме нужда страната да присъства винаги, за да покзва майсторството, таланта на изпълнителите, на всички екипи, които се грижат за представянето на България\" заяви музикантът Етиен Леви. \"Евровизия\" е най-гледаното телевизионно шоу в Европа със своите над 200 млн. зрители. България се включи в конкурса през 2005 г. Две години по-късно страната ни проби в ТОП 5. През 2016 г. Поли Генова стана четвърта с песента If Love Was a Crime, а през 2017 г. България се класира на рекордното засега второ място с песента Beautiful Mess, изпълнена от Кристиан Костов. ", "date": "2018.10.15", "title": "България няма да участва в конкурса \"Евровизия 2019\""}
{"url": "https://www.bgonair.bg/economy/2018-10-15/inflatsiyata-prodalzhava-da-se-uskoryava-prez-septemvri", "text": "Годишната инфлация в България се ускорява леко до 3,6% през септември при темп от 3,5% месец по-рано, става ясно от данните на Националния статистически институт (НСИ). Увеличението - най-голямото за последните пет години, е основно заради цените на храните, при които инфлацията достига 3,2 на сто. Успоредно с това се запазват и други двигатели на поскъпването - горивата и някои услуги. Най-драстично е поскъпването в транспортния сектор, където цените са скочили с 8,4% за една година. Според НСИ определящ фактор тук е цена на петрола. Това е най-сериозното поскъпване на цените на стоките и услугите от февруари 2013 г., когато нивото на инфлацията беше 3,6%, посочват от TradingEconomics.  Тенденцията се наблюдава вече няколко поредни месеца и определено действа като \"аларма“, защото именно ниската инфлация е един от критериите за сближаване (т.нар. критерии от Маастрихт) и нейното равнище и движение в момента се гледа \"под лупа“ от Брюксел заради кандидатурата ни за прием във валутно-курсовия механизъм ERM II. По-конкретно България трябва да поддържа ниска инфлация, която не надхвърля с повече от 1,5 процентни пункта средногодишната инфлация (HICP) в трите страни от ЕС с най-ниска положителна инфлация. За момента отговаряме на това условие, но ако поскъпването продължава с тези темпове, е съвсем реално да получим червена точка от страна на ЕК.  Повече може да прочетете на  .", "date": "2018.10.15", "title": "Инфлацията продължава да се ускорява през септември"}
{"url": "https://www.bgonair.bg/reportazhi/2018-10-15/ulichno-kuche-nahapa-33-godishna-zhena-v-pazardzhik", "text": "\r\n 33-годишна жена беше нахапана от улично куче в Пазарджик. Инцидентът е станал пред блока, в който живее пострадалата. На излизане от дома ѝ бездомното животно тръгнало след нея и внезапно ѝ се нахвърлило. Съседи веднага идват на помощ на младата жена и я отървават от захапката на кучето. Жената е със сериозни разкъсвания по ръката и крака. Оказва се, че това не е първият подобен инцидент в квартала. Живеещите в него вече се страхуват да излизат от домовете си.  Потърпевшата е категорична, че ще си търси правата по съдебен път. Жителите на квартала се надяват да се вземат бързи и адекватни мерки, за да се предотвратят още такива инциденти.", "date": "2018.10.15", "title": "Улично куче нахапа 33-годишна жена в Пазарджик"}
{"url": "https://www.bgonair.bg/denqt-on-air/2018-10-15/putin-lukavi-toy-beshe-tozi-koyto-sprya-yuzhen-potok-otseche-ekspert", "text": "\r\n Руската дипломация е знакова. Особено в лицето на лидера на толкова мощна държава. Путин обаче лукави, защото той беше този, който спря \"Южен поток\". Това коментира в студиото на  енергийният експерт проф. Атанас Тасев по повод изказването на руския президент Владимир Путин, който заяви, че не би искал Европа да прояви слабост и да не защити участието си в проекта \"Северен поток 2\", както направи България с \"Южен поток\".  \"Факт е, че имаше натиск от страна на Европейската комисия заради неправилно проведени процедури и съмнения за корупция. Натиск обаче има и от американска страна. И той ще се усилва, защото Китай, който е един от големите консуматори на втечнен газ, вече отказа доставки в рамките на разгорялата се търговска война\", допълни още проф. Тасев пред  На 01 декември 2014 г. по време на посещение в Анкара руският президент Владимир Путин заяви, че Москва се отказва от проекта \"Южен поток\" и вместо него ще построи \"Турски поток\", който ще свързва Русия и Турция по дъното на Черно море. В момента се изграждат паралелно 2 отсечки, всяка една от тях е с капацитет по 15,75 милиарда кубически метра газ.  Едната от тръбите ще снабдява Турция със синьо гориво, а капацитетът на другата е предназначен за страните от Балканите и Южна Европа.  За момента руската страна все още не е решила накъде ще поеме втората тръба след Турция. Единият вариант е през Гърция за Италия, а вторият е през България за Сърбия и Унгария.", "date": "2018.10.15", "title": "Експерт: Путин лукави, той беше този, който спря \"Южен поток\""}
{"url": "https://www.bgonair.bg/direktno/2018-10-15/otsenka-350-za-dostapna-sreda-v-balgariya", "text": "Достъпността на градската среда за хората с увреждания е с оценка между 3 и 4, каза председателят на съюза на слепите в България Васил Долапчиев. В Международния ден на белия бастун,той отбеляза,че заетостта и образованието за незрящите у нас все още са проблем. Преподавателите в училищата не са подготвени как да работят с деца с нарушено зрение. Освен това няма и достатъчно помагала,каза Долапчиев. Божила Симова ни разказва за една инициатива в подкрепа на хората с увредено зрение.", "date": "2018.10.15", "title": "Оценка 3.50 за достъпна среда в България"}
{"url": "https://www.bgonair.bg/denqt-on-air/2018-10-15/hibridnite-zaplahi-mit-ili-realnost-shte-komentirat-lektori-na-konferentsiya-v-su", "text": "\r\n Софийския университет \"Св. Климент Охридски“, катедрата \"Политология“ във Философския факултет и Софийския форум за сигурност организират международна научна конференция \"Хибридните заплахи: мит или реалност?\" Повече за същността на конференцията разказват в \" \" политологът д-р Искрен Иванов и докторантът по политология Явор Райчев. \"Хибридните заплахи в Европа са от няколко типа. Първият тип са индиректни хибридни заплахи. Това са заплахи, въз основа на които Русия използва мека сила, за да влияе върху процеса на вземане на решения в държавите-членки на ЕС. Вторият вид са директните. Те идват основно от крайни групировки, които действат в страните-членки и личи, че са свързани с хибридната война, която Русия води срещу ЕС. Третият вид е може би най-често срещаният - такива, които комбинират мека и твърда сила. Те се опитват да чертаят стратегии за крайно установяване на влияние в процеса на вземане на решение в съответната страна\", обясни политологът Искрен Иванов пред  По неговите думи това става чрез протестни механизми, културно влияние и пропаганда. \"Информационната война е съществена част от хибридната война. Тя цели промяна на фактите. Друга основна част е т.нар. смислова война, когато се изменя смисълът - фактът остава същият, но интерптерацията му се променя. Променя се възприятието на човека за света около него\", допълни докторантът по политология Явор Райчев. \r\n  \r\nПолитологът д-р Искрен Иванов обясни , че целта на конференцията е да се чуят различни гледни точки. \"Тази конференция цели отразяването на всички гледни точки. Затова ние сме избрали тя да се състои в най-старото висше учебно заведение в страната, тъй като от там тръгва науката, от там тръгва научната обективност\", заяви Иванов в \" \".", "date": "2018.10.15", "title": "\"Хибридните заплахи: мит или реалност?\" ще коментират лектори на конференция в СУ"}
{"url": "https://www.bgonair.bg/reportazhi/2018-10-15/prezidentat-prizova-za-radiomalchanie-po-temata-za-novite-samoleti", "text": "\r\n Военният министър Красимир Каракачанов коментира, че е несериозна процедура армията ни да ползва самолети под наем, докато мине процедурата по закупуването на нови. Изказването му бе по повод идеята на бившия военен министър Николай Ненчев да ползваме машини срещу заплащане. Според Ненчев закупуването на нова техника е стратегически въпрос, защото не става въпрос само за превъоръжаване, а за избор на правилното. Според Румен Радев обаче всяко говорене по темата сега би било грешка. Подготовката на военните пилоти е 2 години. Така че какво се има предвид \"самолети под наем\"?, попита военният министър Красимир Каракачанов. Според него в момента България има авиация, която е в състояние да изпълнява своите задачи. \"В авиацията има един много хубав термин - радиомълчание. Аз призовавам и премиера, и министрите, и народните представители, да запазят радиомълчание, докато тече работата на междуведомствената комисия. Нека покажем, че сме цивилизована държава и прозрачност, обективност и равнопоставеност не са празни приказки\" коментира президентът Румен Радев.", "date": "2018.10.15", "title": "Президентът призова за \"радиомълчание\" по темата за новите самолети"}
{"url": "https://www.bgonair.bg/world/2018-10-15/neizvestni-vzeha-zalozhnitsi-v-tsentralnata-gara-v-kyoln", "text": "Край на заложническата криза в централната гара на германския град Кьолн.  През последните часове гарата беше евакуирана, след като въоържен мъж се барикадира в намиращата се в сградата аптека и взе за заложник момиче, което работело там.  Мъжът е неутрализиран, тежко ранен е, а момичето е пострадало леко.  Не се съобщава самоличността на нападателя, но според местни медии, той е на около 60 години.  Мотивите му не са ясни, работи се по всички версии.  Районът около гарата остава отцепен.", "date": "2018.10.15", "title": "Край на заложническата драма в Кьолн, нападателят е неутрализиран"}
{"url": "https://www.bgonair.bg/world/2018-10-15/patnite-politsai-v-tsyala-evropa-zapochvat-zasileni-proverki-na-kamioni-i-avtobusi", "text": "От днес до края на седмицата екипи на Пътна полиция в цяла Европа започват засилени проверки над товарните автомобили и автобусите, съобщава МВР. Проверките ще следят за задължителната \"Гражданска отговорност\", както и дали е заплатена винетната такса. Те ще се осъществяват съвместно със служители на Криминална полиция и на Изпълнителната агенция \"Автомобилна администрация\", информира  . Освен това на място ще се следи за нелегални емигранти и трафик на хора; притежание и пренос на наркотични и упойващи вещества; транспортиране и притежание на незаконни огнестрелни оръжия; транспортиране на крадени стоки, превоз на стоки различни от упоменатите в документите за товара, обявени за издирване лица и други криминални престъпления. Основните причини за възникналите инциденти с участието на товарни автомобили и автобуси са неспазване времето за почивка от водачите, превишаването на скоростта, употребата на алкохол и упойващи вещества, превоз на необезопасени товари както и претоварването на автомобилите, допълват от МВР.", "date": "2018.10.15", "title": "Пътните полицаи в цяла Европа започват засилени проверки на камиони и автобуси"}
{"url": "https://www.bgonair.bg/world/2018-10-15/izdirvaneto-na-zhurnalista-dzhamal-hashogi-prodalzhava-obiskiraha-sauditskoto-konsulstvo-v-istanbul", "text": "Продължава издирването журналиста Джамал Хашоги, който изчезна при посещение в саудитското консулство в Истанбул.  Днес екип от турски и саудитски разследващи влязоха в сградата на дипломатическата мисия за обстойна инспекция.  Подобно претърсване е рядко срещано събитие, тъй като консулствата и посолствата се ползват с неприкосновеност.  Според местни медии Анкара проверява твърдения, че трупът на журналиста е бил разтворен в киселина.  На този фон стана ясно, че Доналд Тръмп ще изпрати държавния секретар на Съединените щати Майк Помпео за среща със саудитския крал Салман във връзка със случая.  В телефонен разговор по-рано монархът отрече пред американския президент да знае нещо за Хашоги.  Крал Салман нареди и вътрешно разследване на случая.  След мистериозното изчезване Турция обвини Саудитска Арабия в убийство. Рияд на свой ред отхвърли обвиненията.", "date": "2018.10.15", "title": "Издирването на журналиста Джамал Хашоги продължава, обискираха саудитското консулство в Истанбул"}
{"url": "https://www.bgonair.bg/denqt-on-air/2018-10-15/nov-geopoliticheski-stsenariy-rusiya-se-pritseli-v-libiya", "text": "\r\n Русия възнамерява да разшири военното си присъствие зад граница от Сирия до Либия. Това съобщи аме риканското издание Washington Times.  Медията се позовава на данни от американските специални служби. Според изданието това е грешка в следствие на политиката на бившия американски президент Барак Обама, който подкрепяше бунтовниците, свалили от власт Муамар Кадафи.  \"Няколко са причините Русия да задълбочава присъствието си в Близкия Изток. На първо място страната разглежда Либия като един свой потенциален стратегически регион. Освен това всички тези конфликтни региони биват считани като елемент от асиметричното хибридно противопоставяне на Запада\", коментира в студиото на  експертът по международна сигурност Димитър Гърдев. Главният съюзник на Русия и нейното военно присъствие в Либия е Халифа Хафтар, оглавяващ Либийската национална армия, която контролира източната част на страната. Според Washington Times в Москва вече са взели решението. Преди няколко месеца ръководителят на контактната група за Либия към МВнР на Русия Лев Денгов е заявил в интервю за египетския вестник Youm 7, че генерал Хафтар се обърнал към министерството на отбраната на Руската федерация да построи руска военна база в източната част на Либия.  Според много западни политолози, ако САЩ не искат Москва да контролира Либия и да я превърне във втора Сирия, много бързо Вашингтон трябва да смени стратегията и да започне да подкрепя Хафтар.  \"Русия много внимателно стъпва в Либия. Междувременно признава правителството в Триполи и поддържа редовни контакти с неговия опонент, председател на президентския съвет  Фаиз Сарадж. САЩ от своя страна също поддържат Хафтар\", допълни Димитър Гърдев пред  А изборът за това по кой път ще поеме Либия ще бъде на Халифа Хафтар. Към момента изглежда той клони към \"източен\" вариант, за което свидетелства информацията за скорошната поява на руска военна база в страната.     ", "date": "2018.10.15", "title": "Нов геополитически сценарий: Русия се прицели в Либия?"}
{"url": "https://www.bgonair.bg/world/2018-10-15/tramp-obvini-putin-v-porachkovi-ubiystva", "text": "Интервю с Доналд Тръмп отново предизвика бурна реакция от страна на медиите. Този път американският президент обвини своя руски колега Владимир Путин в поръчкови убийства.  В разговор с журналистката Лесли Щаал на телевизия \"Си Би Ес\", Тръмп беше попитан дали смята, че Путин е замесен в политически убийства и отравяния, на което държавният глава отговори: \"най-вероятно да, не знам, но нали не е в нашата държава\". А на последвалото запитване дали Русия има пръст в американските президентски избори от 2016 година, Тръмп уклончиво подчерта, че сигурно има нещо подобно, но евентуална китайска намеса е много по-опасна.  Изненадващо обаче Кремъл отвърна спокойно на интервюто. Говорителят Дмитрий Песков увери, че \"американският президент не е отправил никакви преки обвинения\" към Москва.  Преди няколко месеца отравянето на бившия руски шпионин Сергей Скрипал във Великобритания предизвика широк международен отзвук, като главен заподозрян за опита за покушение беше именно Русия.", "date": "2018.10.15", "title": "Тръмп обвини Путин в поръчкови убийства"}
{"url": "https://www.bgonair.bg/world/2018-10-15/sabirat-migrantite-ot-ulitsite-na-solun-nastanyavat-gi-v-nov-tsentar", "text": "\"Трансферен център\" за временно настаняване на мигранти ще бъде построен от властите в Солун.  Целта е мигрантите, които в момента спят по жп гарите, под мостовете и на централните площади в града, да имат подслон, за да не нарушават обществения ред, съобщиха от Министерството за миграционната политика.  Със създаването на трансферния център властите в Солун ще се опитат и да защитят местния бизнес и туризъм от нестихващия наплив на мигранти.", "date": "2018.10.15", "title": "Събират мигрантите от улиците на Солун, настаняват ги в нов център"}
{"url": "https://www.bgonair.bg/comments/2018-10-15/ekspert-predstoyat-tezhki-vremena-za-golyamata-koalitsiya-v-germaniya", "text": "\r\n Християнсоциалният съюз – вечният регионален партньор на Ангела Меркел загуби абсолютното си мнозинство в местния парламент за първи път от 60 години насам. Окончателните данни от провелите се вчера местни избори показват, че партията получава 37% подкрепа, което е с 10 на сто по-малко от вота преди четири години.  Другият коалиционен партньор на Меркел - лявоцентристките Социалдемократи също са с лош резултат - те се наредиха пети и взеха по-малко от 10% от гласовете.  Според журналиста Симеон Василев има динамика на световните и европейските политически пазари и изборите в Бавария са доказателство за това. По неговите думи Бавария е много важна провинция за федералната република не само от гледна точка на икономиката. \"Най-вероятно Християнсоциалният съюз ще се коалира с една друга партия - \"Свободни избиратели\". Те нямат драматични разминавания от гледна точка на програма, тоест местата им в местния ландтаг ще им достигнат да направят едно стабилно правителство\" коментира журналистът в студиото на \" \". По неговите думи \"Зелените\" са едни от победителите, но е много вероятно да не могат да управляват, въпреки че е възможна коалиция между тях и Християнсоциалният съюз, тъй като двете партии имат големи разминавания в програмите си. \"Има един губещ - това е социалдемократическа партия в Бавария, която просто се срина. Общо взето, тази партия почва да губи съдържанието си като голяма народна партия. Германия в момента се управлява от т.нар. \"голяма коалиция\" между трите партии - ХДС, ХСС и Социалдемократите. Предстоят тежки времена за тази коалиция на федерално ниво\", обясни Василев пред Bulgaria ON AIR. Според него има много причини на личностно и междупартийно, вътрешнокоалиционно ниво, които са довели до ниския резултат на ХСС.", "date": "2018.10.15", "title": "Предстоят тежки времена за \"голямата коалиция\" в Германия, отсече журналист"}
{"url": "https://www.bgonair.bg/world/2018-10-15/zhestoki-navodneniya-vzehi-zhertvi-vav-frantsiya", "text": "\r\n Най-малко шестима души загинаха при тежки наводнения във Франция. Един човек е пострадал при срутването на къща под наплива на пороя.  Код червено за опасно силни валежи беше издаден за южния департамент Од. Няколко реки излязоха от коритата си, заляха улици и блокираха пътища. Училищата остават затворени, властите посъветваха местните да не шофират поне до обяд.  Близо 700 пожарникари и стотина жандармеристи помагат в спасителните операции. Изпратени са и хеликоптери, които да евакуират блокираните от наводненията хора.  Според властите това са най-тежките порои в региона от повече от век. Днес следобед френският премиер Едуар Филип ще посети засегнатите райони.", "date": "2018.10.15", "title": "Жестоки наводнения взехи жертви във Франция"}
{"url": "https://www.bgonair.bg/world/2018-10-15/tezhko-porazhenie-za-partnyorite-na-merkel-na-vota-v-bavariya", "text": "\r\n Политически трус в Бавария с възможни тежки последици за правителството в Берлин. Християнсоциалният съюз – вечният регионален партньор на Ангела Меркел, губи абсолютното си мнозинство в местния парламент за първи път от 60 години насам.  Окончателните данни от провелите се вчера местни избори показват, че партията получава 37% подкрепа, което е с 10 на сто по-малко от вота преди четири години.  Другият коалиционен партньор на Меркел - лявоцентристките Социалдемократи също са с лош резултат - те се наредиха пети и взеха по-малко от 10% от гласовете.  От своя страна крайнодясната \"Алтернатива за Германия” ще получи депутати в местния парламент за пръв път, с подкрепа от малко над 10 на сто.", "date": "2018.10.15", "title": "Тежко поражение за партньорите на Меркел на вота в Бавария"}
{"url": "https://www.bgonair.bg/bulgaria/2018-10-15/zapochva-naddavaneto-za-kashtata-muzey-na-peyo-yavorov-v-sofiya", "text": "\r\n Днес стартира търгът за продажбата на къщата-музей на Пейо Яворов в София. Търси се цена от над милион и 600 хиляди лева. Дотук се стига след смяна на собственици на сградата, както и няколко кредита. Причината за търга е, че къщата е била ипотекирана много пъти през годините.  \"Държавата или Столичната община ще купят къщата, в която е живял поетът Пейо Яворов.\" Това написа преди дни във Facebook профила си кметът на София Йорданка Фандъкова. До решението се е стигнало след разговор с министъра на културата и премиера Бойко Борисов. \n  ", "date": "2018.10.15", "title": "Започва наддаването за къщата-музей на Пейо Яворов в София"}
{"url": "https://www.bgonair.bg/bulgaria/2018-10-15/5-pochivni-dni-po-koleda-31-dekemvri-e-raboten", "text": "Общо 5 дни ще почиваме за Коледа тази година, но затова пък ще работим на 31 декември. Почивните дни за коледните празници започват още от 22 декември (събота) и продължават до 26 декември (сряда).  Официалните почивни дни са 24,25 и 26 декември. Първият работен ден след Коледа се пада на 27 декември (четвъртък).  31 декември обаче се пада в понеделник, което го прави работен ден. За Нова година ще почиваме само на 1 януари, а 2 януари ще е първият работен ден от 2019 г.", "date": "2018.10.15", "title": "5 почивни дни по Коледа, 31 декември е работен"}
{"url": "https://www.bgonair.bg/sutreshen-blok/2018-10-15/siderov-si-pravi-netraditsionen-pr-i-politicheski-marketing-na-barabanite", "text": "\r\n Волен Сидеров често е ставал център на внимание с изявите си извън работните си ангажименти. Последният такъв случай беше от преди няколко дни, когато в социалните мрежи се появиха снимки на лидерът на \"Атака\", който пуши на закрито в заведение, до него идва оркестър, а Сидеров дори се изявява на барабаните. Специалистът по протокол и етикет Милена Хлебарова коментира случая и обясни, че понякога в социалните мрежи такива ситуации се изкривяват и даде пример с информацията, че Сидеров пуши на закрито. Хлебарова беше категорична, че политикът не е пушач и ако е имало цигарен дим в заведението, той не е идвал от лидера на \"Атака\".  \"Когато си народен представител, когато си влязъл в публичното пространство, ти си продаваш кожата и си такъв навсякъде. Г-н Сидеров е от много дълго време в политиката, той е изпечен политически Ас. Той много добре знае как трябва да се държи и какво трябва да прави\", коментира Хлебарова в студиото на  .  Тя е убедена, че действията на Сидеров в ресторанта са политическа кампания, която е планирана. \"Това е политически маркетинг, който той налага, защото има нещо в предвид. Иска да се позиционира в европейския консервативен блок, има такава възможност, прави си нетрадиционен PR\", каза още Милена Хлебарова пред  . Експертът по протокол и етикет обясни, че дори мястото е специално и настоя, че всичко това, което се вижда от снимките, е политически PR. \"Музикалното му пристрастие е само един нюанс от неговия образ. Естествено е, че зад всеки политик повече навън, стоят обиграни личности, които знаят как да правят имидж\", допълни още Хлебарова. Тя припомни, че подобни действия виждаме и от водещите политици в Европа и света. ", "date": "2018.10.15", "title": "Сидеров с нетрадиционен PR и политически маркетинг на барабаните"}
{"url": "https://www.bgonair.bg/bulgaria/2018-10-15/zhurnalisti-ot-bit-izlyazoha-na-protest-zaradi-zabaveni-zaplati", "text": "\r\n Работещите в телевизия BiT за пореден път излязоха на протест с искане да им се изплатят забавените с месеци заплати. Те не са получавали възнаграждения от месец юли до сега. \r\n  \n През август целият новинарски екип на медията принудително беше пуснат в оптуск, без да е уточнено дали е платен или неплатен. От тогава е спрян и достъпът на журналистите до работните им места. Нито един от членовете на ръководството на телевизията не отговаря на телефона си за коментар. \r\n  \"Никой нищо не ни казва. На тази среща, която имахме тогава, беше казано, че ще се опитат да направят рестарт на телевизията. А иначе преди две седмици аз лично съм подала сигнал в Инспекция по труда и очаквам някаква реакция, проверка, но все още нямам отговор от там, защото ми казаха, че срокът е до един месец\" коментира пред Bulgaria ON AIR Анелия Джамбазка - репортер в BiT. \r\n     ", "date": "2018.10.15", "title": "Журналисти от BiT излязоха на протест заради забавени заплати"}
{"url": "https://www.bgonair.bg/bulgaria/2018-10-15/koalitsionniyat-savet-na-gerb-i-obedineni-patrioti-propadna", "text": "Пропадна Коалиционният съвет на ГЕРБ и \"Обединени патриоти\", който трябваше да се състои днес. Те трябваше да обсъдят редица въпроси, сред които предстоящия вот на недоверие към кабинета, поискан от БСП на тема здравеопазване, искане на нов главен секретар на МВР, както и инцидента със съпругата на Волен Сидеров - Деница Гаджева. Причина за пропадането на Коалиционния съвет е ангажираност на част от участниците в съвещанието.", "date": "2018.10.15", "title": "Коалиционният съвет на ГЕРБ и \"Обединени патриоти\" пропадна"}
{"url": "https://www.bgonair.bg/sutreshen-blok/2018-10-15/svetoven-den-na-beliya-bastun-useti-sofiya-s-vsichkite-si-setiva", "text": "\r\n Понякога сърцето вижда това, което е невидимо за очите. Екипи на Фондация \"Синергия\" предлагат активни турове. В Световния ден на белия бастун софиянци ще имат възможността \"да влязат в обувките\" на незрящите. \"Правим регулярни разходки и те ще стават все по-чести. Предизвикателството е да се усети града по един нов начин. Този нов формат е изключително интересен. Ще можем да го правим няколко пъти седмично за всички желаещи\", сподели за зрителите на \"България сутрин\" Евгени Митев, който е част от организацията. Незрящата Ралица Чалова пък посочи, че основните трудности са свързани с разбитите плочки, паркирание коли и светофарите, които по думите ѝ не са добре озвучени. Ралица смята, че благодарение на тези разходки нагласите на хората ще бъдат променени, тъй като се получава смяна на ролите. Ще обръщат внимание на детайли, които не са забелязвали с отворени очи, убедена е тя. Представител на Фондация \"Синергия\" демонстрира помощно устройство, което може да бъде прикрепено към всички видове очила. То чете всякакъв текст от всякаква повърхност и позволява на голяма част от незрящите хора да се върнат на работа. Вче е на пазара, но цената му е висока, тъй като е изключително високотехнологичен продукт.", "date": "2018.10.15", "title": "Световен ден на белия бастун: Усети София с всичките си сетива"}
{"url": "https://www.bgonair.bg/bulgaria/2018-10-15/sred-zapora-na-chokov-kola-nad-200-000-lv-i-dom-nad-200-kv-m", "text": "По искане на Комисията за противодействие на корупцията и за отнемане на незаконно придобитото имущество (КПКОНПИ) Софийският градски съд (СГС) е наложил обезпечителни мерки на имуществото на бившия кмет на с. Галиче Ценко Чоков, съпругата му и двамата му синове. Цената на бъдещия иск на КПКОНПИ е 3 217 984 лв. Процедурата срещу Чоков е започнала след уведомление за повдигнато обвинение за лихварство като делото все още е висящо, съобщиха от Комисията. Обект на обезпечителните мерки са 153 недвижими имота в землището на с. Галиче – 94 ниви с обща площ 1 570, 910 дка, 41 лозя с обща площ от 42,968 дка, 3 горски площи от общо 11,599 дка, ½ идеални части от 5 ниви с площ от 93,350 дка, трайни насаждения, както и 7 парцела в селото, от които 4 с масивни постройки в тях. Имуществото включва още един имот на територията на София със застроена площ 236 кв.м. и две паркоместа на стойност 500 000 лв., както и 4 автомобила, на стойност съответно 217 000 лв. 50 000 лв., 45 000лв. и 6 800лв. Наложени са запори на банковите сметки на Чоков и съпругата му. Запорирано е вземане в размер на 350 000 лв., представляващо предоставен заем от свързани лица.", "date": "2018.10.15", "title": "Чоков остава без кола за над 200 000 лв., дом над 200 кв. м, ниви, лозя..."}
{"url": "https://www.bgonair.bg/operatsiya-istoriya/2018-10-15/kak-balgariya-razgromi-sarbiya", "text": "\r\n На 14 октомври 1915 година България обявява война на Сърбия и се включва в Първата световна война на страната на Централните сили, за нас това е Война за национално обединение. В хода на войната ние провеждаме заедно с нашите съюзници Моравската и Косовската настъпателни операции. Практически цяла Сърбия е превзета за кратко време.“За нас сега е лесно да съдим защо сме избрали страната на Германия, но тогава съотношението на силите не е било толкова ясно. Много силно е било и българското обществено мнение насочено срещу бившите съюзници - сърбите. Освен това Русия, Франция и Англия не полагат необходимите усилия да привлекат България в техния лагер и после съжаляват за това. Те не оценяват достатъчно българския военен потенциал и духът на нашата армия“ - разказа в предаването   по  по , известния ни историк проф. Светлозар Елдъров.   Като пример за съществуването на антибългарски настроения в Сърбия и Гърция и до ден днешен проф. Елдъров посочи например литургията отслужена от Вселенския патриарх Вартоломей и сръбския патриарх по случай пробива срещу нашата армия на Добро поле. И до ден днешен в Сърбия се разпространяват небивилаци за \"жестокостта\" на нашата армия по време на война, включително че хиляди сръбски девойки били отвлечени от българските войници и дадени на турски бейове.  \"Баба Ванга е помогнала на десетки хиляди хора. За това легендата за нея ще продължава сред народа, нещо повече -тя е част от националната памет, просто защото настина е помогнала на мнозина.   Тя не е деляла хората на важни и маловажни. Нещо повече не е обичала политиците и силните на деня\" - разказа журналистът Ваня Сухарова, събрала разказите на реални очевидци на делата на Баба Ванга. Тя гостува  в   по  по  в деня на Света Петка, светица особено почитана от Ванга. Още приживе Ванга е знаела, че ще има проблеми с нейната църква. Тя често е казвала \"тепърва Яна ке плаче\", а под \"Яна\" разбирала църквата, която искала да построи.  Хората са идвали при нея с надеждата за помощ. Особено жени, които са искали да имат деца. Тя искала от тях да и донесат кукла, пелена и леген. Защо точно тези вещи, никой не знае. Имало и много хора питащия я  за близки ,които вече са мъртви, от тях тя искала да и донесат цвете в саксия.\" Аз съм скептично настроен човек, но наистина срещнах огромен брой хора, които ми разказа необикновени истории за помощта, която им е оказала Вангелия Пандева .  За съжаление медиите са пълни с неща, които тя не е правела, приписват и се всевъзможни предсказание. Дано клюките и жълтините един ден не покрият истинския образ на Ванга\" - заключи Ваня Сухарова.    ", "date": "2018.10.15", "title": "Как България разгроми Сърбия"}
{"url": "https://www.bgonair.bg/bulgaria/2018-10-15/dzhi-pi-grup-se-otkazva-ot-obshtestvena-porachka-za-remont-na-traseto-na-tramvay-5", "text": "\r\n Строителната фирма \"Джи Пи Груп\" се отказва от обществената поръчка, възложена от Столичната община за ремонт на трамвайното трасе на линия номер 5 по бул. Цар Борис Трети. Това обяви кметът на столицата Йорданка Фандъкова, съобщиха от   . В края на миналата седмица премиерът Бойко Борисов поиска от Агенция \"Пътна инфраструктура\" да извади компанията от проектите с европейско и държавно финансиране. \"Конкурсът още не е окончателно завършен, няма сключен договор и предстои да бъде класирана, най-вероятно, втората фирма, която е класирана. Друг обект - това е Зона 2 на ул. \"Граф Игнатиев\", който се изпълнява от компанията, ще продължи да се изпълнява, защото не бихме могли да оставим разкопана улицата по средата. Знаете, че увеличихме максимално контрола при всяко неизпълнение. Знаете, и огромните санкции, които сме заложили в договора\", посочи Фандъкова. Investor.bg   припомня, че в края на миналата работна седмица \"Джи Пи Груп“ заяви, че ще депозира в Aгенция „Пътна инфраструктура“ отказ от сключване на договор за изпълнение на строителството на тунел Железница. Това стана, след като премиерът Бойко Борисов разпореди на агенцията да намери законов начин, по който да извади компанията от проектите с европейско и държавно финансиране. \"Джи Пи Груп“ беше избрана за изпълнител в открита процедура по реда на ЗОП. От компанията коментираха, че заради започналите проверки има реална опасност от неспазване на графика за изпълнение на проекта, което създава риск от загуба на средства. \"Това ще наложи започнатите отсечки да се построят за сметка на държавния бюджет и да бъде възстановена предоставената безвъзмездна финансова помощ за изграждане на \"Автомагистрала \"Струма“, финансирана от ОП \"Транспорт 2007-2013 г.”, посочиха в позицията си  \r\nСнимка: Архив", "date": "2018.10.15", "title": "\"Джи Пи Груп\" се отказва от обществена поръчка за ремонт на трасето на трамвай №5"}
{"url": "https://www.bgonair.bg/bulgaria/2018-10-15/bsp-vnese-tretiya-vot-na-nedoverie-sreshtu-pravitelstvoto", "text": "\r\n \n БСП внесе в парламента вота на недоверие срещу кабинета \"Борисов 3\" на тема здравеопазване.  Червените атакуват готвената здравна реформа, закритите общински болници и ценообразуването при лекарствата.  Това ще е трети вот срещу кабинета \"Борисов 3\".  Социалистите няма да търсят подкрепа от други партии, но въпреки това допускат, че ДПС ще застане зад тях.  От управляващото мнозинство заявиха, че не са притеснени от готвения вот, а коалицията е стабилна.", "date": "2018.10.15", "title": "БСП внесе третия вот на недоверие срещу правителството"}
{"url": "https://www.bgonair.bg/world/2018-10-15/tezhka-katastrofa-i-desetki-raneni-v-yuzhna-kaliforniya", "text": "Най-малко 40 души са ранени при тежка катастрофа между пътнически автобус и няколко коли в Калифорния. Петима от пострадалите са в критично състояние.  Други 25 души също са в болница. Инцидентът е станал на магистрала 405 в долината Сан Фернандо в Южна Калифорния.  Заради инцидента се образуваха километрични задръствания, тъй като и двете ленти на магистралата бяха блокирани. Причините за катастрофата се изясняват.", "date": "2018.10.15", "title": "Тежка катастрофа и десетки ранени в Южна Калифорния"}
{"url": "https://www.bgonair.bg/world/2018-10-15/shte-tragne-li-makedoniya-kam-es-i-nato-parlamentat-shte-reshava", "text": "Македонският парламент ще гласува днес дали да започне процедура за поправки в конституцията. Изменението на основния закон се налага заради Договора от Преспа, който цели да отвори пътя на страната към ЕС и НАТО. Свикването на македонските депутати е по инициатива на правителството. За да бъдат приети конституционните промени, ще е необходимо най-малко мнозинство от две трети. Управляващата коалиция обаче не разполага с толкова депутати, което принуди премиера Зоран Заев да търси съюзници. От опозиционната ВМРО-ДПМНЕ ясно заявиха, че премиерът няма легитимност, за да променя конституцията, след като проведеният на 30 септември референдум не успя да осигури необходимата подкрепа за Договора от Преспа.", "date": "2018.10.15", "title": "Ще тръгне ли Македония към ЕС и НАТО? Парламентът ще решава"}
{"url": "https://www.bgonair.bg/world/2018-10-15/vaprosat-s-irlandskata-granitsa-otnovo-sprya-sdelkata-po-brexit", "text": "Няма сделка по Brexit, няма да има и повече преговори по въпроса до сряда. Това стана ясно след заседание на 27-те посланици на страните-членки на Европейския съюз снощи. Въпросът с ирландската граница отново се оказа препъни камъкът за постигането на окончателно споразумение. Лондон настоява да се избегне твърда граница между Северна Ирландия и Република Ирландия – нещо, с което ЕС не е съгласен. Брюксел настоява за гаранции, че ако бъдещите преговори не доведат до търговско споразумение, в британската провинция Северна Ирландия ще останат в сила икономическите правила на Ервосъюза. Британският премиер Тереза Мей обаче не е съгласна с това. Поради тази причина преговарящите обявиха пауза в преговорите и ще изчакат резултата от срещата на върха на Европейския съюз през седмицата, преди да ги подновят.", "date": "2018.10.15", "title": "Въпросът с ирландската граница отново спря сделката по Brexit"}
{"url": "https://www.bgonair.bg/world/2018-10-15/buryat-lesli-vrahletya-kataluniya-s-vetrove-i-prolivni-dazhdove", "text": "\r\n Тропическата буря \"Лесли\" удари Барселона и региона на Каталуния с буреносни ветрове и проливни дъждове. Властите издадоха предупреждения за опасност от наводнения в северната и северозападната част на Испания. Хората бяха призовани да не излизат навън и да не шофират заради лошите метеорологични условия. На места ветровете със скорост от близо 100 км/ч изкорениха дървета и отнесоха покриви на къщи. \"Лесли\", която удари Иберийския полуостров през уикенда, нанесе огромни щети и в Португалия. В района на Лисабон при различни инциденти, свързани с бурята, пострадаха близо 30 души, а над 300 хиляди домакинства останаха без ток.", "date": "2018.10.15", "title": "Бурята \"Лесли\" връхлетя Каталуния с ветрове и проливни дъждове"}
