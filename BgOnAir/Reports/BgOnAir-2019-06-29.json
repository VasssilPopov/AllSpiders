{"url": "https://www.bgonair.bg/bulgaria/2019-06-29/avtomobil-blasna-i-ubi-dete-na-parking-v-morskata-gradina-vav-varna", "text": "Тежко произшествие е възникнало този следобед във Варна. От полицията в града съобщават, че автомобил с чуждестранна регистрация е блъснал дете на паркинг пред ресторант, който се намира в Морската градина в града. Детето е загинало на място. Изясняват се причините около инцидента. На място текат действия по разследване на обстоятелствата, довели до фаталното произшествие. Харесайте и страницата ни във Facebook ", "date": "2019.06.29", "title": "Автомобил блъсна и уби дете на паркинг в Морската градина във Варна"}
{"url": "https://www.bgonair.bg/economy/2019-06-29/desetiletiya-po-kasno-es-postigna-sporazumenie-s-merkusur", "text": "След 20-годишни преговори Европейският съюз постигна търговско споразумение с южноамериканския икономически блок \"Меркосур\". Той включва Аржентина, Бразилия, Уругвай и Парагвай. Целта на сделката е да се намалят или премахнат изцяло митата, което ще доведе до поевтиняване на вносните продукти. Така ще се създаде общ пазар на стоки и услуги от близо 800 милиона потребители – най-големият в света по брой население. Преговорите бяха започнати през 1999 година, но се ускориха след избирането на Доналд Тръмп за президент и промяната в политиката му. Екоактивистите се противопоставят на търговското споразумение и го определят като \"катастрофа\" за околната среда и от двете страни на Атлантика. Сега предстои сделката да бъде ратифицирана от всички страни-членки на Европейския съюз и от Европейския парламент. Харесайте и страницата ни във Facebook ", "date": "2019.06.29", "title": "Десетилетия по-късно ЕС постигна споразумение с \"Меркосур\""}
{"url": "https://www.bgonair.bg/world/2019-06-29/italiya-vlastite-arestuvaha-kapitan-na-korab-spasyavasht-migranti", "text": "Италианските власти арестуваха капитана на кораб, спасяващ мигранти в Средиземно море, след като той навлезе в пристанището на \"Лампедуза\". Тази нощ \"Сий Уоч 3\" акостира край острова след двуседмично противопоставяне на италианското правителство. Милано отказваше да пусне кораба на своя територия, докато не е ясно в кои европейски държави ще отидат намиращите се на борда мигранти. 31-годишният капитан Карола Рекете беше задържана за неспазване на забраната за влизане в пристанището и оказване на съпротива на военен кораб. 40 мигранти слязоха от кораба в ранните сутрешни часове. А от Япония италианският премиер Джузепе Конте заяви, че няколко европейски страни са се съгласили да приемат търсещите убежище. Харесайте и страницата ни във Facebook ", "date": "2019.06.29", "title": "Италия: Властите арестуваха капитан на кораб, спасяващ мигранти"}
{"url": "https://www.bgonair.bg/oporni-hora/2019-06-29/mihail-konstantinov-v-sofiya-ima-nastroeniya-izborite-da-specheli-nezavisim-kandidat", "text": "\r\n В София има настроения да спечели изборите независим кандидат, каза професор Михаил Константинов в предаването \" \". Той бе категоричен, че кандидат на БСП няма никакъв шанс да стане градоначалник. По думите на математика минимум 3 милиона души ще гласуват на местните избори през есента. Константинов отново се обяви против машинното гласуване. Според него има голяма вероятност за манипулации на гласовете.   ", "date": "2019.06.29", "title": "Михаил Константинов: В София има настроения изборите да спечели независим кандидат!"}
{"url": "https://www.bgonair.bg/world/2019-06-29/tramp-se-otpravya-kam-koreyskiya-poluostrov-nov-lach-nadezhda-za-mir", "text": "\r\n След края на срещата на Г-20 американският президент Доналд Тръмп се отправя на посещение в Южна Корея. Държавният глава отново изненада със съобщение в Twitter, в което покани севернокорейския лидер Ким Чен-Ун на кратка среща в демилитаризираната зона между двете Кореи. От Пхенян отговориха, че обмислят предложението като \"много интересно\".  38-мият паралел разрязва като с нож границата между Северна и Южна Корея. Демилитаризираната зона среща и разделя един народ, разделен по волята на Великите сили. Линия за почивка от войната, така корейците наричат това място. В близост до Демилитаризираната зона всеки ден идват стотици туристи, за да видят макар и отдалеч Северна Корея. Днес около 60 хиляди души живеят разделено от своите в семейства и очакват някога отново да се съберат. През 2012 година се провежда среща между разделените семейства на границата между двете корейски страни.  Настроенията в Южна Корея относно бъдещо обединение са по-скоро позитивни, отчитат анализатори.  Най-страшното място на планетата, така нарича ДМЗ президента Бил Клинтън. През 2017 година Доналд Тръмп опита да посети зоната, но не успя заради лошо време.  Очакването идване на президента на САЩ - Доналд Тръмп в Демилитаризираната зона, тази неделя е поредният лъч надежда за случването на бъдещо обединение. По време на визитата се очаква държавният глава да изпрати поредно писмо до Ким Чен Ун. Междувременно Пхенян даде ясен знак, че не желае посредничеството на Сеул в комуникацията със САЩ и я определи като положителна.  Американският държавен секретар Майк Помпеио пък обяви, че се надява Ким Чен Ун и Доналд Тръмп да доведат до бъдещо примирие. Харесайте и страницата ни във Facebook ", "date": "2019.06.29", "title": "Тръмп се отправя към Корейския полуостров - нов лъч надежда за мир?"}
{"url": "https://www.bgonair.bg/bulgaria/2019-06-29/darzhavata-gotvi-oshte-merki-koito-da-ogranichat-zhertvite-na-patya", "text": "\r\n Държавата набелязва мерки за намаляване на жертвите от катастрофи. Една от тях - скоростни автомобили, които ще следят за нарушители по пътя. По-строг контрол по пътищата на страната – така управляващите смятат да се справят с нарушителите на пътя.  \"Въпреки всички усилия, които полагаме резултатите не са такива, каквито искаме. Знаете, че се работи по промяна на Закона за движение по пътищата. Надяваме се с тези промени да дадем възможност на институциите за по-добър контрол\", отбеляза вътрешният министър Младен Маринов.  За да се намалят жертвите на пътя, предстои закупуването на високоскоростни автомобили, които да налагат контрол особено по магистралите, нови камери за средна скорост, както и изграждане на национален координационен център за обработка на нарушенията. Освен повече технически средства, приоритет остава и подобряването на пътната мрежа в страната. Агенцията по пътна безопасност заедно с Пътната агенция вече са извършили проверка на 80 пътни участъка с концентрация на произшествия, част от които са Кресненското дефиле и пътят Русе- Бяла.  За да се предотвратят тежките инциденти се разработва и интерактивна карта с критичните участъци, която да информира шофьорите да преминават с повишено внимание. Харесайте и страницата ни във Facebook ", "date": "2019.06.29", "title": "Държавата готви още мерки, които да ограничат жертвите на пътя"}
{"url": "https://www.bgonair.bg/oporni-hora/2019-06-29/prof-andrey-pantev-uchenitsite-tryabva-da-izuchavat-komunizma-prez-prizmata-na-romantikata", "text": "\r\n Учениците трябва да учат за комунизма през призмата на романтиката. Това каза проф. Андрей Пантев в \" \". Той допълни, че не е необходимо децата да учат за кръв и убийства. В по-късен етап, те сами ще преценят и определят какъв е бил този строй.  По думите му обаче не могат да бъдат премълчавани истини.  \"Този режим беше полу-мрачен, полу-светъл. Наред с отрицателното би следвало да не се забравят и положителните неща. Като образованието. Днес децата ни са функционално неграмотни\", каза проф. Пантев    ", "date": "2019.06.29", "title": "Проф. Андрей Пантев: Учениците трябва да изучават комунизма през призмата на романтиката!"}
{"url": "https://www.bgonair.bg/reportazhi/2019-06-29/mig-29-veche-30-godini-sluzhi-na-balgarskite-vvs", "text": "\r\n Празничен летателен ден се проведе в авиобаза \"Граф Игнатиево\". С демонстрациите бяха отбелязани 30 години от въвеждането на въоръжение в българската армия на МИГ 29.  Тази година Българските военно-въздушни сили отбелязват юбилей от използването на въоръжение на 3 машини - 40 години от вертолет Ми-24, 30 години от изтребителя МиГ-29 и 20 години от вертолет БеЛ-206.  Самолетът Миг-29 вече 30 години охранява въздушното ни пространство. Майор Валентин Терзиев пилотира Миг-29 от години. Разказва ни, че управлението е изключително сложно, а работата си чувства като дълг към Родината.  С колегите си 365 дни в година охранява въздушното ни пространство. Именно действията при бойно дежурство във въздуха показаха днес пилотите. Самолетът \"Спартан\" изигра ролята на нарушител на въздушното ни пространство, след което беше ескортиран от няколко Миг- 29.  Хиляди се събраха да наблюдават въздушните маневри в небето над авиобазата. Военните показаха и как се катапултира от самолет, а след това пилотът беше намерен и спасен.  Харесайте и страницата ни във Facebook ", "date": "2019.06.29", "title": "МИГ-29 вече 30 години служи на българските ВВС"}
{"url": "https://www.bgonair.bg/bulgaria/2019-06-29/bsp-shte-sezira-evroinstitutsiite-api-otkazali-proverka-za-kachestvoto-na-patishtata", "text": "\r\n БСП ще сезира европейските институции заради отказ на Агенция \"Пътна инфраструктура\" да бъде разрешена проверката на качеството на изградените пътища през последните пет години. Социалистите настояват пътищата у нас да бъдат проверени от независима международна лаборатория. Вместо разрешение да бъдат взети вертикални проби от шосетата, АПИ са представили единствено проекти, обявиха евродепутатът от БСП Елена Йончева. Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.06.29", "title": "БСП ще сезира евроинституциите - АПИ отказали проверка за качеството на пътищата"}
{"url": "https://www.bgonair.bg/bulgaria/2019-06-29/tri-koli-v-edna-katastrofa-i-trima-postradali", "text": "Трима души са пострадали при катастрофа на магистрала \"Хемус\". Те са откарани в болница в съзнание, предаде Агенция \"Фокус\". Инцидентът е станал преди обяд на пътен възел \"Повеляново\", който беше ремонтиран скоро. При катастрофата са участвали три автомобила. Движението в района беше затруднено. Харесайте и страницата ни във Facebook ", "date": "2019.06.29", "title": "Три коли в една катастрофа и трима пострадали"}
{"url": "https://www.bgonair.bg/world/2019-06-29/sreshtata-na-g-20-v-yaponiya-zavarshi-s-primirie-v-targovskata-voyna-mezhdu-sasht-i-kitay", "text": "\r\n Вашингтон и Пекин с примирие в търговската война между двете страни. Доналд Тръмп и Си Дзинпин се споразумяха да възобновят преговорите помежду си в последния ден от срещата на Г-20 в Япония. САЩ няма да налагат нови мита на вносните китайски стоки. Това обеща Доналд Тръмп в двустранните си разговори със Си Дзинпин. Те бяха и най-очакваният момент от срещата на Г-20 в Осака. Двамата президенти излязоха доволни от разговорите.  Без участието на САЩпък беше договорен документ, потвърждаващ ангажимента на държавите към \"Парижкото споразумение\" за климата от 2015 година. След ултиматум от страна на Франция и дълги преговори,  всички останали 19 страни сложиха подписите си, обещавайки да се борят усилено с климатичните промени.  Доналд Тръмп разговаря и със саудитския престолонаследник Мохамед Бин Салман, а снощи се срещна и с руския президент. По-късно стана ясно, че Владимир Путин е поканил американския си колега в Москва на парада на 9 май следващата година, на което е получил \"положителна реакция\". Харесайте и страницата ни във Facebook ", "date": "2019.06.29", "title": "Срещата на Г-20 в Япония завърши с примирие в търговската война между САЩ и Китай"}
{"url": "https://www.bgonair.bg/bulgaria/2019-06-29/investitori-i-zhiteli-na-kv-mladost-1-edin-sreshtu-drug-sled-zagrazhdaneto-na-zelena-plosht", "text": "\r\n Ново напрежение в столичния квартал \"Младост 1\", след като живеещите в блок 73 осъмнаха тази сутрин с багери под прозорците. Причината за това е, че инвеститор иска да започне строеж в зелена площ, която тази сутрин е била заградена. \n Жителите на квартала са протестирали няколко пъти срещу презастрояването. Днес Гергана Симова, която е собственик на заградения терен, каза пред Bulgaria ON AIR, че апелира кметът на София Йорданка Фандъкова да поеме отговорност за ситуацията, в която е поставена, защото е била противопоставена срещу живеещите в блок 73, след като СОС сменя свои решения в рамките на 6 месеца. Симова обясни, че иска действия, защото не е получила отговори на писмата си до кмета. Жителите на района пък разказаха, че действията на Столичния общински съвет ги противопоставят с инвеститорите. Хората разказват, че преди дни на заседание на СОС е било отменено решение и разрешение за строеж на три сгради в съответната зелена площ, сега трябва общината да свърши работата си до край и да преговарят с инвеститор и живеещите в района. От администрацията на район \"Младост\" пък обявиха, че собственикът на зелената площ, която е близо до блок 73 няма право на строеж, но могат да заградят терена. Снимка: Димитър Кьосемарлиев (Bulgaria ON AIR) Гледайте видеото. Харесайте и страницата ни във Facebook ", "date": "2019.06.29", "title": "Инвеститори и жители на \"Младост 1\" един срещу друг заради зелена площ"}
{"url": "https://www.bgonair.bg/reportazhi/2019-06-29/zatvoren-kompleks-kray-moreto-turisti-se-oplakvat-ot-losha-higiena-i-malko-hrana", "text": "\r\n Сигнали от туристи за лоша хигиена и некачествена храна по програма \"all inclusive\" предизвика обща проверка на няколко институции в затворен комплекс край морето, собственост на бизнесмена Ветко Арабаджиев.  В началото на проверката беше открито нарушение- санитарните помещение в един от хотелите в затворения комплекс не отговарят на задължителните изискванията за хора с увреждания. Туристите се оплакваха най-вече от недостатъчно количество на храната, включена в\"all inclusive\". От хотела пък отговарят, че гостите им консумират огромни количества и дори се презапасяват, а някои се опитват и да изнасят.  От Агенцията по храните пък се натъкнаха на лоша хигиена в кухните, където се приготвя храната и старо оборудване. Инспекторите от здравната инспекция пък взеха повторна проба от водата в басейна.  От Комисията за защита на потребителите взеха проби от алкохола, който се предлага на открития бар. Ако не бъдат отстранени всички констатирани нередности при проверката, хотелът може да загуби една от четирите си звезди.  Най-фрапиращите нарушения констатирани до сега при проверките по морето са при обекти, които извършват туристическа дейност без необходимата категоризация. Харесайте и страницата ни във Facebook ", "date": "2019.06.29", "title": "Затворен комплекс край морето: Туристи се оплакват от лоша хигиена и малко храна"}
{"url": "https://www.bgonair.bg/bulgaria/2019-06-29/nachalnikat-na-6-ru-v-sofiya-e-otstranen-ot-dlazhnost-buystval-v-zavedenie", "text": "\r\n Началникът на 6-то районно управление в София Петър Василев е отстранен от длъжност и с отнета за две години шофьорска книжка. Причината - снощи той и негов приятел буйствали и блъскали маси в заведение в столичния квартал \"Лозенец\". След подаден сигнал служителят напуснал мястото с автомобила си. Харесайте и страницата ни във Facebook ", "date": "2019.06.29", "title": "Началникът на 6 РУ в София е отстранен от длъжност - буйствал в заведение"}
{"url": "https://www.bgonair.bg/bulgaria/2019-06-29/kilometrichna-opashka-ot-avtomobili-se-obrazuvala-na-gp-makaza", "text": "Трикилометрова опашка от автомобили се образува преди обяд на граничен пункт \"Маказа\" от българска страна. Според пътуващи към Гърция колоната се придвижва бързо, а проверката на документите се извършва в две ленти. Въпреки това преминаването на границата отнеме повече от час. Повечето автомобили са румънски, но има и много български. Натоварен се очаква да е трафика и по другите гранични пунктове с Гърция. На \"Кулата\" също има колона от чакащи автомобили. Вчера там преминаването на границата отнемаше 4-5 часа. Харесайте и страницата ни във Facebook ", "date": "2019.06.29", "title": "Километрична опашка от автомобили се образувала на ГП \"Маказа\""}
{"url": "https://www.bgonair.bg/bulgaria/2019-06-29/chestit-petrovden-praznikat-savpada-s-vremeto-na-zhatvata", "text": "Църквата почита днес паметта на Светите равноапостоли Петър и Павел. Църковният празник е наричан от народа Петровден. Двамата апостоли, които били ревностни разпространители на християнството, претърпели много страдания и гонения и били наречени \"първовърховни престолници и вселенски учители\". Петър - беден рибар от град Витсаида край Галилейското езеро, е един от първите ученици на Христос и един от преданите му последователи. Павел, роден в Тарс, Киликия, първоначално изповядва юдейската религия и е сред гонителите на християните. На път за Дамаск той е ослепен от видение на Господа. Завеждат го обратно в града, където след три дни е изцерен по чудо. От яростен противник става най-ревностен разпространител на Христовото учение. През 67-ма година заедно със сподвижника му Петър са разпънати на кръст от император Нерон в Рим. В народния календар Петровден се предшества от Петровите заговезни. Празникът съвпада с времето на жътвата и на него се работи - обикновено през първата половина на деня. В представите на българския народ двамата апостоли се възприемат като братя, от които Петър е по-младият. Някъде се смятат и за близнаци. В иконографията Свети Петър се изобразява като старец в бели одежди, който държи ключовете на райските порти и определя коя душа е праведна и коя не е. В някои райони на Петровден се правят сборове. Месят се обредни хлябове и се ядат ранни ябълки - петровки. На някои места те се раздават като помен за починали деца. Имен ден празнуват Петър, Павел, Павла, Петрана, Полина, Павлин, Павлина, Петя и Камен. Харесайте и страницата ни във Facebook ", "date": "2019.06.29", "title": "Честит Петровден. Празникът съвпада с времето на жътвата"}
{"url": "https://www.bgonair.bg/bulgaria/2019-06-29/tran-e-domakin-na-praznika-na-kiseloto-mlyako-v-koyto-shte-ima-mezhdunarodno-uchastie", "text": "Празник на киселото мляко ще се проведе в Трън. За поредна година фермери и малки производители от област Перник, близките региони и от съседна Сърбия ще имат възможност да представят произведените от тях кисело мляко и млечни продукти, а посетителите – да се докоснат до народната традиция в приготвянето им.  Празникът е посветен на родения в трънското село Студен Извор откривател на лактобацилус булгарикус д-р Стамен Григоров. Гостите ще могат да посетят шатрата на занаятите или пък да надникнат в шатрата на науката.  През целия ден ще бъдат отворени Музеят на киселото мляко в  село Студен извор и Музеят на бусинската керамика в село Бусинци, информира сайтът на БНР.  Двата музея ще работят без такса вход. Ще има концертна програма, а освен киселото мляко и млечните продукти посетителите ще могат да дегустират и различни видове домашно приготвени сладка и мед. Харесайте и страницата ни във Facebook ", "date": "2019.06.29", "title": "Трън е домакин на Празника на киселото мляко, в който ще има международно участие"}
{"url": "https://www.bgonair.bg/bulgaria/2019-06-29/v-denya-na-bezopasnostta-na-dvizhenie-po-patishtata-sofiya-e-domakin-na-kragla-masa-po-temata", "text": "Министърът на регионалното развитие и благоустройството Петя Аврамова, заедно с министъра на вътрешните работи Младен Маринов, председателя на Държавна агенция \"Безопасност на движението по пътищата\" Малина Крумова, заместник-министъра на транспорта, информационните технологии и съобщенията Ангел Попов и генералния секретар на Конфедерацията на пътните администрации в Европа Стив Филипс ще открият международна кръгла маса \"Ефективни модели и инструменти за повишаване на безопасността на транспортната система\" в София. Събитието се организира от държавната агенция в Деня на безопасността на движение по пътищата – 29 юни. За участие във форума в страната ни пристигат експерти от водещи международни организации в областта на пътната безопасност, сред които на Конфедерация на пътните администрации в Европа, Европейския съвет за безопасност на транспорта, Белгийския съвет за пътна безопасност и др. Участниците ще обсъждат практиката на европейските пътни администрации за прилагане на инструменти за превенция и повишаване на безопасността на инфраструктурата; механизмите за подобряване на взаимодействието на човека с инфраструктурата; българският и чуждият опит при провеждането на инспекции по пътна безопасност, информира сайтът на регионалното министерство. Правителството прие решение, с което 29 юни се обявява за Ден на безопасността на движението по пътищата. Този акт е насочен към популяризирането на темата чрез провеждане на различни мероприятия, информационни и образователни кампании. Харесайте и страницата ни във Facebook ", "date": "2019.06.29", "title": "В Деня на безопасността на движение по пътищата - София е домакин на кръгла маса по темата"}
{"url": "https://www.bgonair.bg/bulgaria/2019-06-29/v-denya-na-bezopasnostta-na-dvizhenie-po-patishtata-dvama-piyani-se-blasnaha", "text": "\r\n Двама пияни шофьори без книжки са се блъснали на кръстовище в шуменско село рано тази сутрин. След тестване с дрегер се оказало, че единият от водачите на 41 години е с 2,56 промила алкохол в кръвта, а другият на 26 години с 1,64 промила. Той е бил и без шофьорска книжка. И двамата са управлявали чужди автомобили. На този фон в столицата се проведе среща между институциите за набелязване на мерки срещу войната на пътя. От МВР отчетоха, че за миналата година са регистрирани милион и 300 хиляди нарушения на правилата за движение. За 2018 година при 6684 тежки пътни произшествия в страната загиналите са 611 човека, близо 8500 са били ранени. Превишената скорост остава основната причина за катастрофите в страната. Статистиката сочи още, че все повече млади хора между 18 и 20 години участват в катастрофи, като най-често те са челни сблъсъци, излизане от пътното платно или удряне в дървета и стълбове. От МВР обещаха повече технически средства за контрол на пътя и създаването на единен център за обработка на нарушенията. Харесайте и страницата ни във Facebook ", "date": "2019.06.29", "title": "В Деня на безопасността на движение по пътищата - двама пияни се блъснаха"}
