{"url": "https://www.bgonair.bg/oporni-hora/2019-06-15/slavcho-velkov-ne-e-dokazano-che-islyamska-darzhava-e-verbuvala-uchenika-ot-plovdiv", "text": "\r\n \"Не е доказано, че \"Ислямска държава\" е вербувала момчето от Пловдив. Главният прокурор каза, че е той не е терорист. Случаят придоби особена известност, тъй като представлява степен на обществена опасност. Но, така не се прави. Не може да се изнасят факти за подготвян терористичен акт\", каза в \" \" експертът по сигурност Славчо Велков.   ", "date": "2019.06.15", "title": "Славчо Велков: Не е доказано, че \"Ислямска държава\" е вербувала ученика от Пловдив!"}
{"url": "https://www.bgonair.bg/bulgaria/2019-06-15/mazh-pochina-sled-chelen-udar-mezhdu-avtomobil-i-patrulka", "text": "Двама души загинаха, а трима са ранени при катастрофа на пътя София - Варна, край Ябланица. Челно са се сблъскали полицейски патрулен автомобил, в който са пътували трима служители, и лек автомобил с двама души.  В следствие на катастрофата на път за болницата е загинал 68-годишен мъж, а 66-годишна жена е починала в здравното заведение. Двамата са пътували в леката кола. Пострадалите полицаи пък се транспортират към София. Причините за катастрофата все още се изясняват. Единият от ранените полицаи е в тежко състояние и с опасност за живота, а другите двама са с по-леки травми.   ", "date": "2019.06.15", "title": "Двама души починаха след челен удар между автомобил и патрулка (Обновена)"}
{"url": "https://www.bgonair.bg/ekrani/2019-06-15/hilyadi-venetsueltsi-iskat-da-izbyagat-v-peru", "text": "\r\n Хиляди венецуелци се опитват да напуснат страната, за да достигнат до Перу. Причината е, че се очаква да влезе в сила закон, който силно ще ограничи миграцията. Километрични опашки от жени, деца и мъже се извиха по границите на Перу. В продължение на дни отчаяните венецуелци чакат в импровизирани лагери с надеждата, че ще бъдат допуснати в страната.  Мигрантската вълна е предизвикана от новия закон за емиграцията в Перу. Според него чуждестранните граждани ще трябва да представят паспорт и виза, за да бъдат допускани на територията на страната. Нещо, което до скоро се случваше само с лична карта.  Гражданите на Венецуела обаче твърдят, че получаването на паспорт от властите в Каракас е почти невъзможно. Те се опасяват, че след като новият закон влезе в сила, и последната им възможност за работа се изпарява. Венецуела е разтърсена от тежка икономическа и политическа криза, която доведе до недостиг на храна и лекарства, а хиляди хора се нуждаят от хуманитарна помощ. \r\n   ", "date": "2019.06.15", "title": "Хиляди венецуелци искат да избягат в Перу"}
{"url": "https://www.bgonair.bg/world/2019-06-15/arhiepiskopat-na-parizh-otsluzhva-parva-mesa-v-notr-dam-sled-pozhara", "text": "Само два месеца след пожарa, Нотр Дам отново отваря врати. Днес в парижката катедрала ще се проведе първата служба след опустошителния инцидент.  Едва 20 души ще бъдат допуснати на месата, която ще отслужи архиепископът на Париж монсеньор Мишел Опти. От съображения за сигурност службата ще продължи един час и ще се проведе в дъното на храма, незасегнато от пожара, а всеки от свещенослужителите ще трябва да носи предпазна каска.  Ремонтните дейности по катедралата все още не са приключили и се очаква да продължат още няколко месеца.    ", "date": "2019.06.15", "title": "Архиепископът на Париж отслужва първа меса в Нотр Дам след пожара"}
{"url": "https://www.bgonair.bg/world/2019-06-15/izkustven-intelekt-shte-prognozira-kade-po-sveta-shte-ima-konflikti-zaradi-lipsa-na-voda", "text": "Изкуствен интелект може да прогнозира къде ще възникват конфликти заради липса на вода година по-рано и ще позволява предприемането на действия за превенцията им. Това предаде investor.bg позовавайки се на учени, цитирани от Ройтерс. Инструментът за ранно предупреждение, който следи запасите от вода по света и ги смесва със социални, икономически и демографски данни, за да посочва потенциални кризи, се разработва от базираната в Холандия инициатива Water, Peace and Security (WPS). По време на тестовете системата е прогнозирала повече от 3/4 от свързаните с водата конфликти във Вътрешната делта на Нигер в Мали, посочват от WPS, която планира да пусне проекта глобално тази година. Климатичните промени често се отразяват на водата - от засушавания до покачването на морското равнище, което от своя страна може да подхрани сблъсъци за намаляващите ресурси и да принуди хората да мигрират от родните си райони. Предишните опити за прогнозиране на кризи често са се проваляли, защото причините за конфликтите са много разнообразни и могат да бъдат локално специфични. Снимка: pixabay.com      ", "date": "2019.06.15", "title": "Изкуствен интелект ще прогнозира къде по света ще има конфликти заради липса на вода"}
{"url": "https://www.bgonair.bg/world/2019-06-15/mashtabni-stachki-sreshtu-pensionnata-reforma-blokiraha-braziliya", "text": "\r\n Мащабни стачки блокираха Бразилия. Над 40 милиона души от 200 града протестираха срещу новата пенсионна реформа. Това са най-масовите демонстрации, откакто десният президент Жаир Болсонаро встъпи в длъжност в началото на годината. Протестните действия продължиха 24 часа. Демонстрантите блокираха обществения транспорт, училищата и редица институции. Недоволството е провокирано от планираните от президента Жаир Болсонаро изменения в закона за пенсиите. В новите текстове се предвижда повишаване на пенсионната възраст до 65 години за мъжете и 62 години за жените, както и увеличаване на вноските за пенсия.  Според него, строгата, но спорна, реформа ще възстанови публичните финанси. Бразилците обаче не споделят мнението му. Стигна се и до ескалация на напрежението. Полицията в Рио де Жанейро използва сила, за да разпръсне недоволните граждани. В най-големият град в страната - Сао Пауло пък протестиращите запалиха гуми и блокираха важни пътни артерии.  Въпреки протестите министърът на икономиката на Бразилия е категоричен, че ако системата не се реформира може да има катастрофални последици за страната.  ", "date": "2019.06.15", "title": "Мащабни стачки срещу пенсионната реформа блокираха Бразилия"}
{"url": "https://www.bgonair.bg/notifikatsii/2019-06-15/golyam-pozhar-gori-na-vtoriya-rakav-na-halkidiki-sitoniya", "text": "Гора и сухи треви са пламнали в района на Каламици, на втория ръкав на Халкидики - Ситония в съседна Гърция. Пожарът е засегнал околностите на град Полигирос и къмпинг Талата. 14 противопожарни екипа и 24 огнеборци вече са ангажирани в борбата с огъня. В гасенето е включен и самолет. Според последна информация, пожарът е овладян. , съобщиха от пресцентъра на  . В консулството в Гърция не са получавани обаждания от наши сънародници там. Не се съобщава за засегнати или застрашени населени места. Харесайте страницата ни във Facebook ", "date": "2019.06.15", "title": "Голям пожар гори на втория ръкав на Халкидики - Ситония"}
{"url": "https://www.bgonair.bg/bulgaria/2019-06-15/otnemat-litsenza-na-turoperatorska-firma-na-slanchev-bryag", "text": "\r\n Туроператорска фирма на Слънчев бряг е заплашена с отнемане на лиценза. Това стана ясно след извънредните проверки по морето на фирми, които предлагат екскурзии. Министерството на туризма, съвместно с МВР и Комисията за защита на потребителите, откри сериозни нарушения в курорта.  Проверките са по сигнал на туроператорски фирми, че в курорта се предлагат екскурзии от агенции, които работят в сивия сектор. Още в първия павилион бяха открити сериозни нарушения.  \"Има удостоверение, което е вписано при нас за туроператор и турагент, но няма валидна застраховка, което на практика означава, че те нямат право да предлагат туристическа дейност. Така че ниe в момента ще стартираме процедура за заличаване на туроператор, ако не бъде представена валидна действаща застраховка\", обясни министърът на туризма Николина Ангелкова. Беше направена и справка дали екскурзовoдите, които ползва турагента са вписани в националния регистър.  Служителката в агенцията беше категорична, че имат всички необходими документи за дейността си и не излагат живота на туристите на опасност.       ", "date": "2019.06.15", "title": "Отнемат лиценза на туроператорска фирма на Слънчев бряг"}
{"url": "https://www.bgonair.bg/bulgaria/2019-06-15/zapochvat-zasileni-proverki-na-motoristite", "text": "Започват засилени проверки на водачите на мотоциклети, като ще се следи за нарушители, които умишлено крият регистрационните си номера, както и за използването на обезопасителни системи.  Това съобщи председателят на агенцията за мотобезопасност Малина Крумова по време на откриването на \"Мото училище за безопасност\", цитирана от  . Инспекциите са част от набелязаните мерки между Държавна агенция \"Безопасност на движението\" и Пътна полиция с оглед началото на летния сезон. Проявата се организира от \"Софийски мотористи\" във ВТУ \"Тодор Каблешков\" и цели да запознае начинаещи и кандидат-мотоциклетисти с основните правила за безопасност на пътя. Снимка: pixabay.com  ", "date": "2019.06.15", "title": "Започват засилени проверки на мотористите"}
{"url": "https://www.bgonair.bg/bulgaria/2019-06-15/vtorata-golyama-zadushnitsa-za-godinata", "text": "Днес е втората голяма Задушница за годината, наричана Спасовска или Черешова. Тя се отбелязва в съботния ден преди големия християнски празник Петдесетница.  Денят е посветен на почитта към починалите близки, и е свързан с поверието за прибирането на душите на всички покойници, които са били на свобода след Велики четвъртък.  На Задушница се посещават гробищата. Свещениците отслужват молебен за упокоение на душите, както и четения от Евангелието и апостолски текст. Традиционно за помена се приготвят варено жито, хляб и вино. Харесайте страницата ни във Facebook ", "date": "2019.06.15", "title": "Втората голяма Задушница за годината"}
{"url": "https://www.bgonair.bg/bulgaria/2019-06-15/nyakolko-katastrofi-obrazuvaha-zadrastvaniya-po-am-trakiya", "text": "Сериозен трафик има по двете магистрали днес. По АМ \"Тракия\" имаше няколко скупчвания на автомобили заради катастрофи. За щастие няма жертви при инцидентите.  В 8:30 сутринта ТИР се е завъртял до Стара Загора и е излязъл от пътното платно. Имало е и разлята течност по асфалта, което е довело до струпване на автомобили. Най-вероятната причина за катастрофата е заспиване на шофьора зад волана. Два автомобила пък се удариха край виедукта до Вакарел и направиха задръстване. Също така две верижни катастрофи образуваха 5-километрово задръстване.  От \"Гранична полиция\" пък предупредиха, че има струпване на пунктовете за Гърция. На \"Кулата\" има 1-километрова опашка. Очаква се на пункт \"Маказа\" също да има струпване на автомобили и камиони, тъй като работят само 2 гишета.    ", "date": "2019.06.15", "title": "Няколко катастрофи образуваха задръствания по АМ \"Тракия\""}
{"url": "https://www.bgonair.bg/bulgaria/2019-06-15/festivalat-magiyata-na-iztoka-se-provezhda-za-treta-poredna-godina-v-borisovata-gradina", "text": "\r\n Фестивалът \"Магията на Изтока\" пренася азиатската култура в Борисовата градина. Събитието обединява културите на 15 страни и се провежда за трета поредна година.  Инициативата се провежда в пространството около Лятната сцена. Там всички посетители могат да се докоснат до различните култури и да опитат местна кухня. \"Предлагаме националната кухня на Бангладеш. Използваме много подправки. Ще покажем и много песни и танци, които са специфични за нашия регион\", разказа уедин от участниците от Бангладеш.  ", "date": "2019.06.15", "title": "Фестивалът \"Магията на Изтока\" се провежда за трета поредна година в Борисовата градина"}
{"url": "https://www.bgonair.bg/bulgaria/2019-06-15/voennoistoricheskiyat-muzey-e-podgotvil-desetki-atraktsii-za-denya-na-bashtata", "text": "\r\n Десетки атракции са подготвили от Военноисторическия музей за Деня на бащата. Посетителите ще могат да се качат на военните машини, да програмира робот или да създава видеоигри. Акцията в музея се прави за осма поредна година, като входът е свободен за всички желаещи да го посетят. \"Има голям интерес към нашата инициатива. Музеят е пълен с деца, с позитивно настроение. Събитието се превръща в любимо за софиянците. За първа година се включва УНИЦЕФ. Децата ще могат да играят минифутбол, да гледат различни метали под микроскоп. Те ще могат да участват в куиз с награди. Деца и родители ще могат да се качат и в някои от съвременните машини на Българската армия\", обясни Деяна Костова от Военноисторически музей.    ", "date": "2019.06.15", "title": "Военноисторическият музей с десетки атракции за Деня на бащата"}
{"url": "https://www.bgonair.bg/oporni-hora/2019-06-15/kaloyan-pargov-nyama-da-se-kandidatiram-za-lider-na-bsp", "text": "\r\n \"Най-добре за БСП е да избере лидер до местния вот. Защото вътрешните противоречия ще се в ущърб по време на кампанията. След това без напрежение да се избере най-доброто за партията. Аз не разчетох в думите на Мая Манолова отказах. Но пак казвам, предстоят тепърва номенациите, нищо не е решено. Манолова би победила кандидатът на ГЕРБ\", каза в \" \" по   шефът на столичните социалисти Калоян Паргов.  ", "date": "2019.06.15", "title": "Калоян Паргов: Няма да се кандидатирам за лидер на БСП!"}
{"url": "https://www.bgonair.bg/bulgaria/2019-06-15/ochakva-ni-slanchevo-i-toplo-vreme-s-temperaturi-mezhdu-29-i-34-gradusa", "text": "Слънчево и топло време ще преобладава днес преди обяд. В следобедните часове обаче е възможно развитие на купесто-дъждовна облачност, като на места ще превали краткотраен дъжд. Температурите ще са между 29 и 34 градуса. Това съобщиха от НИМХ.  Над Черноморието ще има временни увеличения на облачността. В следобедните часове ще се развие и купеста облачност, като главно по южното крайбрежие, ще превали и прегърми. Максималните температури ще са между 26 и 29 градуса. Температурата на морската вода пък е около 23-24.   Над планините ще преобладава слънчево време. След обяд ще се развие купеста и купесто-дъждовна облачност и на места ще превали и прегърми. Максималната температура на височина 1200 метра ще е около 23 градуса, а на 2000 метра - 16. Снимка: pixabay.com  ", "date": "2019.06.15", "title": "Очаква ни слънчево и топло време с температури между 29 и 34 градуса"}
{"url": "https://www.bgonair.bg/bulgaria/2019-06-15/gdbop-kabelnite-pirati-spryaha-interneta-za-da-nagnetyat-obshtestvenoto-nedovolstvo%D0%BE%D0%BE", "text": "\r\n Кабелните пирати са спрели интернета в Гоце Делчев, Дупница и Кюстендил, за да нагнетят общественото недоволство. Това съмнение изрази шефът на отдел \"Киберпрестъпност\" към ГДБОП Явор Колев. Той обясни, че целта на пиратите е да обърнат ефекта на акцията, която се проведе срещу тях. \"Разбирам притеснението на гражданите за това, че са останали без телевизионни програми, но предвид обстоятелството, че това е извършвано от оператори, които не са имали уредени авторски права, е престъпление по смисъла на наказателния кодекс. Затова бе необходимо да бъдат обезпечени доказателства по наказателните производства и прекратена престъпната дейност. Нямам представа каква е причината в Гоце Делчев, Дупница и Кюстендил да няма интернет. Може би това цели да се нагнети общественото недоволство, за да бъде обърнат ефекта в полза на кабелните пирати\", разясни Колев. Както е известно щетите нанесени на три телевизии само за последните два месеца са над 10 милиона лева. Пиратското излъчване е спряно в градовете Сандански, Петрич, Гоце Делчев, Дупница, Кюстендил, Бургас и Кърджали. А след акцията жителите на Гоце Делчев, Дупница и Кюстендил останаха без интернет, а това доведе до протести. Разследващите обаче са категорични, че не е изземвана техника за интернет разпространение, а само за телевизионно излъчване.  ", "date": "2019.06.15", "title": "ГДБОП: Кабелните пирати спряха интернета в три града, за да нагнетят общественото недоволство"}
{"url": "https://www.bgonair.bg/bulgaria/2019-06-15/katastrofa-na-am-trakiya-zatrudnyava-dvizhenieto-v-posoka-plovdiv", "text": "Катастрофа между два леки автомобила е станала на автомагистрала \"Тракия\" при виадукта край Вакарел в посока Пловдив. Движението е силно затруднено, съобщава радио \"Фокус\", цитирани от  .  Инцидентът е възникнал в района на 20-22 километър, като трафикът в този участък се осъществява само в едното платно. Необходимо е водачите да съобразят скоростта и да се движат с повишено внимание.  На място има екипи на полицията.   ", "date": "2019.06.15", "title": "Катастрофа на АМ \"Тракия\" затруднява движението в посока Пловдив"}
{"url": "https://www.bgonair.bg/bulgaria/2019-06-15/otnovo-zaedno", "text": "\r\n Работата им е свързана с това някои от истинските истории около нас да завършват щастливо. Част от експертите в БЧК правят така, че членовете на едно семейство, които са изгубили връзка един с друг по редица причини, отново да намерят своите близки, независимо колко голяма дистанция ги дели.  Част от тези истории касаят бежанци, други са истории, свързани с индивидуални лични препятствия, през които семействата минават.  Добрата новина е, че краят на една такава история често пъти е щастлив, на кого го дължим – вижте в интервюто на Юлия Христова.  Харесайте страницата ни във Facebook ", "date": "2019.06.15", "title": "Как да открием тези, които смятаме, че сме изгубили завинаги?"}
{"url": "https://www.bgonair.bg/brjuksel-1/2019-06-15/ekspert-po-kibersigurnost-zashto-islyamska-darzhava-se-nasochva-tochno-kam-telegram", "text": "\r\n \"Самата технология, която използва \"Телеграм\" предполага изцяло прикрита комуникация между две страни. Това не е нова разработка, това е обикновен чат, подобен на тези, които се използват масово от тийнейджърите - WhatsAPP, Viber и други\", това уточни в предаването \" \" Спас Иванов, експерт по киберсигурност, по повод вербуването от \"Ислямска държава\" на 16-годишния ученик от Пловдив.  Той допълни, че \"Телеграм\" използва малко по-особена технология за криптиране и всъщност много трудно могат да бъдат проследени съобщенията в него от специалните служби. Експертът по киберсигурност конкретизира, че \"самият \"Телеграм\" беше забранен в Русия поради същата тази причина, защото руските тайни служби не могат да проследяват какво се случва в него. Телеграм официално не съществува там, т.е. не може да се използва по ред причини\", разкри Иванов.  Повече по темата – в предаването \"Брюксел 1\" в събота от 17:30 часа по  !    ", "date": "2019.06.15", "title": "Експерт по киберсигурност: Защо \"Ислямска държава\" се насочва точно към \"Телеграм\"?"}
