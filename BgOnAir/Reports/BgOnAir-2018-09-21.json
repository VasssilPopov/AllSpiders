{"url": "https://www.bgonair.bg/economy/2018-09-21/270-000-bitovi-klienti-na-chez-predpochetoha-da-platyat-bezkasovo-smetkite-si-za-tok-prez-lyatoto", "text": "В сезона на летните отпуски 270 хиляди битови клиенти на \"ЧЕЗ Електро България\" АД използваха банките, интернет, терминални устройства или мобилния си телефон, за да платят сметките си за ток, като броят на транзакциите за периода юни - август е 798 608, с което достигна близо 18% от общия брой плащания през тези месеци. От тях 67 764 плащания са извършени по банков път, като през август при тях статистиката отбелязва ръст с 19% спрямо миналата година. През август се регистрира и ръст от 21% при интернет плащанията – над 178 000, спрямо същия период на 2017 г. Безкасовите начини на плащане спестяват време и усилия на потребителите и ги правят независими от мястото и работното време на касите. През последните години устойчиво нараства броят на клиентите на ЧЕЗ, които предпочитат да бъдат обслужвани от разстояние. Средно на месец 266 202 клиенти на \"ЧЕЗ Електро България\" АД се възползват от предлаганите от Дружеството 9 начина за безкасово плащане - по банков път чрез директен дебит, банкомат или платежно нареждане, по интернет чрез интернет банкиране, системите на ePay.bg, ОББ, Icard.bg и Транскарт или директно през сайта на ЧЕЗ, с sms през системите на ePay и Icard, които дават на клиентите и достатъчно сигурност. Подробна информация за възможностите за различните видове плащания може да се получи в най-близкия Център за обслужване на клиенти на \"ЧЕЗ Електро България\" АД, на телефонна линия 0700 10 010, на info@cezelectro.bg, както и на сайта на компанията www.cez.bg, секция \"За клиента\".", "date": "2018.09.21", "title": "270 000 битови клиенти на ЧЕЗ предпочетоха да платят безкасово сметките си за ток през лятото"}
{"url": "https://www.bgonair.bg/economy/2018-09-21/amazon-zalaga-na-glasovi-asistenti-za-badeshteto-na-moderniya-dom", "text": "Американският технологичен гигант Amazon обогати своята визия за интелигентни домове, управлявани чрез гласовият асистент Alexa, с богат набор от нови инструменти и функции за почти всяка стая от жилището, съобщава Bloomberg. Компанията цели да наложи Alexa по-дълбоко в ежедневието на своите клиенти, надявайки се да популяризира технологията, която все още не присъства на масовия пазар, свързвайки потребителите в единната вселена на своите продукти. Главният изпълнителен директор на Amazon Джеф Безос вижда Alexa като следващия интерфейс, който ще свързва хората и машините, подобно на компютърната мишка при персоналните компютри и дисплея при смартфоните.  Устройството Echo Dot е една от най-продаваните технологии на Amazon. Цената му е 50 долара и е със 70-процентно подобрение на звука, с което надминава продуктите на Sonos Inc. Прочетете повече на  . Снимка: Amazon.com", "date": "2018.09.21", "title": "Amazon залага на гласови асистенти за бъдещето на модерния дом"}
{"url": "https://www.bgonair.bg/bulgaria/2018-09-21/letniyat-sezon-na-2018-g-po-tih-blagodarenie-na-aktsiya-shum", "text": "\r\n Вицепремиерът Валери Симеонов определи този летен сезон като по-тих благодарение на акция \"шум\", която той лично ръководеше. Извършени са общо 145 проверки за нарушение на нощната тишина, като са запечатани две завeдения в Слънчев бряг и в Созопол. Предписанията за шум са осем. От НАП са отчели 2% ръст на оборотите и 82 млн. лева повече приходи в хазната. За данъчни нарушения са били запечатани 250 обекта.", "date": "2018.09.21", "title": "Летният сезон на 2018 г. по-тих благодарение на акция \"шум\""}
{"url": "https://www.bgonair.bg/bulgaria/2018-09-21/pozhar-v-zhilishten-blok-v-pleven-nalozhi-evakuatsiyata-na-12-dushi", "text": "\r\n 12 души бяха евакуирани след пожар в 4-етажен жилищен блок в Плевен. Възрастна трудноподвижна жена е била изнесена на ръце и предадена на екип на Спешна помощ заради дихателни затруднения. Огънят избухнал на покрива вероятно вследствие на искра при премахване на стари телевизионни антени. За щастие няма пострадали. На мястото са били изпратени 4 противопожарни екипа. Движението по натоварената централна плевенска улица е било отцепено. Спряно било и захранването по тролейбусната мрежа. Огънят, обхванал около 400 квадратни метра площ, бил потушен за по-малко от час. Няма засегнати от пламъците апартаменти. ", "date": "2018.09.21", "title": "Пожар в жилищен блок в Плевен наложи евакуацията на 12 души"}
{"url": "https://www.bgonair.bg/bulgaria/2018-09-21/ginka-varbakova-zadarpa-s-novi-sili-kam-chez", "text": "Дружеството на Гинка Върбакова с нова заявка за участие в придобиването на ЧЕЗ-България. От \"Инерком България\" са подали ново уведомление за сделката до Комисията за защита на конкуренцията.  От компанията съобщават, че причината за повторното уведомление е, че след преструктуриране, дружествата-производители на електрическа енергия от фотоволтаични централи, вече не са част от портфолиото ѝ.  Именно соларните паркове бяха и основният мотив на антимонополния орган да спре сделката - в решението им се изтъкваше възможността за засилване на господстващото положение на обединената група.", "date": "2018.09.21", "title": "Гинка Върбакова задърпа с нови сили към ЧЕЗ!"}
{"url": "https://www.bgonair.bg/science/2018-09-21/max-sport-na-a1-veche-izlachvat-sreshtite-ot-ispanskata-la-liga", "text": "\r\n Спортните канали MAX Sport на А1 ще излъчват срещите от испанската La Liga през следващите три сезона. Феновете на футбола вече имат възможността да следят изявите на звездите на \"Барселона\", \"Реал\" (Мадрид), \"Атлетико\" (Мадрид) и всички останали свои любимци, които са част от една от най-добрите лиги в света.  Това е поредното силно футболно първенство, което става част от програмата на MAX Sport през този сезон – след италианската Серия А и срещите от Шампионската лига, които се играят във вторник. А1 ще предлага новите модели Apple iPhone в България. Предварителните поръчки за iPhone Xs и iPhone Xs Max ще започнат на 21 септември, а двата модела ще бъдат налични в магазините на А1 и онлайн на   от 28 септември. И двата смартфона ще са налични както с мобилните планове на А1, така и на свободна продажба. Ето го и новия въпрос в месечната игра на А1. Отговаряйте правилно с коментар във   и може да спечелите първия смартфон на А1 - А1 Smart N9:", "date": "2018.09.21", "title": "MAX Sport на А1 вече излъчват срещите от испанската La Liga"}
{"url": "https://www.bgonair.bg/reportazhi/2018-09-21/mayki-na-detsa-s-uvrezhdaniya-se-sreshtnaha-s-deputati-kray-palatkoviya-im-lager", "text": "\r\n Зависима независимост - това е поредната инициатива на родителите на деца с увреждания. В навечерието на деня на Независимостта те поканиха всички 240 депутати на разговор в палатковия лагер до парламента.  Отзовалите се народни представители бяха по-малко от 10 и без нито един от управляващото мнозинство.  Родителите описван положението, в което са поставени, като зависима независимост. По думите им хората с увреждания са поставени в зависимо положение не само заради самото си увреждане. \n Самото увреждане е считано като причина, за да бъдат дискриминирани по някакъв начин и игнорирани от обществото и законотворците. Близо 4 месеца, майките на деца с увреждания прекараха в палатков лагер срещу сградата на парламента. Днес те за пореден път пожелаха законопроектът за личната помощ и този за хората с уреждания да бъдат приети в срок.  От Ямбол социалният министър Бисер Петков обясни, че един от готвените законопроекти все още е в процедура на обсъждане.  Протестиращите настояват двата законопроекта, за които настояват да влязат в сила до първи октомври. В противен случай са готови на стачни действия.", "date": "2018.09.21", "title": "Майки на деца с увреждания се срещнаха с депутати край палатковия им лагер"}
{"url": "https://www.bgonair.bg/bulgaria/2018-09-21/tri-ot-zarazenite-s-brutseloza-zhivotni-ot-selo-vukovo-sa-izcheznali", "text": "Изчезнали са три от общо четирите заразени с бруцелоза животни от ферма в кюстендилското село Вуково. Издирват се и двама от пастирите на стадото, които също са изчезнали. Полицията ги търси, за да им бъде взета кръвна проба, защото бруцелозата е опасна и за животни, и за хора. Обектът е поставен под възбрана, фермата е без ограда на обора и всички животни в нея - овце, кози и прасета са били пуснати безстопанствено по полето.", "date": "2018.09.21", "title": "Три от заразените с бруцелоза животни от село Вуково са изчезнали"}
{"url": "https://www.bgonair.bg/denqt-on-air/2018-09-21/sporazumeniyata-za-idlib-voynata-tryabva-da-spre-podcherta-ekspert", "text": "\r\n Предотвратиха ли хуманитарна катастрофа споразуменията за Идлиб, постигнати в Сочи? Според ООН руско-турското споразумение ще спаси 3 милиона души.  \"Всяка една военна операция естествено е свързана с жертви, бунтовници, бягства. Всяко едно мирно решение е по-добро, от която и да е офанзива. Войната трябва да спре. Споразумението е изключително сложно. Преди срещата в Сочи, беше тази в Техеран. Турският президент поиска в Сочи отсрочка на операцията. Тежката военна техника трябва да се изтегли от Идлиб. Това предстои да видим кои групировки ще го изпълнят\", отбеляза експертът по международна сигурност Димитър Гърдев.  В студиото на \"Денят ON AIR\" той отбеляза, че в Идлиб все още има 10 000 непримирими бунтовници, които няма да се изтеглят. \"Това, което иска Ердоган, е да спаси Идлиб от военните действия, като премине под негов контрол. Идлиб е последният стадии от войната в Сирия. В момента се водят преговори в Женева за промяна на конституцията в Сирия\", поясни гостът пред Bulgaria ON AIR.   Според Гърдев без прекратяването на войната, емиграционният проблем няма да бъде решен.  \"Нужна е единна позиция в Европейския съюз. Обвиненията към Унгария отдалечиха ЕС от подобно нещо. Няма да видим решение в този Европейски парламент. Никой няма да поеме тази отговорност. Европейските избори ще преминат в емоционален вот\", категоричен бе експертът.  ", "date": "2018.09.21", "title": "Споразуменията за Идлиб: Войната трябва да спре, подчерта експерт!"}
{"url": "https://www.bgonair.bg/denqt-on-air/2018-09-21/shte-zatihne-li-borbata-mezhdu-prezident-i-premier-i-gotvi-li-se-radev-da-zameni-borisov", "text": "\r\n Младен Маринов освободи поста на главен секретар на МВР, за да поеме министерството от Валентин Радев. Една от първите задачи на Маринов и управляващите е да се намери нов главен секретар. В общественото пространство вече циркулират различни имена, а премиерът Бойко Борисов беше категоричен, че преди да обяви кой ще е новият главен секретар, ще уведоми първо президента. Именно тези рокади бяха и причина за поредния епизод напрежение между държавния глава и министър-председателя. Според политолозите Димитър Димитров и Стойчо Стойчев обаче напрежение и саги между двамата първи мъже ще продължава да има. \"Има обаче друг дневен ред. Той е доста по-сериозен. Това е съгласуването на посланическите места\", добави още Димитров. Колегата му пък беше категоричен, че сагата между президента и премиера няма да приключи, защото по думите му тя е много по-мащабна.  \"Тя се изразява в подготвянето на Румен Радев като алтернатива на Бойко Борисов. Зад този проект стоят сериозни политически фигури, които се опитват да създадат в лицето на Радев не само основен критик на управлението на Борисов, но и притегателен център за всички сили, които биха искали в следващ парламент да има различно парламентарно мнозинство\", категоричен беше Стойчо Стойчев в студиото на  . Той изрази и предположение, че зад Румен Радев може да стои Ахмед Доган, защото президентът е повторил тезата на почетния председател на ДПС, че в този момент управлението няма алтернатива. Според Стойчев от движението се готвят за ново участие във властта при следващо парламентарно мнозинство. Димитър Димитров пък беше категоричен, че предстоящите избори следващата година за местна власт и европарламент, ще покажат какво е мнението на хората за сегашното мнозинство.  \"Какъвто и да е резултатът, веднага ще се използва за старт на кампанията за местни избори. Ако има нещо, което трябва да наречем реален тест, това са местните избори\", коментира още Димитров пред  . Двамата политолози допълниха още, че сега няма условия за предсрочни избори.", "date": "2018.09.21", "title": "Затихва ли борбата между президент и премиер и готви ли се Радев да замени Борисов?"}
{"url": "https://www.bgonair.bg/bulgaria/2018-09-21/pistolet-v-zatvora-nedopustimo-otseche-tsetska-tsacheva", "text": "\r\n Случаят с намерените части за пистолет във врачанския затвор е изключително притеснителен и недопустим. Това коментира правосъдният министър Цецка Цачева.  За попадането на тези части от пистолет в затвора, вероятно има намесени длъжностни лица, коментира Цачева.  По случая тече проверка. Експертиза ще установи дали всички части съставляват годно оръжие или не.", "date": "2018.09.21", "title": "Пистолет в затвора!? Недопустимо, отсече Цецка Цачева"}
{"url": "https://www.bgonair.bg/denqt-on-air/2018-09-21/vsichki-shte-se-stremyat-da-postignat-dogovor-za-brexit-tvardi-analizator", "text": "\"Всички ще се стремят да постигнат договор за излизането на Великобритания от ЕС\", заяви пред   бившия зам.-външен министър Любомир Кючуков. На пресконференция в Лондон Тереза Мей обяви, че преговорите за излизането на Обединеното кралство от Съюза са в задънена улица и Великобритания ще се подготвя и за варианта напускане на ЕС без споразумение. След като планът \"Чекърс\" беше отхвърлен от евродепутатите, Мей поиска нови предложения от Европейския съюз. По думите на Любомир Кючуков времевият фактор ще оказва все по-силен натиск върху преговарящите. \"За да се осъществи излизането в рамките на 2 години, тоест до 29 март, е необходимо, споразумението да е постигнато 6 месеца по-рано, за да имат време всички страни да извършат своите процедури за ратификация му\", обясни Кючуков в  . Според него ноември е крайният срок, в който всичко това би могло да се случи нормално, а ако не се случи, има две хипотези. Едната - излизане на Великобритания от ЕС без договор, а другата - намиране на способ да се удължи времето за преговори. По неговите думи вторият вариант е по-възможен, защото никой няма интерес да се извърши разделяне без договор. \"Основният проблем, който трябва да се реши, е дали ще има граница и ако я има, къде ще бъде. За да няма граница, Великобритания трябва да стане част от Европейското икономическо пространство. Да договори условия за участие във свободния пазар, каквито имат Норвегия, Швейцария и Лихтенщайн. Това означава обаче да плаща, което обезсмисля излизането от ЕС\", заяви пред   Кючуков. По неговите думи нестабилността и несигурността са доминиращите чувства във Великобритания през последните две години. Според него предстоящата след една седмица конференция на консерваторите ще определи посоката на събитията. \r\n ", "date": "2018.09.21", "title": "Всички ще се стремят да постигнат договор за Brexit, твърди анализатор"}
{"url": "https://www.bgonair.bg/bulgaria/2018-09-21/imeto-na-noviya-gl-sekretar-na-mvr-shte-bade-saobshteno-parvo-na-prezidenta", "text": "\r\n Премиерът Бойко Борисов е категоричен, че когато има предложение на за нов главен секретар на МВР, името ще бъде съобщено първо на президента.  В публичното пространство пък продължават да се въртят множество имена. Това са: Ивайло Спиридонов, директор на ГДБОП, Христо Терзийски, директор на \"Национална полиция\", Георги Хаджиев, директор ОДМВР Стара Загора. Марио Трифонов, бивш шеф на БОП.  Бившият вътрешен министър Валентин Радев, който се върна в парламента като депутат от ГЕРБ и член на вътрешната комисия, също спомена част от тези имена и заяви, че предполага кой ще е новият главен секретар на МВР.", "date": "2018.09.21", "title": "Името на новия гл. секретар на МВР ще бъде съобщено първо на президента"}
{"url": "https://www.bgonair.bg/reportazhi/2018-09-21/zapochva-proverka-na-daritelskite-smetki-kam-obshtina-hitrino", "text": "\r\n Прокуратурата започва проверка на дарителските сметки към община Хитрино. Причината е, че жителите на селото масово са недоволни от липсата на прозрачност в харченето на средствата. \r\n4 семейства ще посрещнат и тази зима във фургоните, които държавата отпусна след взрива в Хитрино през декември 2016 г. , въпреки че бяха  осигурени 5 млн. лева за строеж на нови къщи и ремонт на най-пострадалите домове. Близо 70 жалби са постъпили при националния омбудсман Мая Манолова, когато за пореден път отишла на място да провери как върви възстановяването на града. Хората били масово недоволни, че се ремонтират незасегнати от взрива сгради, а ремонтът на пострадалите се е бавел или дори не е бил започнат.  \"Има създаден местен обществен съвет, който определя кои къщи имат нужда от ремонти, какви ремонти да се извършват, на каква стойност. По време на последното ми посещение едно от оплакванията беше, че липсва прозрачност по отношение на тези решения. Никой от пострадалите не разбрал на кого, каква сума и за какво е дадена\", сподели Мая Манолова пред  . Прокуратурата ще проверява как са изхарчени не само отпуснатите от държавата пари, но и събраните малко над 2 млн. лв. чрез сметка на БЧК, както и още половин милион лева, дарени директно на община Хитрино.", "date": "2018.09.21", "title": "Започва проверка на дарителските сметки към община Хитрино"}
{"url": "https://www.bgonair.bg/direktno/2018-09-21/nezavisimostta-za-darzhavata-e-kato-svobodata-za-choveka", "text": "Независимостта за държавата е като свободата за човека, каза историкът от СУ \"Св. Климент Охридски\" доц. Валери Колев. По думите му малка част от младите хора знаят защо на 22 септември празнуваме Независимостта.  България е напълно независима държава, категоричен е още Колев. Но празникът беше забранен след 1944 година, защото комунистите са се страхували да не се даде повече власт на монархията, посочи още Колев. В репортаж от Две Могили, обл. Русе и от Стара Загора разказваме малко познати факти около Независимостта.", "date": "2018.09.21", "title": "Независимостта за държавата е като свободата за човека"}
{"url": "https://www.bgonair.bg/world/2018-09-21/zhena-napadna-s-nozh-tri-bebeta-v-detska-yasla-v-nyu-york", "text": "Три невръстни бебета и двама възрастни са пострадали в детска ясла в Ню Йорк, след като жена ги нападна с нож. Извършителката е на 52 години и е открита с наранявания от нож по китките, които сама си е причинила. Арестувана е и отведена в болница на полицейски участък.  Причините за инцидента се разследват. ", "date": "2018.09.21", "title": "Жена нападна с нож три бебета в детска ясла в Ню Йорк"}
{"url": "https://www.bgonair.bg/world/2018-09-21/kralstvoto-ne-se-otkazva-ot-brexit-no-tarsi-sporazumenie", "text": "\r\n Великобритания иска да постигне споразумение с Европейския съюз по отношение на Brexit, но развод без сделка е по-добър от такъв с лошо споразумение.  Това заяви британският премиер Тереза Мей след неофициалната среща на върха на Евросъюза в Залцбург.  Великобритания остава непреклонна – няма да се съгласи със споразумение, което не удовлетворява исканията на страната, приети при референдума от 2016 година.", "date": "2018.09.21", "title": "Кралството не се отказва от Brexit, но търси споразумение"}
{"url": "https://www.bgonair.bg/bulgaria/2018-09-21/sindikatite-v-mvr-na-sreshta-s-noviya-vatreshen-ministar", "text": "Синдикатите в МВР на среща с новия вътрешен министър Младен Маринов. Ще има ли диалог помежду им, или се готвят полицейски протести? \"Основното е законодателните промени - знаете, това се обсъжда отдавна. Имаме съвпадения по отношение на социалните пакети. Униформеното облекло също заема голям процент от въпросите, които трябва да решаваме\", обясни вътрешният министър Младен Маринов. От своя страна Валентин Попов - председател на УС на СФСМВР, коментира, че би било обида към Младен Маринов да му се дава време, за да свиква с проблемите в МВР. \"Той е наясно, той е един от нас. Това дава един добър старт на г-н Маринов, според нас. Оттук-нататък всичко е в негови ръце\", допълни още Попов.", "date": "2018.09.21", "title": "Синдикатите в МВР на среща с новия вътрешен министър"}
{"url": "https://www.bgonair.bg/bulgaria/2018-09-21/predi-pochivnite-dni-kakvi-merki-vzema-kat-za-bezopasnostta-po-patishtata", "text": "\r\n В последния работен ден, преди трите почивни дни около Деня на Независимостта, се очаква засилен трафик по основните пътища в страната. Всички екипи на столичния КАТ ще бъдат на пътя, докато се оттече целия трафик и се отпушат главните артерии. Най-голям проблем се очаква да бъде движението на АМ \"Хемус\" заради ремонтите, които все още не са завършени. Трафик ще има и около Велико Търново, където ще се проведат главните чествания за Деня на Независимостта. Голям трафик се очаква и по граничните пунктове с Гърция, Румъния, Турция и Сърбия. От Гранична полиция съобщиха, че има осигурени допълнителни екипи, които при необходимост ще се включат при обработката на документи на границата. В Столицата също ще има много събития, свързани с Деня на Независимостта и Световното по волейбол. От КАТ призовават шофьорите да имат търпение в следващите дни.", "date": "2018.09.21", "title": "Преди почивните дни: Какви мерки взема КАТ за безопасността по пътищата?"}
{"url": "https://www.bgonair.bg/bulgaria/2018-09-21/zapechataha-3-sklada-na-minyu-staykov-rabotnitsite-na-protest", "text": "\r\n Агенция \"Митници\" запечата три данъчни склада на фирма \"Сис Индъстрийс\" във Винпром \"Карнобат\".  Заводът е собственост на разследвания за данъчни престъпления и пране на пари Миню Стайков. На практика със запечатването на складовете за спирт заводът спира да работи. Работниците се канят да затворят стария път за София до село Венец защото остават без работа.", "date": "2018.09.21", "title": "Запечатаха 3 склада на Миню Стайков - работниците на протест!"}
{"url": "https://www.bgonair.bg/bulgaria/2018-09-21/ludost-velingradska-uchitelka-prevede-detsa-pred-preminavasht-vlak", "text": "\r\n Видео, показващо как учителка превежда група деца през жп прелез при спуснати бариери и при наближаващ влак, предизвика вълна от остри коментари в социалните мрежи.  Кадрите са заснети от любител на теснолинейката във Велинград, на прелеза при Клептуза. На видеото се вижда как автоматичните бариери се спускат, а светлинната сигнализация предупреждава за опасност.  В този момент към мястото се приближава група деца. Спуснатата бариера и светлинният сигнал за идващ влак не спира двете учителки, които превеждат децата през релсите.  Едната от преподавателките минава с част от тях, а колежката ѝ спира останалите заради влака, който вече е в непосредствена близост. По чудо не се стига до сериозен инцидент.    ", "date": "2018.09.21", "title": "Лудост: Велинградска учителка преведе деца пред преминаващ влак"}
{"url": "https://www.bgonair.bg/sutreshen-blok/2018-09-21/petachno-v-teatar-azaryan-sezonat-zapochva-s-kralya-elen", "text": "\r\n Петък е ден, който предразполага впускането в приятни занимания като театър. Новият сезон на театър \"Азарян\" започва с рожден ден. Началото ще бъде трагикомично с постановката \"Кралят Елен\", която чества първата си годишнина. \"Започнахме съвсем по младежки. Репетирахме когато можехме. В Къща \"Creative club\" се случваше това. Година по-късно \"Кралят Елен\" бе готов. Трудно е да създадеш широк спектър от емоции в една постановка. Повече хора са свикнали на драми или плоски смешки. Но има и тези, който искат да преживеят нещо в залата. Това, което ни се случи в театър \"Азарян\" е подарък от съдбата. Никой не гарантира успеха\", сподели режисьорът на постановката Анастасия Събева.  В студиото на \"България сутрин\" актрисата Августина-Калина Петрова обясни, че \"Кралят Елен\" е любовна история.  \"Един крал търси жена, която да застане до него като кралица. И така започва търсенето му. Довечера представлението ще бъде благотворително. Средствата ще бъдат дарени на младежки фестивал\", отбеляза още тя пред Bulgaria ON AIR.", "date": "2018.09.21", "title": "Петъчно в театър \"Азарян\" – сезонът започва с \"Краля Елен\""}
{"url": "https://www.bgonair.bg/sutreshen-blok/2018-09-21/stanalata-zhertva-na-agresiya-uchitelka-obidena-predadena-i-prodadena", "text": "\r\n Потърпевшата възпитателка от училището в село Калояновец Весела Тодорова е обидена на колегите си и чувства се предадена и продадена. Това сподели тя пред камерата на Bulgaria ON AIR след проявената агресия срещу нея от страна на родители. По-рано през деня пред камерата ни застанаха  . Подалата молба за напускане учителка обаче подчерта, че много от думите им за случилото се не са верни. \"Аз съм много обидена на колегите, на учителската гилдия, на директора и на г-жа Димитрова\", каза Тодорова в \"България сутрин\" и добави, че иронично е благодарила на колегите си, че не са на нейна страна.  По думите на пострадалата учителка, Татяна Димитрова я кани на среща, но ѝ казва, че драматизира случая, трябвало да изтърпи ситуацията и да не обръща внимание. Директорът Белчев пък ѝ бил казал да се маха. А самата тя се чувства продадена, тъй като бащата обещал на директора да не изтегля детето си от училището. Учителката е категорична, че не е излизала в двора на училището. Тодорова отбеляза, че има колежка, която е била до нея и е свидетел на нападението, и призова журналистите да се насочат към нея. \"Не може да нахълтват по време на учебен процес 15-20 души в кабинета ми и да се саморазправят с мен. И директорът и бащата да твърдят безпардонно, че това нещо не е случвало в кабинета ми\", настоя учителката.  ", "date": "2018.09.21", "title": "Станалата жертва на агресия учителка - обидена, предадена и продадена"}
{"url": "https://www.bgonair.bg/bulgaria/2018-09-21/valentin-radev-se-varna-v-parlamenta-kato-deputat-ot-gerb", "text": "\r\n Бившият вътрешен министър Валентин Радев се върна в парламента като депутат от ГЕРБ. Ролята на народен представител не му е чужда, тъй като той беше такъв и в предишния парламент. Радев обясни, че в МВР и в парламента може да се работи като на терена. Бившият шеф на МВР ще заема място в две комисии - в тези за отрбана и вътрешна сигурност.  Радев обаче бе категоричен, че Цветан Цветанов ще остане водещата фигура за политиката на парламнента в МВР. По думите на Валентин Радев в момента се обсъждат три имена за нов главен секретар на МВР. Той сподели две от тях - Ивайло Спиридонов, който е директор на ГДБОП и Христо Терзийски - директор на Главна дирекция \"Национална полиция\".", "date": "2018.09.21", "title": "Валентин Радев се върна в парламента като депутат от ГЕРБ"}
{"url": "https://www.bgonair.bg/bulgaria/2018-09-21/kazusat-s-ungariya-otnovo-dovede-do-iskri-mezhdu-bsp-i-gerb", "text": "Как са гласували евродепутатите за налагането на санкциите от Европейския съюз срещу Унгария и каква е позицията на държавата ни по въпроса отново стана повод соцлидерката Корнелия Нинова да нападне премиера Бойко Борисов. Вчера червената шефка обвини министър-председателя в двойна външна политика - една в България и една навън, а Борисов отвърна, че разцеплението е именно сред социалистите. Той настоя, че именно евродепутатите на БСП са гласували срещу Унгария. Днес соцлидерката отсече, че това е лъжа и уточни, че само Сергей Станишев е бил \"За\" санкциите срещу Унгария. \"Втори ден министър-председателят лъже, че евродепутатите на БСП са гласували срещу Унгария. Ние имаме четирима евродепутати, от които само един - Сергей Станишев е гласувал \"За\" санкции срещу Унгария\", настоя Нинова. Тя препоръча и премиерът да \"погледне неговата група, защото неговата евродепутатка Ева Майдел се е въздържала\". Нинова настоя и че най-важното е как България ще представи позицията си в Съвета, предаде  . \"Думата там има единствено министър-председателят Бойко Борисов. От неговите досегашни изявления едно говори в България, друго там. Очевидно, за да избяга от конфуза, в който сам се вкарва, и двойната външна политика, лъже за БСП\", настоя соцлирдеката.", "date": "2018.09.21", "title": "Казусът с Унгария отново доведе до искри между БСП и ГЕРБ"}
{"url": "https://www.bgonair.bg/bulgaria/2018-09-21/temperaturite-padat-no-parnoto-skacha-ot-1-oktomvri", "text": "Парното и топлата вода поскъпват от 1 октомври. Това стана ясно от разчетите на Комисията за енергийно и водно регулиране. Предложението на енергийния регулатор е 8 процента скок за парното и топлата вода в София, в Пловдив - 9%, в Бургас и Плевен - с близо 5%, а във Варна - с малко над 2%.  Повишението на цената е в резултат на поисканото от \"Булгаргаз\" поскъпване на природния газ от същата дата с близо 14%. Експертите на регулатора провериха сметките на газовия доставчик и са на мнение, че поскъпването е обосновано.  Общественото обсъждане на цената на газа е на 25 септември, а на парното и топлата вода - на следващия ден. КЕВР пък ще определи окончателните цени за четвъртото тримесечие на закрито заседание на 1 октомври.  Това ще е второ повишение на цената на парното тази година. През юли тя се вдигна средно със 7,33 процента.", "date": "2018.09.21", "title": "Температурите падат, но парното скача от 1 октомври!"}
{"url": "https://www.bgonair.bg/bulgaria/2018-09-21/tokat-nyama-da-poskapne-ot-oktomvri-zayavi-predsedatelyat-na-bfiek", "text": "Въпреки предстоящото 14-процентно повишение на цената на природния газ токът няма да поскъпне от октомври. Това обяви пред БНР председателят на Българската федерация на индустриалните енергийно консуматори Константин Стаменов, съобщава   . Той се позова на доклад на енергийния регулатор, публикуван за обществено обсъждане. \"Задържането на цените на тока става възможно, тъй като регулаторът е намерил резерви в системата\", посочи Стаменов. Председателят на Българската федерация на индустриалните енергийно консуматори обясни, че във Фонд “Сигурност на електроенергийната система” има натрупан буфер и той ще покрие поскъпването на природния газ, която се отразява и на цените, по които работят топлофикационните дружества. Според разчетите на регулатора от следващия месец, освен газа, се очаква да поскъпне и топлоенергията. Вчера стана ясно, че средното увеличение за страната ще е с около 8%. От юли имаше и още едно поскъпване - със 7%, което потребителите на парно ще започнат да плащат реално след началото на отоплителния сезон другия месец.", "date": "2018.09.21", "title": "Токът няма да поскъпне от октомври, заяви председателят на БФИЕК"}
