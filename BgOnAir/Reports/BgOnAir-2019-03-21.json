{"url": "https://www.bgonair.bg/economy/2019-03-21/suh-rezhim-iznosat-na-uiski-ot-sasht-se-e-srinal-v-poslednite-mesetsi-na-2018-g", "text": "Износът на уиски от САЩ се е сринал през втората половина на 2018 година, поемайки удара на по-високите мита, наложени от търговските партньори на страната, след митата, които пък Доналд Тръмп наложи върху стоманата и алуминия, информира  . Канада, Китай, Мексико и Европейският съюз наложиха през миналата година вносни мита, вариращи от 10 до 25%, върху американското уиски и бърбън. Това е довело до спад на износа на уиски от САЩ с 11% през второто полугодие на годишна база. През първите шест месеца на миналата година износът на уиски се е увеличил с 28% спрямо същия период на 2017 г.   Износът към Европейския съюз се е свил с 13,4% през втората половина на годината след ръст от 33% през първите шест месеца. Европейският съюз, който наложи 25% мито върху американското уиски, е най-големият пазар за спиртните напитки, формирайки почти 60% от общия износ, посочва организацията. Общият износ на спиртни напитки от САЩ се е увеличил с 9,5% до 1,8 млрд. долара през 2018 г., но се е забавил спрямо 2017 г., показва още докладът. Харесайте и страницата ни във Facebook ", "date": "2019.03.21", "title": "Сух режим: Износът на уиски от САЩ се е сринал в последните месеци на 2018 г."}
{"url": "https://www.bgonair.bg/economy/2019-03-21/kevr-obsazhda-poskapvaneto-na-prirodniya-gaz", "text": "Комисията за енергийно и водно регулиране ще обсъжда с колко ще поскъпне природният газ през второто тримесечие на годината. Сега цената е около 44 лева за мегаватчас. \"Булгаргаз\" обаче вече поиска поскъпване с 0,8%. Причината за исканото увеличение на цените е в поскъпването на долара и алтернативните на газа горива.", "date": "2019.03.21", "title": "КЕВР обсъжда поскъпването на природния газ"}
{"url": "https://www.bgonair.bg/economy/2019-03-21/tramp-zaplashi-targovskite-sanktsii-sreshtu-pekin-da-ostanat-v-sila", "text": "На фона на предстоящия нов кръг от търговски преговори между САЩ и Китай, американският президент Доналд Тръмп заяви, че санкциите срещу Пекин се очаква да останат в сила за \"значителен период от време\", дори и след сключването на споразумение. По думите му са необходими гаранции, че след постигане на сделка Китай ще се придържа към ангажиментите си, пише Представители на американската администрация са обсъждали възможността за постепенно премахване на митата, ако китайските власти покажат, че изпълняват части от сделката и съответно да ги наложат отново, ако Китай се отметне. \"Не говорим за премахването им, говорим за това да ги оставим за съществен период от време“, посочи още президентът, като допълни, че китайските власти имат много проблеми със спазването на определени сделки“, посочва Bloomberg. Подробностите около отмяната на налозите е част от преговорите между двете най-големи световни икономики и те ще бъдат обвързани с някои ключови искания на САЩ, свързани с трансфера на технологии, държавните субсидии за китайски компании, трансфера на данни и други.  Очаква се американският търговски представител Робърт Лайтхайзър и финансовият министър Стивън Манучин да посетят Пекин следващата седмица, като надеждите са, че споразумение ще бъде постигнато до края на април.", "date": "2019.03.21", "title": "Тръмп заплаши търговските санкции срещу Пекин да останат в сила"}
{"url": "https://www.bgonair.bg/world/2019-03-21/feribot-potana-kray-irakskiya-grad-mosul-poveche-ot-60-sa-zaginalite", "text": "Най-малко 65 души са загинали след като ферибот потъна край иракския град Мосул. Повечето от жертвите са жени и деца. Над 30 други се водят за изчезнали, а властите се опасяват, че броят на жертвите ще се покачи. На ферибота, който се е движел към местен туристически остров, са пътували над сто души, повечето от които не са можели да плуват. Причините за инцидента се изясняват. Най-вероятно капитана на плавателния съд не е обърнал внимание на предупреждението на властите, че нивата на реката се покачват, след като шлюзът на язовира на Мосул е бил отворен. Харесайте и страницата ни във Facebook ", "date": "2019.03.21", "title": "Ферибот потъна край иракския град Мосул - повече от 60 са загиналите"}
{"url": "https://www.bgonair.bg/economy/2019-03-21/honkong-bori-nedostiga-na-zhilishta-s-izkustven-ostrov-za-80-mlrd-dolara", "text": "Хонконг ще инвестира около 80 млрд. долара в изграждането на един от най-големите изкуствени острови в света, съобщава CNBC. Министърът за развитието Майкъл Уон съобщи, че около 1000 хектара земя ще бъдат отвоювани от морето за справяне със сериозния недостиг на земя в Хонконг. Общата инвестиция в проекта ще бъде около 624 млрд. хонконгски долара (79,5 млрд. щатски долара), заяви Уон. Новата земя ще бъде създадена близо до съществуващия остров Лантау и ще осигурява 260 хил. жилищни единици. 70% от новите домове ще бъдат общински жилища. Въпреки че според Уон новият остров ще помогне на Хонконг да издържи на нарастващия натиск на населението, плановете се натъкват на критики. Greenpeace призовава правителството по-скоро да разработи бившите земеделски райони на Хонконг, тъй като според организацията това ще бъде по-ефективнo от гледна точка на разходи и по-екологична стратегия. Идеята за създаване на изкуствен остров беше предложена за първи път от лидера на Хонконг Кери Лам, която заяви в обръщение от миналата година, че тя ще помогне за облекчаването на недостига на жилища, пише  . Харесайте страницата ни във Facebook ", "date": "2019.03.21", "title": "Хонконг бори недостига на жилища с изкуствен остров за 80 млрд. долара"}
{"url": "https://www.bgonair.bg/world/2019-03-21/tsafnaha-parvite-vishnevi-dravcheta-sakura-v-kitay-i-yaponiya", "text": "В Китай и Япония цъфнаха първите вишневи дръвчета сакура.  Пъпките на така наречените контролни дървета разцъфнаха в парка на японския град Нагасаки.  По традиция началото на сезона на цъфтежа на сакурата се обявява тогава, когато именно на тези дървета се появят най-малко пет нежно розови цветчета.  В Нагасаки цъфтенето бе регистрирано четири дни по-рано от обичайното, което е свързано с топлото време в страната.  Сезонът на цъфтежа на вишните сакура всяка година се посреща с голям ентусиазъм в Страната на изгряващото слънце.  ", "date": "2019.03.21", "title": "Цъфнаха първите вишневи дръвчета сакура в Китай и Япония"}
{"url": "https://www.bgonair.bg/reportazhi/2019-03-21/grazhdani-sabraha-nad-milion-podpisa-protiv-brexit-za-po-malko-ot-24-chasa", "text": "\r\n Съдбоносна вечер за развода между Лондон и Брюксел. Лидерите на страните-членки решават дали да уважат молбата на британския премиер Тереза Мей за отсрочка на Brexit. Отлагане на Брекзит до 30-ти юни - това е датата, на която се спря премиерът Тереза Мей в молбата си към европейските лидери. А нейната надежда - разводът между Лондон и Брюксел да приключи със споразумение. Реакциите в Европа, обаче, са противоречиви и докато голяма част от лидерите на Общността са отворени към предложението, ключов фактор се оказват и предстоящите в края на май европейски избори. В Обединеното кралство пък гражданска петиция за прекратяване на процедурата събра над един милион подписа за по-малко от 24 часа, а големият интерес причини срив в уебсайта на парламента.  Харесайте и страницата ни във Facebook ", "date": "2019.03.21", "title": "Граждани събраха над милион подписа против Brexit за по-малко от 24 часа"}
{"url": "https://www.bgonair.bg/world/2019-03-21/predizboren-klip-v-izrael-predizvika-burni-reaktsii", "text": "\r\n С аромат на фашизъм - това е слоганът на предизборен видеоклип на партията на чаровната израелска министърка на правосъдието. Видеото предизвика бурни реакции и разбуни духовете в социалните мрежи.  Под съпровода на нежните звуци на пиано красивата Айелет Шакед се появява във видео, което изглежда като типична реклама на луксозна марка дрехи или парфюм. Това обаче е далеч от истината. Всъщност клипът е част от предизборната кампания на партията ѝ \"Нова десница\" и е повече от необичаен. В края на рекламата на преден план излиза шишенце от парфюм, а на етикета е изписано “Фашизъм”. Шакед не само го използва, но и заявява:  “За мен мирише на демокрация”. Идеята е повече от смела за политическа партия, но видеото бързо набра популярност и предизвика бурни реакции. Айелет Шакед е известна с крайнодесните си възгледи и често е критикувана от своите опоненти. Някои от убежденията ѝ дори са категоризирани като яростно националистически и клонящи към фашизъм. Очевидно целта на екипът ѝ е била да иронизира тези обвинения. Вместо това обаче критици използваха възможността да посочат, че видеото е гледано и от хора, извън Израел, които не разбират езика, но знаят значението на думата фашизъм. А оттам логично идва и объркването в посланието.  Изборите в Израел ще са на девети април. Предизборната битка обаче е в разгара си и те използват всевъзможни начини, за да привлекат вниманието на гласоподавателите.  ", "date": "2019.03.21", "title": "Предизборен клип в Израел предизвика бурни реакции"}
{"url": "https://www.bgonair.bg/science/2019-03-21/volvo-razraboti-sistema-sreshtu-piyanite-shofyori", "text": "Шведският бранд Volvo продължава стратегията си за повишаване на безопасността на клиентите си, в рамките на която през последните години бяха създадени огромен брой системи за активна и пасивна безопасност. Най-новата разработка на компанията е асистент, който ще следи за пияните или заспали водачи, които спират да следят пътя пред автомобила, съобщи  В официално съобщение на скандинавския производител се казва, че от 2020 г. всички нови автомобили на Volvo ще бъдат оборудвани с камери за мониторинг на водача. Те ще бъдат част от система, която оценява реакциите на човека зад волана. И съответно ще взима решения въз основа на тях. В случай, че шофьорът по някаква причина спре да следи ситуацията на пътя, автономните системи за безопасност ще го предупреждават с всевъзможни сигнали. Ако не последва съответна реакция от човека зад волана, системата ще поеме управлението на автомобила и ще се свърза със службата Volvo On Call, за да повика екипи на Бърза помощ и на полицията. Засега обаче остава тайна по какъв начин ще работи системата. На теория, камерите ще \"хващат\" шофьорите, при които очите затворени или насочени встрани за продължителен период от време. Снимка: pixabay.com  ", "date": "2019.03.21", "title": "Volvo разработи система срещу пияните шофьори"}
{"url": "https://www.bgonair.bg/sutreshen-blok/2019-03-21/imotinet-otlichiha-nay-dobrite-kompanii-i-brokeri-na-pazara-u-nas", "text": "\r\n Обща мечта за всички нас е да създадем уютен дом за нашето семейство. По пътя към тази мечта можем да изберем да вървим сами и да се сблъскаме с всички трудности или да потърсим помощ. И точно тук идват те - експерите в пазара на имоти. Кои са най-добрите и на кои можем да се доверим, за да сбъднем мечтата си. Работата им през годината най-задълбочено следят от  . Вчера те отличиха най-всеотдайните в това да ни предложат дома, който си представяме. \"В четвърото издание на \"Годишни награди на Imoti.net\" бяха отличени 14 компании и брокери със статуетки за добри практики в сектора на недвижимите имоти\", сподели в студиото на   мениджърът на Imoti.net Снежана Стойчева. Тя отбеляза, че през последните години все по-добри агенции за недвижими имоти се появяват на пазара.  \"Това е сектор, в който няма нито саморегулация, нито държавна регулация. Въпреки това потребителите сами успяват да се ориентират кои са брокерите, на които могат да се доверят и компаниите, с които да работят. А Imoti.net безспорно има заслуги за това, тъй като отличаваме най-добрите сред тях\", допълни още Снежана Стойчева. Експертно 21-членно жури, състоящо се от водещи експерти от различни сфери, определи победителите в отделните категории. В надпреварата се включиха над 200 компании. За втора поредна година председател на журито е доц. Маню Моравенов, преподавател във ВУЗФ. Потребителите също гласуваха за своите фаворити. Над 3000 души дадоха гласа си в категориите \"Агенция на годината\", \"Брокер на годината\" и \"Сайт на агенция\". Един от всички гласували ще спечели уикенд за двама в хотел \"Астера\" в Банско. \r\n", "date": "2019.03.21", "title": "Imoti.net отличи най-добрите компании и брокери на пазара у нас"}
{"url": "https://www.bgonair.bg/reportazhi/2019-03-21/protestirashti-zhiteli-na-mladost-blokiraha-bul-andrey-saharov", "text": "\r\n Жители на столичния квартал \"Младост\" отново излязоха на протест и за кратко блокираха булевард \"Андрей Сахаров\". Жителите на квартал Младост са против планираното играждане на 12-етажна сграда в района на метростанция Младост 1. \"Не одобряваме да дишаме мръсен въздух, не одобряваме, да ни бъдат отнети паркоместата, не одобряваме да бъдат премахнати зелените площи, особено такива зелени площи, които могат да бъдат превърнати в градинки и съответно да бъдат за доброто на нас\", категорична е Цветелина Ценова. \n Хората настояват частният имот да стане отново общински и да бъде превърнат в площадка или парково пространство. Според хората при изграждането на метростанцията е преместен централен топлопровод и ако сега в този имот започне строителство, съоръжението отново ще трябва да бъде преместено за сметка на топлофикация. Жителите на Младост са пращали възражения и подписки до кмета на София и главния архитект.  \"Има решение за промяна на сметките по регулация на Общинския съвет, което аз не подписах и няма да подпиша, така че там нямаме казус\", заяви кметът на София Йорданка Фандъкова. Харесайте страницата ни във Facebook ", "date": "2019.03.21", "title": "Протестиращи жители на \"Младост\" блокираха бул. \"Андрей Сахаров\""}
{"url": "https://www.bgonair.bg/world/2019-03-21/dnes-evropeyskite-lideri-reshavat-za-brexit", "text": "\r\n Европейските лидери се събират днес в Брюксел, за да вземат решение дали да уважат молбата на Тереза Мей за отлагане на Brexit. Британският премиер изпрати вчера официално писмо с искане разводът между Лондон и Брюксел да бъде отложен с три месеца до 30 юни.  Председателят на Европейския съвет Доналд Туск подчерта, че еврообщността може да разреши отлагане, ако Уестминстър одобри споразумението на Тереза Мей. То обаче вече беше отхвърлено два пъти от британския парламент. А главният преговарящ от страна на Брюксел Мишел Барниe заяви, че общността няма да разреши отлагане без конкретен план от страна на Великобритания. Тереза Мей заяви, че ще направи всичко по силите си сделката, която е предложила да бъде одобрена от британския парламент. , каза Мей.", "date": "2019.03.21", "title": "Европейските лидери решават за Brexit"}
{"url": "https://www.bgonair.bg/world/2019-03-21/zabrana-za-prodazhbata-na-ognestrelni-orazhiya-v-nova-zelandiyasled-strelbata", "text": "\r\n Нова Зеландия въвежда забрана за продажбата на всякакъв вид автоматични и полуавтоматични огнестрелни оръжия след стрелбата в Крайстчърч.  Това обяви новозеландският премиер Джасинда Ардърн, която изрази надежда, новият закон, с който се въвежда забраната, да бъде приет до 11 април.  Страната продължава да скърби за жертвите на стрелбата в две джамии в Крайстчърч, при която бяха убити 50 души. От новозеландската полицията обявиха, че всички загинали са идентифицирани и семействата им са известени за това.  Утре се очаква в Крайстчърч да се състои масово погребение и служба в памет на жертвите на кървавата трагедия.", "date": "2019.03.21", "title": "Забрана за продажбата на огнестрелни оръжия в Нова Зеландия"}
{"url": "https://www.bgonair.bg/world/2019-03-21/eksploziya-raztarsi-himicheski-zavod-v-kitay", "text": "Експлозия разтърси химически завод в източен Китай. Най-малко 6 души загинаха, а десетки са ранени. Сред пострадалите има и деца. На място стотици пожарникари се борят с пламъците, а спасители издирват затрупани под отломките хора.  Според местни медии експлозията е предизвикала няколко леки земетресения в района. А прозорците на близки сгради, включително и едно училище, са се потрошили, като част от местните жители са с порезни рани.  Причината за експлозията все още не е ясна. Подобни инциденти се случват често в Китай заради занижените мерки за сигурност.  ", "date": "2019.03.21", "title": "Експлозия разтърси химически завод в Китай"}
{"url": "https://www.bgonair.bg/world/2019-03-21/avtobus-se-vryaza-v-spirka-palna-s-hora-v-istanbul", "text": "Автобус се вряза в пешеходци в Истанбул. По първоначални данни трима души са ранени и са откарани в болница. Катастрофата е станала в квартал \"Беязит\" на натоварена автобусна спирка. Според местни медии шофьорът на превозното средство изгубил контрол, блъснал няколко коли и след това се врязал в тълпата.  Започнато е разследване за установяване на причините за инцидента.  ", "date": "2019.03.21", "title": "Автобус се вряза в пълна с хора спирка в Истанбул"}
{"url": "https://www.bgonair.bg/denqt-on-air/2019-03-21/evroizborite-shte-badat-otrezvyavashti-reytingite-shte-stanat-yasni-zayavi-aleksandar-sabanov", "text": "\r\n Идват избори и партиите стягат редиците си. \"Обединените патриоти\" се показват като не чак толкова обединени, що се касаят евроизборите. Но възможно ли е войводите да се явят заедно? Възможно ли е да изберат лидер на листата?  \"Възможно е трите партии заедно да се явят на изборите. Няма как обаче 2/3 от \"Патриотите\" да се явят. Това е невъзможно. Ние искаме да се обединим. На когото хората вярват повече – той ще бъде водач на листата. Единственият начин, по който ще определим лидера на листата, са вътрешни избори в ОП. Но не виждам драма да се явим и поотделно. Ние от ВМРО не се притесняваме\", категоричен беше в \"Денят ON AIR\" депутатът от ВМРО Александър Сабанов.   Народният представител подчерта, че партията му иска да има добър тон в малката коалиция.  \"Но ако се явим заедно, ще бъде именно заедно. А не единият партньор да бъде отритнат. Каракачанов апелира да се явим заедно. Тези евроизбори ще повлияят отрезвяващо – ще се разбере кой какъв рейтинг има. Желая на ГЕРБ и СДС да постигнат по-добри резултати от преди\", каза още той пред Bulgaria ON AIR.  Темата за законното притежание на оръжия винаги вълнува обществото. Според Сабанов в България и Румъния са най-рестриктивните законодателства, касаещи притежаването на боеприпаси и оръжия. \"Ние подкрепяме притежанието на оръжие в домашни условия, но без то да може да бъде изкарвано навън. Но ни най-малко не става дума за американския модел. Нека не забравяме, че оръжията не убиват хората. Хората убиват хора. Стане ли инцидент – веднага почва да се говори за забрана на оръжията. Всъщност става въпрос за психични болестни състояния. Не е опасно да притежаваш оръжие. Тези, които искат да притежават оръжие, първо трябва да имат чисто свидетелство за съдимост, след това минават курс, след това минават през Националната следствена служба, където ги проверяват обстойно, след това се отива в районното управление, където началникът и кварталният инспектор трябва да разрешат притежаването на оръжие\", обясни гостът. Харесайте ни във Facebook ", "date": "2019.03.21", "title": "Евроизборите ще бъдат отрезвяващи – рейтингите ще станат ясни, заяви Александър Сабанов"}
{"url": "https://www.bgonair.bg/denqt-on-air/2019-03-21/ot-volya-napusnali-parlamenta-za-da-razvalyat-parlamentarniya-komfort-ot-statukvoto", "text": "\r\n Веселин Марешки и неговите депутати остават в Народното събрание. Това стана ясно след среща на \"Воля\" с ръководството на парламентарната група на ГЕРБ. Депутатът от \"Воля\" Пламен Христов коментира в \" \", че за да се даде отговор защо партията се е върнала в парламента, трябва да се каже първо защо е решила да напусне. \"Това, което наблюдаваме от месец, е един парламентарен комфорт и уют от статуквото за всички политици. Видяхме как единствената най-голяма опозиционна партия може да напусне залата и така да реши, че няма нужда да прави това, за което е пратена там. Видяхме как разединените патриоти ги интересува единствено кой ще е водач на листата им. Някак тихомълком се оказа, че сделката за изтребителите е пред подписване и нямаше кой да им разплиска душевния комфорт\", коментира депутатът. По неговите думи, след като \"Воля\" са направили тази провокация от ГЕРБ много бързо са разчели сигнала им и са започнали да правят движения, така че на срещата, която проведоха, всички председатели на водещите парламентарни комисии да излязат с анализ на свършеното дотук и списък на приоритетите им за бъдеще. \"Спряхме тази тенденция на едно игнориране и несъобразяване с гласа на всеки политически субект в парламента. Договорихме с ГЕРБ всички техни предизборни обещания, залегнали в изборната им програма, да бъдат следвани от тях. Ще бъдем като коректив. ГЕРБ поеха като ангажимент такъв тип срещи да бъдат периодични\", обясни депутатът пред . Според него БСП не искат предсрочни парламентарни избори. По думите му в противен случай, когато партия \"Воля\" е обявила, че излиза от  Народното събрание, социалистите би трябвало да им предложат да се обединят. Пламен Христов коментира и шанса на партията на влезе в Европейския парламент. По думите му коалицията \"Воля - българските родолюбци\" се разраства и това повишава шансовете им. \"Заедно с коалицията, която формирахме, можем да гледаме към второ евродепутатско място\", заяви депутатът от \"Воля\".  ", "date": "2019.03.21", "title": "От \"Воля\" напуснали парламента, за да развалят парламентарния комфорт от статуквото"}
{"url": "https://www.bgonair.bg/denqt-on-air/2019-03-21/upravlyavashtite-sami-pravyat-skandali-narodat-shte-dade-prisadata-si-na-evrovota-smyata-sotsialist", "text": "\r\n Темата с имотите на ключови политици от ГЕРБ се премести в кулоарите на парламента. Вчера стана ясно, че Цветан Цветанов, Цецка Цачева и Вежди Рашидов са се сдобили с апартаменти на доста ниски цени от строителна фирма \"Артекс\". Самият Цветанов коментира създалата се ситуация, определяйки публикациите в медиите като поредна атака преди евровота през май, а премиерът Бойко Борисов заговори пък за имотното състояние на лица от левицата у нас. Президентът Румен Радев пък каза, че няма как да се очаква антикорупционната комисия, назначена от Цветан Цветанов, да разследва самия Цветанов. С това се съгласи и народният представител от БСП Христо Проданов, който каза, че управляващите продължават да предизвикват гейтове и скандали, които пречат на дебатите за политики и подчерта, че присъдата за това ще бъде дадена вота на гражданите на предстоящите избори за Европейски парламент. , каза Проданов в студиото на  .  Народният представител каза, че е убеден, че БСП ще спечели надпреварата за повече места в Европейския парламент с лидер на своята листа - Елена Йончева. , заяви Христо Проданов пред  Депутатът допълни още, че дали Сергей Станишев ще попадне в листата, ще се реши отново чрез вътрешно гласуване. Той определи БСП като демократична партия, в която всичко се решава от Национален съвет и подчерта, че това е разликата с ГЕРБ, където по думите на народния представител, става каквото нареди Бойко Борисов и всички го слушат. За пример той даде обявяването на коалицията между ГЕРБ и СДС за евровота и това, че Борисов наредил да се дадат две места в листата на хора от новия им коалиционен партньор. Харесайте и страницата ни във Facebook ", "date": "2019.03.21", "title": "Управляващите сами правят скандали, народът ще даде присъдата си на евровота, смята социалист"}
{"url": "https://www.bgonair.bg/denqt-on-air/2019-03-21/gerb-i-sds-zaedno-samo-za-26-may-za-da-ne-se-pileyat-glasove-posochi-iliya-lazarov", "text": "\r\n ГЕРБ и СДС ще се явят в коалиция на предстоящите избори за Европейски парламент през май. За това се разбраха лидерите на двете партии след преговори в централата на ГЕРБ вчера. Решението идва, след като миналата седмица председателят на Европейската народна партия Жозеф Дол призова българските партии в нея - ДСБ, Движение \"България на гражданите\" ,ГЕРБ и СДС да се обединят за предстоящите евроизбори на 26 май. СДС ще получи две места в листата за евровота. Главният секретар на СДС Илия Лазаров заяви в студиото на   че е било редно партиите да се отзоват на призива на Жозеф Дол и то при положение, че в следващият Европейски парламент, според Лазаров, ще е по-трудно, заради предстоящите дебати за бъдещето на Европа. , заяви главният секретар на СДС.  Пред   Илия Лазаров беше категоричен, че с ГЕРБ имат общи виждания по много въпроси и нямат сериозни различи, но подчерта, че коалицията им е за изборите за нов Европейски парламент.  , посочи Лазаров. По думите му СДС продължава да е опозиция на управляващите, но са конструктивни и когато заявяват какво не харесват, дават своята рецепта и казват какво според тях трябва да се направи. Илия Лазаров каза също, че предстои още една среща между СДС и ГЕРБ другата седмица, а в края на месеца ще е ясна и цялата листа на тяхната коалиция. Той беше категоричен, че с ГЕРБ не са говорили за съвместно явяване и на следващи избори. Харесайте страницата ни във Facebook ", "date": "2019.03.21", "title": "ГЕРБ и СДС заедно само за 26 май, за да не се пилеят гласове, посочи Илия Лазаров"}
{"url": "https://www.bgonair.bg/bulgaria/2019-03-21/prokuraturata-dade-na-sad-mityo-ochite", "text": "Специализираната прокуратура предаде на съд Димитър Желязков  -Митьо Очите и 12 други, участвали или действали по поръчение на ръководена от него престъпна група. Той е обвинен в ръководене на престъпна група за рекет, физически тормоз и разпространение на наркотици. На 2 август миналата година службите арестуваха в Бургас и региона приближени на Митьо Очите, а той беше обявен за издирване.  Беше екстрадиран у нас през февруари. \r\nСнимка: Димитър Кьосемарлиев (Bulgaria ON AIR)  ", "date": "2019.03.21", "title": "Прокуратурата даде на съд Митьо Очите"}
{"url": "https://www.bgonair.bg/bulgaria/2019-03-21/sporat-ne-e-priklyuchil-vks-prati-deloto-za-tsarska-bistritsa-v-ks", "text": "Спорът за царските имоти не е приключил. Състав на гражданската колегия на Върховния касационен съд по делото за \"Царска Бистрица\" изпрати питане до Конституционния съд по повод решението им от 1988 г. С него бе обявен за противокоституционен закон от 1947 г., с който държавата обявява царските имоти за държавни. Предстои да стане ясно дали Конституционният съд ще допусне делото по искане на ВКС, предаде \"24 часа\". Делото бе образувано по жалба на Симеон Сакскобургготски и сестра му Мария Луиза Хробок, с което се обявява \"Царска Бистрица\" за държавна собственост. След \"Кричим\", \"Ситняково\", \"Саръгьол\", \"Царска бистрица\" държавата  прибра и двореца \"Врана\". До този момент на Симеон Втори му остава така наречената Царска къща в градчето Баня. Сакскобургготски пусна жалба до Европейския съд по правата на човека, който отхвърли претенциите за реституция на имота на базата на подробното и добре мотивирано решение на българското правосъдие. През 2008 г. Симеон Сакскобургготски и сестра му Мария Луиза поискаха реституирането на 7 имота, като се позоваха на решение на Конституционния съд, с което през 1998 г. беше обявен за противоконституционен Законът за обявяване за държавна собственост на имотите на семействата на бившите царе Фердинанд и Борис и на техните наследници. През 2013 г. Симеон Сакскобурготски загуби окончателно делото срещу държавата, с което искаше да си върне двореца \"Кричим\". Върховният касационен съд (ВКС) отказва да преразгледа решението си от 2012 година, според което Сакскобурготски и сестра му не са собственици на двореца, построен с пари на интендантството в началото на миналия век.", "date": "2019.03.21", "title": "Спорът не е приключил: ВКС прати делото за \"Царска Бистрица\" в КС"}
{"url": "https://www.bgonair.bg/bulgaria/2019-03-21/grazhdanstvo-sreshtu-investitsii-predstoi-da-otpadne", "text": "Министерството на правосъдието публикува за обществено обсъждане проект на Закон за изменение и допълнение на Закона за българското гражданство, съобщиха от институцията. С приемането на новите текстове ще отпадне възможността чужденците, получили статут на постоянно пребиваващи у нас срещу инвестиции, да получават впоследствие гражданство при значително облекчени условия, предаде  . Същото ще важи и за членовете на техните семейства. Условията ще са валидни и за бизнесмените, увеличили инвестицията си при същите условия на закона до стойност най-малко два милиона лева. Практиката показва, че кандидатстващите за придобиване на гражданство на тези основания са получили разрешение за постоянно пребиваване поради направени вложения предимно в закупуване на държавни ценни книжа на стойност над един милион лева или са вложили сума над един милион лева в лицензирана кредитна институция по договор за доверително управление, съответно са увеличили инвестицията при същите условия до два милиона лева. Към момента на подаване на молбата за придобиване на българско гражданство или на някой от следващите етапи на производството често се оказва, че инвестицията не е налична поради извършена продажба на закупените ценни книжа, отчитат от МП. Установени са случаи, в които при направено вложение чрез договор за доверително управление лицето не притежава банкови сметки и не е регистрирано като инвеститор в съответната банка, посочена от него за вложение на своя капитал под формата на парични средства или други финансови активи. Същевременно лицата, кандидатстващи за придобиване на българско гражданство на това основание, го получават значително по-бързо и без да са длъжни да владеят български език и да се откажат от досегашното си гражданство, което ги облекчава значително. С промените се регламентират и нови съкратени срокове за произнасянето на Министерството на правосъдието, ДАНС и МВР в отделните етапи на производството. За да се избегне нерегламентираното забавяне при възлагане на допълнителни проверки на кандидатите, срокът на процедурата по получаване на гражданство спира да тече по време на проверките, отчитат от правосъдното министерство. Харесайте ни във Facebook ", "date": "2019.03.21", "title": "Гражданство срещу инвестиции? Предстои да отпадне"}
{"url": "https://www.bgonair.bg/reportazhi/2019-03-21/gamen-zastrelya-zashtiten-byal-shtarkel-grozi-go-globa-do-5000-lv", "text": "\r\n Бял щъркел е бил прострелян с въздушна пушка в град Хаджидимово. Властите са започнали проверка, а ако извършителят бъде открит – заплашва го глоба до 5 хиляди лева. В град Хаджидимово край Гоце Делчев щъркели гнездят на всяка улица. Преди ден случайно местните откриват ранен щъркел. От екоинспекцията са категорични, че въпросният случай е първият по рода си от доста години.  Димитър Попов от Българското дружество за защита на птиците идва в Хаджидимово веднага, след като разбира за случая. Качва снимките на птицата в социалните мрежи, които моментално предизвикват стотици гневни коментари. За извършителя законът предвижда глоба от 100 до 5000 лева. Местните власти и полицията са информирани за случая. Извършителят се издирва, предаде Иван Кънчев.  Харесайте ни във Facebook   ", "date": "2019.03.21", "title": "Гамен застреля бял щъркел – грози го глоба до 5000 лв."}
{"url": "https://www.bgonair.bg/bulgaria/2019-03-21/mvr-otchita-trayna-tendentsiya-za-uvelichavane-na-sluchai-na-domashno-nasilie-zavarshvashti-sas-smart", "text": "\r\n Поредното убийство на жена от съпруга й, извади на преден план темата за насилието. Оказва се, че Камелия от Ботевград е 86-а жертва на домашно насилие за последните три години. Според данните на МВР трайно се очертава тенденцията за увеличаване на агресията в дома с фатален край. Според статистиката в почти всички случаи на домашно насилие с фатален край жените са убити от свои партньори или близки роднини, а най-често мотивът е ревност.  Липсата на публични данни и анализи по темата принуждава неправителствени организации да събират информация за всеки един случай в страната.  Въпреки завишените наказания в наказателния кодекс за домашно насилие, юристи забелязват значителен отлив на потърпевшите, които търсят правата си в съда.  Според Българския фонд за жените за тази година при домашно насилие са загинали 9 души.  ", "date": "2019.03.21", "title": "МВР отчита увеличаване на случаите на домашно насилие, завършващи със смърт"}
{"url": "https://www.bgonair.bg/bulgaria/2019-03-21/blizo-200-dushi-v-ruse-ostanaha-bez-tok-vapreki-che-si-plashtat-smetkite", "text": "\r\n Близо 200 души в Русе останаха без ток, въпреки че си плащат сметките. Причината за крайната мярка е натрупан дълг от 48 000 лв.  Хората са в безизходица, защото дългът се води на юридическото лице, на което се води партидата на целия блок. Собственикът на фирмата обаче не може да бъде открит, за да плати. Близо 200 души ще прекарат нощта на студено и тъмно, без асансьор в 12-етажната сграда.  Сред тях е и семейството на Емилия и Светослав, които са с болно дете. Те не виждат как ще гледат дъщеря си, ако не могат да готвят, перат и гладят. Съседката им Галина е още по-притеснена, тъй като е инвалид по болест и гледа три внучета.  Изненадващо заедно с блока без ток остана половината квартал. Малко по-късно електрозахранването на съседните имоти беше възстановено. А причината се оказа авария.  Етажната собственост е подала възражение за спирането на тока в блока, но до момента отговор няма.  Хората са подали жалба и в прокуратурата и настояват собственикът на фирмата да бъде издирен, за да се сложи край на кошмара им.  ", "date": "2019.03.21", "title": "Близо 200 души в Русе останаха без ток, въпреки че си плащат сметките"}
{"url": "https://www.bgonair.bg/bulgaria/2019-03-21/lavina-ot-komentari-klyuchovi-figuri-ot-gerb-s-novi-imoti-na-niski-tseni", "text": "\r\n Темата с имотите на ключови политици от ГЕРБ се премести в кулоарите на парламента. Вчера стана ясно, че Цветан Цветанов, Цецка Цачева и Вежди Рашидов са се сдобили с апартаменти на доста ниски цени от строителна фирма \"Артекс\". Говорителят на главния прокурор Румяна Арнаудова разкри, че прокуратурата проверява новия апартамент на Цветан Цветанов. Самият Цветанов коментира създалата се ситуация, определяйки публикациите в медиите като поредна атака преди евровота през май. \"Има закони, които са спазени, има замяна, която съответства на българското законодателство. Има доплащане в сума по-голяма от квадратурата, която е като разлика. Нека да оставим тези, които могат да дадат правилния отговор. Тази тема е продължение на опорната точка на БСП\", заяви председателят на парламентарната група на ГЕРБ. Темата коментира и президентът Румен Радев. Той определи случилото се с апартаментите като сделка, която съвсем надхвърля обикновена имотна сделка. \"Няма как тази антикорупционна комисия, която е назначена и контролирана от г-н Цветанов, да разследва Цветанов по беззъбия закон, наложен от самия г-н Цветанов. Ако това не се случи, наистина може да имаме сериозен проблем. Поредното гарантирано оневиняване на г-н Цветанов ще се размине с моралната присъда на обществото\", заяви държавния глава. Темата с имотните сделки не бе подмината и от останали парламентарно представени партии. А Волен Сидеров дори сравни Цветан Цветанов с Хенри Кисиднжър заради дипломатическите му умения.  \r\nОт строителната фирма изпратиха официална позиция до медиите, в която се казва, че за компанията служебното положение и политическите пристрастия на клиентите им никога не са били приоритет. И заявиха, че дружеството няма нужда от политически тласък, за да прави бизнес.", "date": "2019.03.21", "title": "Лавина от коментари: Ключови фигури от ГЕРБ с нови имоти на ниски цени"}
{"url": "https://www.bgonair.bg/direktno/2019-03-21/zashtitnitsi-na-zhivotnite-se-izpravyat-sreshtu-programa-na-pravitelstvoto", "text": "\r\n Светослав Петров от Animal Rescue категорично се разграничи от написаното в Националната програма за овладяване на популацията сред бездомните кучета, според която започва масово броене, кастриране и микрочипиране на тези животни. Това ще похаби средства и няма да додведе до резултати. Според Петров не малко хора просто се отказват от домашните си любимци и това по никакъв начин не се санкционира. \r\n  ", "date": "2019.03.21", "title": "Защитници на животните се изправят срещу програма на правителството"}
{"url": "https://www.bgonair.bg/bulgaria/2019-03-21/spodelenoto-patuvane-izkara-taksimetrovite-vodachi-na-protest-v-sofiya", "text": "\r\n Таксиметрови шофьори излязоха на протест заради приложение в интернет, чрез което се извършват нерегламентирани таксиметрови превози. Браншови организации казват, че хората, които го правят, нямат лицензи и не им се изискват такива. \n Протестиращите настояват, че тези нерегламентирани превози чрез интернет приложението, се осъществяват както от таксита, които имат лицензи, така и от обикновени граждани, които работят нелегално. Това обаче крие риск и за клиентите, тъй като няма сигурност за качествата на водача, както и автомобила, в който се возят. Час преди да започне демонстрацията им представители на браншовите организации, осъществяващи таксиметров превоз, бяха на среща в парламента с председателя на бюджетната парламентарна комисия Менда Стоянова. Тя каза, че трябва да се съберат достатъчно доказателства, за да вземе решение КЗК за прекратяване на тази дейности и приложението да бъде свалено от интернет, защото няма как това да се промени със законови корекции. Според таксиметровите водачи браншът им губи до 40% от дневния оборот заради споделените пътувания. Малко преди 16:00 часа протестът им приключи. За сега нови протести не се планират.  Харесайте и страницата ни във Facebook ", "date": "2019.03.21", "title": "Споделеното пътуване изкара таксиметровите шофьори на протест в София"}
{"url": "https://www.bgonair.bg/bulgaria/2019-03-21/sled-sreshtata-s-ananiev-med-sestrite-s-nov-protest-za-po-dobri-usloviya", "text": "\r\n \n Медицински сестри отново излязоха на национален протест с искане за по-високи заплати. Те настояват основното им заплащане да стане колкото две минимални заплати.  Протестът започна около 15 ч. в София. Протестиращите са стотици, въпреки срещата им със здравния министър.  Медицинска сестра от Спешномедицинската помощ в Разлог застана пред камерата на Bulgaria ON AIR.  \"Моята заплата вече е 900 лв., но на колежките ми от Общинската болница в Разлог заплатите са 600 лв. Ние искаме стартовите заплати на медицинските сестри в България да бъдат в размер на две минимални работни заплати. Искаме 1,2% върху заплатата годишно като прослужено време. Искаме да няма търговски дружества в здравеопазването. Общинските болници са съсипани. Здравето се превърна в търговия. Хората плащат много, но не получават нужните грижи\", изтъкна тя.  Харесайте ни във Facebook ", "date": "2019.03.21", "title": "След срещата с Ананиев: Мед. сестрите с нов протест за по-добри условия"}
