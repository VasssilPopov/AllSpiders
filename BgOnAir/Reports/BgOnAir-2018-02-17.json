{"url": "https://www.bgonair.bg/reportazhi/2018-02-17/72-po-rihter-udari-meksiko", "text": "\r\n Двама души загинаха при катастрофа с хеликоптер в Мексико, часове след като беше разтърсено от земетресение с магнитуд 7,2 по Рихтер.  Хеликоптерът е облитал района на земетресението, за да оцени щетите от труса. При опит за аварийно кацане, обаче той връхлита върху минаващ микробус и пада на метри от него. При катастрофата загиват двама души, които са се возили в буса. Леко са пострадали мексиканският министър на вътрешните работи и губернатора на засегнатия регион, които са били на борда на хелипотера. Епицентърът на земетресението се намира в югоизточният регион Оахака, на около 25 километра дълбочина. Трусът, обаче, се усеща и в столицата Мексико Сити, която е на близо 600 километра. Засегнати са няколко сгради, но щетите са минимални.  Миналата година, през септември две тежки земетресения в Мексико отнеха живота на стотици.", "date": "2018.02.17", "title": "7,2 по Рихтер удари Мексико"}
{"url": "https://www.bgonair.bg/world/2018-02-17/4-smartni-prisadi-za-ubiystvo-i-iznasilvane-na-6-godishno-dete", "text": "24-годишният пакистанец Имрн Али получи четири смъртни присъди. Той е обвинен, че миналия месец е изнасилил и убил 6-годишната Зайнаб Ансари. Нейното тяло беше намерено на сметище през януари, а убийството й предизвикаха вълна от яростни протести из цялата страна. По време на делото бяха разпитани десетки свидетели, а пред съдията бяха представени ДНК анализ и тест от детектор на лъжата. Полицията подозира, че Али е виновен и за смъртта на други момичета в района през последната година.", "date": "2018.02.17", "title": "4 смъртни присъди за убийство и изнасилване на 6-годишно дете"}
{"url": "https://www.bgonair.bg/world/2018-02-17/rumen-radev-na-sreshta-s-opozitsiyata-v-makedoniya", "text": "Президентът Румен Радев се срещна с новия председател на опозиционната партия в Република Македония–Вмро-ДМПНЕ. Българският държавен глава разговаря и с лидера един на по-малките партньори в управлението на премиера Заев–съставеният от етнически албанци Демократичен съюз за интеграция. Тема на разговорите е била ефективното прилагане на Договора за добросъседство между България и Република Македония. Президентът на страната ни увери, че общата цел на двете държави е възможно най-скорошното членство на Република Македония в НАТО и Европейския съюз.", "date": "2018.02.17", "title": "Румен Радев се срещна с опозицията в Македония"}
{"url": "https://www.bgonair.bg/economy/2018-02-17/kreditite-koito-ne-vrashtame-stavat-vse-po-malko", "text": "Лошите кредити в България отчитат поредно понижение–този път в сферата на бързите заеми. Изчисленията на  на база на данните на централната банка показват, че необслужваните вземания намаляват вече 13 тримесечия. През третото тримесечие на 2014 г. те са 614,022 млн. лева при раздадени 2,013 млрд. лева кредити. В края на декември размерът на необслужваните заеми при вземанията на дружествата, специализирани в отпускането на бързи заеми в България е 344,6 млн. лева и намалява с 15,7% (64,1 млн. лева) на годишна база, отчете Българската народна банка.  В същото време вземанията на компаниите за бързи заеми растат вече 11 тримесечия.  От края на юни 2015 г., когато са били 2,025 млрд. лева, те достигат 2,750 млрд. лева, което е ръст с над 35,6%. Само за 2017 г. вземанията на дружествата отбелязват ръст от 9,6% и в края на четвъртото тримесечие на 2017 г. достигат 2,750 млрд. лева (2,8% от БВП). Увеличението през четвъртото тримесечие на 2017 г. в сравнение с третото е 0,9%, като компаниите за бързи заеми са отпуснали още 23,7 млн. лева, изчисляват в БНБ. От  напомнят, че статистиката обхваща основно дейността на компаниите, отпускащи т.нар. \"бързи кредити\", на предприятията, които са ангажирани с факторинг, и на други специализирани финансови корпорации, като например такива с рисков и развоен капитал. Извън обхвата на данните са заемите, отпускани от банки.", "date": "2018.02.17", "title": "Кредитите, които не връщаме, стават все по-малко"}
{"url": "https://www.bgonair.bg/oporni-hora/2018-02-17/l", "text": "\r\n Премиер и президент са на едно мнение за изграждането на център за адронна терапия у нас, каза доц. Леандър Литов:. Това е един чудесен пример, как институциите, ако има нормален диалог между тях, правят полезни неща за хората. Изграждането на Международния научен център ще струва 230 млн. евро. Средствата ще бъдат европейски, имаме пълна поддръжка от страна на ЕК. Пълният курс на лечение ще струва 25 хил.евро. За сравнение, лечението на българин в Германия сгрува 50 хил.евро. Шест години са необходими за изграждането му. Този институт ще е международен с участието на страните от бивша Югославия и Албания. Очакваме подкрепа и от Гърция. 10 държави от региона ще работят по този проект.", "date": "2018.02.17", "title": "Правят център за адронна терапия у нас"}
{"url": "https://www.bgonair.bg/oporni-hora/2018-02-17/prof-ivan-ilchev-izyavlenieto-na-bsp-za-narodniya-sad-e-politicheski-motivirano", "text": "\r\n Според проф. Иван Илчев изявлението на БСП за Народния съд е политически мотивирано. Сериозни хора, историци такова нещо не могат са кажат. Народният съд се характеризира с мащаба на репресиите. Народният съд е борба с политическия враг. Унищожен е елитът на България, каза Илчев. Би следвало обаче да има прошка за Народния съд. Трябва да се учи комунизъм обективно. С многото минуси, но и да се каже кое е било положително. Не можем да избягаме от политическите пристрастия на авторите, посочи той. В ЕС България стои като един разумен глас. Наложително е България да води политика с Турция, да бъде медиатор в отношенията Турция-ЕС. Подобни лични отношения Борисов-Ердоган, винаги са от значение.", "date": "2018.02.17", "title": "Проф. Иван Илчев: Изявлението на БСП за Народния съд е политически мотивирано!"}
{"url": "https://www.bgonair.bg/reportazhi/2018-02-17/iskat-ostavkata-na-direktora-na-fbr-zaradi-nikalas-kruz", "text": "\r\n Губернаторът на Флорида Рик Скот призова директора на ФБР да подаде оставка. Причината за това е, че бюрото не е откликнало на сигнали за опасното поведение на Никълъс Круз. По-рано тази седмица, 19-годишният стрелец отне живота на 17 души в училище във Флорида. На 5 януари, във ФБР пристига сигнал от близък на Никълъс Круз с предупреждение, че момчето притежава оръжия, поведението му е било безотговорно, а той открито е имал желание да убива хора.  ФБР не спазва поставения протокол и не предава информацията на местната полиция. Губернаторът на Флорида Рик Скот призова директорът на ФБР да подаде оставка. В Маями, погребаха 14-годишната Алиса Алхадеф–една от най-младите жертви на кръвопролитието.  Американският президент Доналд Тръмп вече пристигна във Флорида заедно със съпругата си Мелания. Едно от първите места, които посети беше болницата, в която са пострадалите при нападението. Той посети и местния участък, където се срещна с членовете на спешните екипи, отзовали се на мястото на нападението. Стрелбата във Флорида е една от най-смъртоносните в Съединените щати, след като нападение през 2012 год. отне живота на 20 първокласници и шест учители.", "date": "2018.02.17", "title": "Искат оставката на директора на ФБР заради Никълъс Круз"}
{"url": "https://www.bgonair.bg/world/2018-02-17/yunker-prizova-konfliktite-na-zapadnite-balkani-da-badat-razresheni", "text": "\r\n Жан-Клод Юнкер призова Западните Балкани да разрешат конфликтите помежду си, ако искат да влязат в Европейския съюз. По време на годишната конференция по сигурността в Мюнхен, председателят на Европейската комисия подчерта, че е разочарован от граничния спор между Словения и Хърватия. След разговор с британския премиер Тереза Мей, Юнкер не пропусна да потвърди, че споразумението за сигурността между Блока и Великобритания трябва да се запази и след излизането на Кралството.", "date": "2018.02.17", "title": "Юнкер призова конфликтите на Западните Балкани да бъдат разрешени"}
{"url": "https://www.bgonair.bg/economy/2018-02-17/kitay-gotvi-otgovor-na-predlozhenite-ot-sasht-mita-varhu-stomaneni-produkti", "text": "Търговският министър на САЩ Уилбър Рос заяви, че страната може да наложи квоти върху вноса на алуминий и стомана, включително мито от поне 24% върху вноса на стомана от всички страни, пише  .  Макар че това е най-силната индикация досега, че президентът Доналд Тръмп е готов да предприеме действия по протекционистката му програма, Рос заяви, че няма да бъде изненада, ако на мерките бъде отговорено. По този повод Китай заяви, че предложените от САЩ мита са безпочвени и че заслужава правото да отговори със същото, ако те бъдат наложени, предава Bloomberg. Препоръките на САЩ не съответстват на фактите, казва в изявление Уан Хъдзюн, ръководител на бюрото за търговски разследвания в китайското министерство на търговията. \"Ако финалното решение се отрази на интересите на Китай, Китай със сигурност ще вземе необходимите мерки, за да защити собствените си права\", каза Уан. Американските стоманодобивни компании и профсъюзи в сектора отдавна искат от Тръмп да изпълни обещанието си да защити индустрията. Търговските партньори на Китай от години се оплакват, че тамошната индустрия нечестно се възползва от държавни субсидии и прави ценови дъмпинг на продуктите си. Макар че Китай допринася само с около 1% в американски6я внос на стомана, Пекин може се обърне към Световната търговска организация, ако САЩ предприемат действия–процес, който може да отнеме години.", "date": "2018.02.17", "title": "Китай готви отговор на предложените от САЩ мита върху стоманени продукти"}
{"url": "https://www.bgonair.bg/reportazhi/2018-02-17/severozapadat-otnovo-izleze-na-protest-iskat-magistrala-do-sofiya", "text": "\r\n За четвърта поредна събота Северозападът излиза на протест. Исканията остават непроменени-да се изгради магистрала между Видин и София и тунел под прохода Петрохан. Жителите на Северозапада се насочиха към изхода на Видин и блокираха движението. Протестът има още на изхода на Монтана и в село Бързия.  Хората питат защо за Видин нищо не се чува. Протестиращите се заканиха, че ако до трети март няма някакво развитие по техните искания, ще блокират движението за 72 часа.  Повече подробности вижте във видеото", "date": "2018.02.17", "title": "Северозападът отново излезе на протест, искат магистрала до София"}
{"url": "https://www.bgonair.bg/bulgaria/2018-02-17/poveche-ot-500-dushi-se-vklyuchiha-v-traditsionniya-lukovmarsh", "text": "Снимка: Олег Попов (Bulgaria ON AIR) Въпреки призивите за отмяна, традиционният Луквомарш има. Срещу шествието, което се провежда за 15-ти пореден път, се обявиха управляващи и опозиция, а според Георги Георгиев, заместник-министър на външните работи, този Луковмарш може да орони репутацията на страната ни на фона на българското европредседателство. Шествието започна от храма \"Св. Неделя\" в центъра на София, като по данни на организаторите в него се включиха над 500 души. В дните преди провеждането му се очакваше участниците да бъдат много повече. По обяд полицията спря автобус с членове на гръцко националистическо движение, които са пътували за София, за да се включат в Луковмарш. 15-ят Луковмарш потегли към паметника на Васил Левски и ще приключи пред къщата на генерал Луков.", "date": "2018.02.17", "title": "Повече от 500 души се включиха в традиционния Луковмарш"}
{"url": "https://www.bgonair.bg/bulgaria/2018-02-17/dori-i-sds-poiska-ostavkata-na-valeri-zhablyanov", "text": "СДС реагира и осъдиха изказването на заместник-председателя на Народното събрание от БСП Валери Жаблянов, който в обръщение до премиера определи Народния съд от 45-та година като \"необходимо военновременно правосъдие\" .  В днешната декларация на партията се заявява: \"СДС осъжда зачестилите опити от страна на БСП да реабилитира политическото насилие, прилагано от българските комунисти. Тези репресии трябва да бъдат осъдени и да останат в историята като поука за идните поколения\".", "date": "2018.02.17", "title": "СДС също поиска оставката на Валери Жаблянов"}
{"url": "https://www.bgonair.bg/reportazhi/2018-02-17/nov-roditelski-protest-tozi-pat-vav-veliko-tarnovo", "text": "\r\n Родители от Велико Търново се включиха във вълната от протести през последните дни, срещу насилието в детските градини. Те също настояват за видеонаблюдение във всички ясли, детски градини и училища в страната.  По обяд днес десетки родители се събраха в центъра на града и поискаха държавата да вземе спешни мерки срещу случващото се зад стените на детските заведения. Те се надяват по-строгите мерки да ограничат агресията, особено при най-малките. Според родителите, основната причина за агресията над децата е, че малко възпитатели отговарят за твърде много деца.  Майки и бащи са категорични, че няма да спрат да протестират, докато не се предприемат адекватни мерки.", "date": "2018.02.17", "title": "Нов родителски протест, този път във Велико Търново"}
{"url": "https://www.bgonair.bg/bulgaria/2018-02-17/galina-lacheva-zhertva-na-nasilie-koyato-podkrepya-istanbulskata-konventsiya", "text": "\r\n Галина Лачева се противопоставя на провеждането на Луковмарш тази вечер, но тя е и сред хората, които подкрепят гласуването на Истанбулската конвенция. Причината за това е, че тя самата е жертва на домашно насилие и смята, че документът ще помогне на много от жертвите у нас. ", "date": "2018.02.17", "title": "Галина Лачева-жертва на насилие, която подкрепя Истанбулската конвенция"}
{"url": "https://www.bgonair.bg/reportazhi/2018-02-17/vissheto-uchilishte-po-zastrahovane-i-finansi-stana-laboratoriya-za-dobiv-na-energiya", "text": "\r\n Висшето училище по застраховане и финанси се превърна в малка лаборатория, където децата проведоха успешни опити за добиване на енергия чрез биогориво и чрез водород. Този месец \"Чист Хоризонт с чиста енергия\" е темата от образователния проект на университета \"Академия за новите бизнес лидери\".  Учениците, които се включиха, се запознаха с чистите възобновяеми източници на енергия и сами създадоха такива. \"Академията за новите бизнес лидери\" е насочена към ученици 9-12 клас, които се интересуват от различни социални теми. ", "date": "2018.02.17", "title": "Висшето училище по застраховане и финанси стана лаборатория за добив на енергия"}
{"url": "https://www.bgonair.bg/bulgaria/2018-02-17/tir-katastrofira-i-se-zapali-na-magistrala-hemus", "text": "\r\n Тежка катастрофа блокира АМ Хемус за няколко часа по-рано днес. Тежкотоварният автомобил пътувал в посока София, когато внезапно се обърнал и препречил двете скоростни ленти на магистралата. След катастрофата камионът се запалил заради разхерметизираните резервоари за гориво. Най-вероятната причина за инцидента е спукана гума. ", "date": "2018.02.17", "title": "ТИР катастрофира и се запали на магистрала \"Хемус\""}
{"url": "https://www.bgonair.bg/bulgaria/2018-02-17/momiche-e-zatrupano-ot-lavina-v-pirin", "text": "25-годишно момиче е починало, след като е било затрупано от лавина. Инцидентът е станал в района на хижа \"Синаница\" около 16 часа днес. Младото момиче пада от Момин връх, заедно със снежна козирка, която виси от върха. Падайки надолу повлича още сняг и се образува лавина, която затрупва младата жена.  Антон Луков от Планинската спасителна служба обяви в ефира на  , че въпреки бързата намеса на спасителите, е нямало как екипите да стигнат до затрупаното момиче, за да предотвратят смъртта ѝ. По думите му лавината е станала в средата на планината, на място до където е било трудно да се стигне, а спасителната акция е продължила близо 3 часа. От ПСС напомнят, че не трябва да се подценяват условията в планината, не трябва да се надценяват собствените възможности, трябва винаги да се информираме за условията и лавинната опасност, преди да излезем. И още следобед условията в планината се променят, снегът омеква и има сериозни предпоставки за лавини.", "date": "2018.02.17", "title": "Лавина уби 25-годишно момиче в Пирин"}
{"url": "https://www.bgonair.bg/bulgaria/2018-02-17/stotitsi-darveta-shte-badat-zasadeni-v-plovdiv-samo-prez-mart", "text": "Над 500 чинари, явори, липи, ясен и други местни видове дървета ще засади ОП \"Градини и паркове\" в Пловдив по време на пролетната залесителна кампания, която ще стартира през март, съобщават от общината.  Според директора на общинското предприятие Стоян Алексиев реалният брой на новите насаждения с трайни дървесни видове с висока екологична стойност се очаква да е още по-голям, тъй като по традиция с дарителски залесителни акции в кампанията се включват големи компании, по-малки фирми и граждански организации от Пловдивския регион. Те обаче също получават пълно съдействие от общинската фирма. Екипите на \"Градини и паркове\" се възползват от благоприятните климатични условия тази зима и подготвят терените за пролетното залесяване–заравняват и обогатяват почвата с хумус.  Предстои последният етап от разширението на парк „Лаута“ с още 5 декара.", "date": "2018.02.17", "title": "Стотици дървета ще бъдат засадени в Пловдив само през март"}
{"url": "https://www.bgonair.bg/bulgaria/2018-02-17/natsionalniyat-voennoistoricheski-muzey-s-programa-po-povod-godishninata-ot-gibelta-na-apostola", "text": "По повод 145-ата годишнина от обесването на Васил Левски Националният военноисторически музей ще представи на своите посетители безплатно най-успешната си образователна програма: \"Васил Левски-вчера и днес\", съобщават от музея. Тя ще може да бъде посетена на днес и утре от 10:30 и от 14:00 ч. в киносалона на  .  Образователната програма по интересен и увлекателен начин ще представи идеите и делото на Апостола като нов етап в националноосвободителното движение, как той присъства в спомените на съвременниците си и какво е наследството, което ни е завещал. Посетителите ще могат да обогатят своето преживяване в музея, като разгледат и богатата на ценни експонати експозиция, в която ще се докоснат до малкото запазени вещи на Дякона, които НВИМ има честта да съхранява за поколенията–косите на Левски, запазени от майка му, кръстчето, което е носил постоянно, тасчето за вода и личния му револвер, система \"Гасер\", М 1870.  В деня, в който отдаваме своята почит към Апостола на свободата – 19 февруари, постоянната хронологична и външна експозиция на музея ще работи извънредно от 10.00 до 18.00 ч.", "date": "2018.02.17", "title": "Националният военноисторически музей с програма по повод годишнината от гибелта на Апостола"}
{"url": "https://www.bgonair.bg/bulgaria/2018-02-17/sluchay-na-antraks-beshe-potvarden-v-selo-kray-targovishte", "text": "Случай на антракс е потвърден в село край Търговище. Късно снощи ветеринарните служители към Българската агенция за безопасността на храните получиха потвърждение от Националната референтна лаборатория в София, че има единичен случай на заболяването на крава от ферма в търговишкото село Надарево, съобщиха от БАБХ. Сигнал за внезапно умряло едро преживно животно е подаден на 12 февруари. Взета е тампонна кръвна проба от животно и на същия ден е транспортирана за изследване в лабораторията в Шумен.  В село Надарево не са констатирани случаи на \"антракс\" в изминалите 50 години. В селото се отглеждат 302 говеда, 33 биволи, 162 овце и 23 кози. Протокол от изпитване с положителен за антракс резултат е получен вчера следобед. Още преди да се получи окончателната проба, всички възприемчиви животни в село Надарево са ваксинирани срещу антракс. След направено епизоотично проучване е счетено за целесъобразно, да бъдат ваксинирани 76 говеда в съседното село Осен.", "date": "2018.02.17", "title": "Случай на антракс беше потвърден в село край Търговище"}
{"url": "https://www.bgonair.bg/bulgaria/2018-02-17/po-stapkite-na-vasil-levski-v-troyan", "text": "Снимка: Олег Попов (Bulgaria ON AIR) В Троян за поредна година се провежда национален лекоатлетически крос \"По стъпките на Васил Левски\", който се организира по повод 145 години от гибелта на Апостола, съобщава Българското национално радио.  Дисциплините са няколко, от 3 до 12 километра, в зависимост от възрастовата група. Финалът ще е пред входа на Троянския манастир. Програмата предвижда след края на състезанието, в Светата обител игуменът-Величкият епископ Сионий, да разкаже на гостите за делото на Васил Левски и участието на троянските монаси в Революционния комитет и освободителните борби.  \r\nМузеят на Левски и скривалището на Апостола ще приемат безплатно посетители.", "date": "2018.02.17", "title": "\"По стъпките на Васил Левски\" в Троян"}
{"url": "https://www.bgonair.bg/bulgaria/2018-02-17/kradtsi-zadignaha-aparatura-ot-zhp-prelez-v-mezhdugarieto-lovech-troyan", "text": "Кражба и унищожаване на релейната апаратура на прелез в междугарието Ловеч–Троян застрашиха сериозно безопасността на движение на влаковете, алармират от НКЖИ. Вандалският акт е довел до прекъсване на действието на автоматичната прелезна сигнализация (звук и светлина) и е застрашил безопасността на движение на влаковете и моторните превозни средства, преминаващи през прелеза. Заради случилото са уведомени и органите на МВР. Предприети са необходимите действия по ремонтиране на повредената апаратура, като се очаква те да приключат до 23 февруари, когато да бъде възстановено и нормалното функциониране на прелеза. Дотогава, с оглед подсигуряването на безопасността на движение на моторните превозни средства, влаковете ще преминават през прелеза със скорост 15 км/ч, с готовност за спиране, и подаване на звуков сигнал. НКЖИ призовава водачите на моторни превозни средства да преминават през прелеза в междугарието Ловеч – Троян с повишено внимание. НКЖИ предупреждава за изключителната обществена опасност от посегателствата над елементи и съоръжения от железопътната инфраструктура. Освен нанесените материални щети, кражбите водят до застрашаване на сигурността на движение на влаковете и могат да доведат до произшествия и инциденти с непредвидими последици, отчитат от компанията.", "date": "2018.02.17", "title": "Крадци задигнаха апаратура от ЖП прелез в междугарието Ловеч-Троян"}
{"url": "https://www.bgonair.bg/bulgaria/2018-02-17/dnes-shte-ima-zabranen-lukovmarsh-a-po-obyad-protest-sreshtu-nego", "text": "От 12 ч., от градинката между Банята и Джамията в централната част на столицата, се организира протестно шествие срещу 15-тия поред Луковмарш и неонацизма, съобщава Българското национално радио.  Шествието, което не получи разрешение от властите за провеждането си, е обявено с начален час 17:30ч.", "date": "2018.02.17", "title": "Днес ще има забранен Луковмарш, а по обяд протест срещу него"}
{"url": "https://www.bgonair.bg/reportazhi/2018-02-17/zhiteli-na-pet-sela-kray-dragoman-se-vdigat-na-bunt", "text": "\r\n Жители на пет села в района на Драгоман готвят блокада на пътя към граничния пункт Калотина. Причината за недоволството им е път с обща дължина от 24 километра, който не е ремонтиран в последните 29 години.  По време на снеговалеж, третокласният път от републиканската мрежа се затваря за няколко дни, защото снегорините не могат да минат по разбития път.  Трасето е без маркировка, без обезопасителни мантинели, без знаци, но за сметка на това с много дупки, като по него се стига до 5 села. Последният ремонт на пътя е бил частичен през 1989 год., а автомобилите на хората от населените места се нуждаят от ремонт постоянно. Още по темата вижте във видеото", "date": "2018.02.17", "title": "Жители на пет села край Драгоман се вдигат на бунт"}
{"url": "https://www.bgonair.bg/bulgaria/2018-02-17/protestat-sreshtu-provezhdaneto-na-lukovmarsh-e-i-sreshtu-fashizmat-v-stranata", "text": "\r\n Снимка: Олег Попов (Bulgaria ON AIR) Часове преди началото на шествието известно, като \"Луковмарш\", в центъра на София се събраха хора, които се обявиха против него. Недоволните граждани се събраха пред Музея за история на София, а хората, които присъстват се обявиха не само срещу провеждането на Луковмарш, но и срещу цялостната обстановка, която според тях е на фашизъм.  По думи на протестиращите една част от участниците в шествието против провеждането на Луковмарш тази вечер, протестират освен това заради Пирин, за Истанбулската конвенция и срещу патриотичното ни правителство, което орязва помощи и права на хората. Според някои от тях фашизмът е проникнал на всяко едно ниво в държавата. \n Протестиращите са на мнение, че Луковмарш е неонацистко мероприятие, зад което стоят неонацистки идеи и организации.", "date": "2018.02.17", "title": "Протест срещу провеждането на Луковмарш е и срещу фашизма"}
