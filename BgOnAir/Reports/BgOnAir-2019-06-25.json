{"url": "https://www.bgonair.bg/bulgaria/2019-06-25/vlak-sas-150-patnitsi-plamna-kray-svoge", "text": "Пожар горя в бързия влак Варна-София край Своге. Огънят е пламнал в третия вагон. В композицията са пътували около 150 души. Няма пострадали хора.  Всички пътници са били изведени. Причината за инцидента е късо съединение. Вагонът е бил отделен от композицията, а персоналът е успял да загаси огъня.  Влакът е престоял около час на гара Своге за оглед от разследващите. Пътниците са били превозени с автобуси.", "date": "2019.06.25", "title": "Влак с почти 150 пътници пламна край Своге"}
{"url": "https://www.bgonair.bg/denqt-on-air/2019-06-25/iravan-hira-tselta-na-superkompyutara-u-nas-shte-e-da-se-polzva-ot-biznesa", "text": "\r\n България ще бъде една от осемте държави, в които ще заработи европейски суперкомпютър до края на 2020 година. Компютърът, който ще бъде изграден в България, е толкова мощен, колкото такъв в НАСА. Сред сферите на приложение са медицината и онкоизследванията, околната среда, киберсигурността и др. ЕК ще вложи 1 млрд. евро в развитието на тази важна сфера. За проекта у нас страната ни ще отдели 12 млн. евро, а от Брюксел ще дойдат още 6 млн. Освен в България, центровете за европейски суперкомпютри ще бъдат разположени в Чехия, Финландия, Италия, Люксембург, Португалия, Словения и Испания. Осемте центъра ще работят в подкрепа на европейските научни работници, промишлеността и бизнеса и ще разработват нови приложения в редица области - от създаването на лекарства и нови материали до борбата с изменението на околната среда. Заместник-председателят на Българския форум на бизнес лидерите Ираван Хира коментира в студиото на \"Денят ON AIR\", че целта на инвестицията у нас е тя да бъде достъпна за бизнеса в България. По думите му Европа има голямо изоставане от останалите сили в света, които разполагат със суперкомпютри. \"Днешните технологии събират страшно голямо количество информация в реално време. Тази информация се изчислява и се правят различни опции или сценарии и водещият може да избере\", посочи Хира. Той обясни, че суперкомпютърът ще може да прави неща, проби, изследвания, изчисления за много малко време, което ще пести и много средства на бизнеса.  \"Най-хубавото на този проект е, че този суперкомпютър няма да бъде за специални нужди. Целта на тази инвестиция е да бъде достъпна за малкия и среден бизнес\", добави Ираван Хира пред Bulgaria ON AIR. Зам.-председателят на БФБЛ посочи още, че все още не се знае колко точно ще струва достъпът до суперкомпютъра, но идеята му е да е достъпен. Харесайте и страницата ни във Facebook ", "date": "2019.06.25", "title": "Ираван Хира: Целта на суперкомпютъра у нас ще е да се ползва от бизнеса"}
{"url": "https://www.bgonair.bg/denqt-on-air/2019-06-25/vazmozhna-li-e-sdelkata-za-pokupkata-na-chez-ot-evrohold", "text": "\r\n Бизнес групата \"Еврохолд\" е сключила договор за покупката на ЧЕЗ България. Сделката е за 335 млн. евро и е общо за 7 фирми на енергодружеството у нас.  \"Еврохолд\" финансира сделката с комбинация от собствен капитал и банков заем. Това е пореден опит за продажба на активите на ЧЕЗ в България. \r\n\"Сега се появява нов участник, който предлага плащането да стане веднага, което е привлекателно за чешката страна. Тя не се интересува кой ще бъде следващият собственик и какви са неговите възможности, а само да бъде продаден този бизнес на възможно най-висока цена. Всичко останало са наши проблеми\", коментира проф. Атанас Тасев в студиото на \" \". По думите му относно сделката за ЧЕЗ е очевидно, че има политически интереси, но практиката е показала, че много се говори, а задкулисието остава.  Според енергийния експерт напълно възможно е съдбата на \"Еврохолд\" да бъде същата като на \"Инерком\", а именно сделката да се провали. \"Големите пари обичат тишината. Те отиват там, където е спокойно и има гаранции. От друга гледна точка, сумата, която беше посочена, очевидно ще нарасне\", обясни енергийният експерт пред  . Проф. Тасев коментира и пожара в ТЕЦ \"Марица Изток 2\". По време на ремонт пламна серопочистващата инсталация на 135-метров комин в топлоцентралата, който се срути. Той заяви, че категорично няма риск за енергийната ни сигурност и централата работи нормално, а страната ни има резерв. По думите му със сигурност причината за пожара е човешка грешка, но по всяка вероятност без умисъл. ", "date": "2019.06.25", "title": "Възможна ли е сделката за покупката на ЧЕЗ от \"Еврохолд\"?"}
{"url": "https://www.bgonair.bg/bulgaria/2019-06-25/politsiyata-i-mvr-s-merki-za-protivodeystvie-na-voynata-na-patya", "text": "\r\n Полицията и МВР с мерки за противодействие на престъпността. Основно те ще се насочени към войната на пътя. Целият личен състав на полицията ще е на пътя, за да противодейства на големия брой катастрофи през летния сезон, обяви вътрешният министър Младен Маринов.  \"Новите камери действат, има поръчки за други камери. Има все повече технически средства, които да могат автоматизирано да регистрират нарушения\" посочи той. Маринов допълни, че проблемът е изключително комплексен и касае инфраструктура, водачи, моторни превозни средства. ", "date": "2019.06.25", "title": "Полицията и МВР с мерки за противодействие на войната на пътя"}
{"url": "https://www.bgonair.bg/world/2019-06-25/poredno-obvinenie-v-seksualno-posegatelstvo-kam-donald-tramp", "text": "Доналд Тръмп беше обвинен в сексуално посегателство от американска писателка и журналистка. Джийн Каръл твърди, че в средата на 90-те години на миналия век безнесменът ѝ налетял в съблекалнята на магазин за дрехи. Тя споделя, че той разкопчал панталоните ѝ и я притиснал към стената. Каръл обаче успяла до го отблъсне и да избяга. Писателката е 16-та жена, обвинила Доналд Тръмп в сексуално посегателство, преди да стане президент. Той обаче категорично отхвърли твърденията на жена и дори уточни, че тя не е негов тип. Харесайте и страницата ни във Facebook ", "date": "2019.06.25", "title": "Поредно обвинение в сексуално посегателство към Доналд Тръмп"}
{"url": "https://www.bgonair.bg/science/2019-06-25/stari-baterii-na-elektromobili-shte-zarezhdat-futbolni-stadioni", "text": "Американският индустриален конгломерат Eaton преговаря с шест европейски футболни клуба за осигуряване на електричество на стадионите им. Компанията ще прави това чрез стари батерии на електромобили. Това съобщи automedia.bg. Основният бизнес на Eaton е производството на хидравлични системи и трансмисии за камиони. Компанията обаче вижда сериозен потенциал в повторното използване на батерии на електромобили и шефовете й смятат, че тази пазарна ниша ще нарасне 20 пъти до 2022 година. Проблемът с вече използваните батерии на електромобилите става все по-сериозен, тъй като продажбите им растат и те вече заемат 1,5% от всички 86 милиона коли, продадени миналата година в световен мащаб. Поради тази причина американците сменят клетките в батериите, идващи от върнати бройки Nissan Leaf, като така се получава нов продукт – xStorage. Той се използва за съхранение на енергия в електрическите системи на различни сгради – от жилищни до индустриални. Eaton вече изпълни такъв проект на стадион \"Йохан Кройф Арена\" – домът на \"Аякс\". Последният такъв проект на компанията пък е стадионът \"Бислет\" в Осло, за който част от електрическата енергия се осигурява от соларни панели. \"Футболните клубове с големи стадиони се интересуват от това, което предлагаме. В момента преговаряме с 5 или 6 от най-големите европейски футболни клубове за изграждането на тази част от електрическата им система, в която може да се съхранява енергия\", заяви вицепрезидентът на Eaton Крейг Макдонъл.  Снимка: Reuters", "date": "2019.06.25", "title": "Стари батерии на електромобили ще зареждат футболни стадиони"}
{"url": "https://www.bgonair.bg/world/2019-06-25/sasht-predstavya-ikonomicheski-plan-za-izraelsko-palestinski-mir-v-bahreynmir", "text": "Съединените щати представят икономически план за израелско-палестински мир. Това ще се случи в Бахрейн по време на двудневна международна конференция, организирана от Вашинготн. Тя се провежда под мотото \"Мир за просперитет\" и е водена от съветника на Тръмп - Джаред Къшнър. Целта на плана, съставен от администрацията на американския президент, е да се намери изход от кризата между Палестина и Израел. Той ще струва 50 милиарда долара. На срещата обаче няма да присъстват израелски и палестински представители. По ивицата Газа дори се проведоха протести срещу конференцията и плана. Стигана се и до сблъсъци между палестинци и израелската полиция.", "date": "2019.06.25", "title": "САЩ представя икономически план за израелско-палестински мир в Бахрейн"}
{"url": "https://www.bgonair.bg/science/2019-06-25/davat-na-targ-shampionsko-ferrari-na-lauda", "text": "Един от най-ценните автомобили в историята на състезанията Формула 1 – Ferrari 312T, каран от Ники Лауда през 1975 година, излиза на търг, организиран от Gooding & Company. Собственикът му се надява да го продаде за 8 млн. долара. Покойният австрийски пилот има 3 световни титли във Формула 1, като първата е от 1975 година със Скудерията. Колата, която сега излиза на търг, е с номер на шасито 022 и с нея Лауда е спечелил Гран при на Франция, завършил е втори в Холандия и трети в Германия. С този автомобил Ники е карал в общо пет състезателни уикенда през 1975 г., като и в петте австриецът печели първата позиция на старта.  Четете още по темата в  . Снимка:  Flickr", "date": "2019.06.25", "title": "Дават на търг шампионско Ferrari на Лауда"}
{"url": "https://www.bgonair.bg/economy/2019-06-25/reklamnite-investitsii-u-nas-zabavyat-rasta-si", "text": "През 2019 г. рекламните инвестиции в България ще нараснат с около 9% на годишна база до около 452 млн. лева. Това би представлявало леко забавяне, защото през 2018 г. повишението беше от 12 на сто на годишна база до 415 млн. лева. Инвестициите в дигитални медии се очаква да достигнат близо 112 млн. лева. Така за първи път у нас онлайн медийната  индустрия ще привлече около една четвърт от общите инвестиции за медийна реклама на пазара. Прогнозата е на Българската асоциация на комуникационните агенции (БАКА), а анализът е по предоставена информация от българските медии и медия агенции, както и годишната прогноза за рекламните инвестиции за 2019 г. Телевизията ще остане най-предпочитаният рекламен канал с 58% дял от общите инвестиции през 2019 г. Постепенното пренасочване на бюджети към дигитални медии вече е трайна тенденция, която ще продължи и в бъдеще. Външната реклама запазва своя 10% дял от медийния пазар и през 2019 г. с 45 млн. прогнозни инвестиции до края на годината. Радиото и пресата са с очакван дял от съответно 4% и 3%, а инвестициите в кино, въпреки ръста си от 4% на годишна база, остават с по-малко от половин процент дял в общия рекламен микс през тази година.", "date": "2019.06.25", "title": "Рекламните инвестиции у нас забавят ръста си"}
{"url": "https://www.bgonair.bg/economy/2019-06-25/evrostat-balgariya-ima-sravnitelno-nay-niski-niva-na-potrebitelski-tseni-v-es", "text": "Българите имат сравнително най-ниски потребителски цени на стоки и услуги сред държавите членки на ЕС, показват данни на Евростат за класацията на най-високите и най-ниските ценови нива на близо 10 вида услуги и потребителски стоки в Евросъюза през 2018 г. Страната ни държи най-ниски потребителски нива в близо 7 от 10 анализирани стоки и услуги в ЕС, като база за сравнение във всички категории е средният показател от 100 пункта в ЕС. Така например показателят на разходите за поддръжка на дома у нас с включени отопление, осветление, вода и други плащания са 33 пункта при среден показател за ЕС от 100 пункта. Българите имат най-ниски разходи в ЕС за хотели, нощувки и пътувания - 46,6 пункта при среден показател за ЕС 100. Приблизително същият е показателят и за разходите за пътуване на българите с влак, автобус или самолет – 47,4 пункта. По отношение на разходите за обзавеждане на дома с мебели или друга битова техника резултатът на страната ни е близо 49 пункта от 100 за ЕС. Най-ниски в целия ЕС са и разходите на българите за алкохол и цигари – 58 пункта, като приблизително толкова заделят сънародниците ни и за спорт и туризъм.  Седмата категория, в която българите имат сравнително най-ниски разходи са плащанията за дрехи и обувки - 78 на сто. По разходи за храна делим сходна позиция с Румъния – 65 пункта, като у нас резултатът е 72 пункта при средни стойности за ЕС 100. По отношение на разходите за кола достигаме ниво от 85 пункта (в Словакия разходите са най-ниски - 79 пункта).  Харесайте страницата ни във Facebook ", "date": "2019.06.25", "title": "Евростат: България е със сравнително ниски нива на потребителски цени в ЕС"}
{"url": "https://www.bgonair.bg/economy/2019-06-25/bmw-tseli-rast-na-prodazhbite-na-elektromobilit", "text": "Германският автомобилен концерн BMW AG планира да засилва продажбите на електрически и хибридни превозни средства с 30% всяка година до 2025 г., ускорявайки разширяването на своя дял на пазара на нови енергийни автомобили, съобщава  Концернът измести целта си за пускане на пазара на 25 електрически и хибридни автомобили с две години до 2023 г., следвайки плановете на други компании като Volkswagen AG за спазване на затягащите се регулации по отношение на замърсяването от транспортния сектор.  Това поставя пред BMW целта за продажба на близо 700 хил. електрически превозни средства до 2025 г. Автомобилопроизводителите в Европа се подготвят за старта на новите по-строги регулации относно отделяното количество въглеродни емисии, които трябва да бъдат заличени през следващите години. Увеличаването на търсенето на SUV (sport utility vehicle) модели и понижените продажби на дизелови коли, които отделят около пет пъти по-малко емисии на въглероден диоксид в сравнение с бензиновите автомобили, възпрепятстват по-бързото трансформиране на автомобилния пазар на Стария континент. BMW в момента предлага един модел, захранван с електричество от батерии, който излезе на пазара още през 2013 г. По-късно през тази година компанията ще пусне и още един електрически модел – Mini. Концернът е продал 142 хил. електрически и плъгин модели през 2018 г., което е своеобразен ръст от 38%.  Харесайте страницата ни във Facebook ", "date": "2019.06.25", "title": "BMW цели ръст на продажбите на електромобили"}
{"url": "https://www.bgonair.bg/world/2019-06-25/iranskite-vlasti-deystviyata-na-sasht-oznachavat-kray-na-diplomatsiyata-mezhdu-teheran-i-vashington", "text": "\r\n [related_articles] Действията на Съединените щати означават край на дипломацията между Техеран и Вашингтон. Това е отговорът на Иранските власти относно санкциите на САЩ срещу лидера Али Хаменей. Говорителят на иранското министерство на външните работи определи мерките като безполезни. Междувременно в интервю излъчено по националната телевизия на Иран, президентът на страната - Хасан Рохани, нарече действията на американския президент Доналд Тръмп - признак на отчаяние.  ", "date": "2019.06.25", "title": "Иран: Действията на САЩ означават край на дипломацията между Техеран и Вашингтон"}
{"url": "https://www.bgonair.bg/world/2019-06-25/na-fona-na-naprezhenieto-mezhdu-sasht-i-iran-kitay-prizova-za-sdarzhanost", "text": "Китай призова за \"спокойствие и сдържаност\" след като напрежението между САЩ и Иран ескалира след новите санкции на американския президент Доналд Тръмп срещу лидерите на Техеран, предава AFP, цитирано от \"Фокус\". \"Вярваме, че сляпото прилагане на натиск няма да помогне за решаването на проблема\", каза говорителят на китайското външно министерство Джен Шуан на пресконференция в Пекин. И добави, че фактите са доказали, че подобни мерки винаги досега са имали обратен ефект.", "date": "2019.06.25", "title": "На фона на напрежението между САЩ и Иран: Китай призова за сдържаност"}
{"url": "https://www.bgonair.bg/world/2019-06-25/fenovete-na-maykal-dzheksan-otbelyazvat-10-godishninata-ot-smartta-mu-s-razlichni-initsiativi", "text": "\r\n Днес се навършват се 10 години от смъртта на Майкъл Джексън. Фенове на Краля на поп музиката от цял свят се подготвят с различни инициативи да почетат паметта му и да си спомнят за неговото творчество.  Майкъл Джексън е носител на 13 награди \"Грами\", а албумът му \"Thriller\" е продаден в 110 милиона копия. Известен като Джако, той оставя ярка следа в света на музиката и е един от най-успешните артисти на всички времена. Неговите танцови движения пък са имитирани от хиляди фенове по целия свят.  Майкъл Джексън почина една седмица преди началото на серия от концерти в Лондон. Причина за смъртта му е сърдечен удар. Личният лекар на Джако бе обвинен за неправилно лечение с болкоуспокояващо. През последните месеци се появи филм, в който го обвиняват в сексуално посегателство над деца - обвинение посрещнато с възмущение от семейството и феновете му.  ", "date": "2019.06.25", "title": "Феновете на Майкъл Джексън отбелязват 10-годишнината от смъртта му с различни инициативи"}
{"url": "https://www.bgonair.bg/world/2019-06-25/kosmicheskiyat-proekt-na-ilan-mask-s-nay-trudnata-misiya-v-istoriyata-si", "text": "Space X стартира най-трудната мисия в историята си. Компанията на Илън Мъск изстреля най-мощната ракета в света в експериментална мисия на американските военновъздушни сили.  Ракетата Falcon Heavy ще достави 24 спътника в три отделни орбити. На борда е и сателит с новия атoмен часовник на НАСА, предназначен да помогне за навигацията в дълбокия космос. Falcon Heavy също така пренася и космически апарат за изпитване на ново, по-ефективно и екологично гориво за космически кораби.  Това е третият полет на Falcon Heavy. Миналата година тя изведе в открития космос автомобил Tesla, а през април тази година осъществи първия комерсиален старт. Тогава страничните ускорители, се приземиха успешно във военновъздушната база Кейп Канаверал, но централното ядро се разби в Атлантическия океан. Снимка: Reuters  ", "date": "2019.06.25", "title": "Космическият проект на Илън Мъск с най-трудната мисия в историята си"}
{"url": "https://www.bgonair.bg/reportazhi/2019-06-25/opasno-visoki-temperaturi-v-chasti-ot-zapadna-evropa", "text": "\r\n [related_articles] Италия се готви за едни от най-тежките горещини в последното десетилетие. Властите са издали предупреждение за опасно време, а болниците са в пълна готовност да приемат граждани с топлинни удари. Испания също е обхаваната от топлата вълна. Очаква се през следващите дни температурите в страната да достигнат 40 градуса. Ситуацията във Франция е подобна. Президентът на страната Еманюел Макрон обяви, че са взети всички необходими мерки, за да се окаже помощ на бедстващи хора.  \"Има високо ниво на бдителност в спешните отделения, здравни заведения и домовете за възрастни хора. Така ще бъде положена грижа за най-уязвимите в това време - болните, бременните жени, бебета и възрастните хора\", заяви той. През 2003 година подобни високи температури във Франция отнеха живота на близо 15 хиляди души, предимно възрастни хора. За да не се повтори трагедията, сега в редица градове са открити така наречените \"прохладни стаи\" в общинските сгради. Басейните работят денонощно, а на места са инсталирани допълнителни градски чешми и фонтани. Властите в Германия и Белгия също издадоха предупреждение за опасно топло време. Препоръчва се да не се стои на открито в най-топлите часове от деня, както и консумирането на голямо количество вода. В Швейцария също очакват жеги. Дори на Скандинавския полуостров ще бъдат отчетени горещини, нетипични за региона. Според учените обаче високите температури не са случен каприз на времето. Те смятат, че аномалиите се дължат на климатичните промени и е много вероятно да се наблюдават все по-често в бъдеще. ", "date": "2019.06.25", "title": "Опасно високи температури в части от Западна Европа"}
{"url": "https://www.bgonair.bg/world/2019-06-25/protestite-v-gruziya-ne-stihvat-hilyadi-iskat-predsrochni-parlamentarni-izbori", "text": "\r\n Пореден мащабен протест в Грузия. Хиляди се събраха пред сградата на парламента в столицата Тбилиси на антиправителствена демонстрация.  Общественото недоволство продължава да ескалира въпреки обещанията на управляващата партия за реформи.  \r\nПротестиращите развяваха плакати с надписи \"Русия е окупаторска държава\".  По-рано вчера управляващите в Грузия обявиха, че ще предприемат реформи в избирателната система. Действията са в опит да се успокои гражданското недоволство.  Протестиращите обаче не се задоволяват с промяната в Изборния кодекс. Те искат предсрочни парламентарни избори и уволнението на министъра на вътрешните работи.  Напрежението между Москва и Тбилиси ескалира миналата седмица, когато руският президент Владимир Путин подписа указ за забрана на руски пътнически самолети да летят над Грузия.", "date": "2019.06.25", "title": "Протестите в Грузия не стихват, хиляди искат предсрочни парламентарни избори"}
{"url": "https://www.bgonair.bg/world/2019-06-25/kola-palna-s-gazovi-butilki-se-zabi-v-amerikanskoto-posolstvo-v-seul", "text": "Кола, пълна с газови бутилки, се вряза в американското посолство в Сеул и предизвика паника в района около сградата.  Инцидентът се случва само няколко дни преди посещението на президента Доналд Тръмп в дипломатическата мисия.  Полицията е арестувала 40-годишен мъж, който е управлявал превозното средтсво. Все още не са ясни причините, довели до катастрофата. Не се коментира и дали става въпрос за умишлено нападение. Очевидци обаче разказват, че малко преди да се вреже в оградата на посолството, мъжът направил рязък завой.  Властите в Южна Корея обявиха, че работят в тясно сътрудничество с американското посолство, за да гарантират сигурността на Тръмп при придстоящата визита.", "date": "2019.06.25", "title": "Кола, пълна с газови бутилки, се заби в американското посолство в Сеул"}
{"url": "https://www.bgonair.bg/bulgaria/2019-06-25/ogromna-dupka-na-patya-se-poyavi-pred-uasg-v-stolitsata", "text": "Огромна дупка, дълбока около два метра, се отвори до Университета по архитектура и геодезия в София. Движението в района не е възпрепятствано от аварията.  Пред Bulgaria ON AIR Kрасимир Кръстев от \"Софийска вода\" обясни, че сигналът за пропадането е постъпил в 12:10 и служители веднага са обезопасили района. Все още не е ясно каква е причината за пропадането на пътната настилка. Дупката ще бъде запълнена с баластра, а до края на седмицата изцяло възстановена. От \"Софийска вода\" ще обследват канализационната мрежа в района, за да се установи дали пропадането е причинено от проблем, свързан с нея. ", "date": "2019.06.25", "title": "Огромна дупка на пътя се появи пред УАСГ в столицата"}
{"url": "https://www.bgonair.bg/bulgaria/2019-06-25/katastrofa-s-balgarski-mikrobus-v-rumaniya-edin-chovek-e-zaginal", "text": "Тежък инцидент с българи в Румъния, при който един човек е загинал, а четирима са ранени. Това се е случило при катастрофа на микробус на пътя Гюргево-Букурещ. Микробусът се е движел към граничен пункт Гюргево и Дунав мост. В него пътували общо 9 души – български граждани. Микробусът е с английска регистрация и с десен волан. Причините за инцидентa се изясняват. Инцидентът е станал днес по обяд, ранените са настанени в болница. Мисията ни в Букурещ е в контакт с местните власти по повод инцидента. При необходимост от съдействие българските граждани могат да се свържат с посолството на България в Румъния на тел.: +40 21 230 21 50; +40 21 230 21 59, или дежурни телефони в извънработно време.  Харесайте и страницата ни във Facebook ", "date": "2019.06.25", "title": "Катастрофа с български микробус в Румъния - един човек е загинал"}
{"url": "https://www.bgonair.bg/denqt-on-air/2019-06-25/milen-keremedchiev-irantsite-ne-byaha-podgotveni-za-ataka-sreshtu-lidera-im", "text": "\r\n Действията на Съединените щати означават край на дипломацията между Техеран и Вашингтон. Това е отговорът на Иранските власти относно санкциите на САЩ срещу лидера Али Хаменей. Говорителят на иранското министерство на външните работи определи мерките като безполезни. \"Явно санкциите, които в момента Тръмп налага, повече обиждат, отколкото да имат някакъв ефект. Иран е в санкции от 40 години и тази държава продължава да се развива\", отбеляза бившият зам.-външен министър Милен Керемедчиев.  Той смята, че иранците не са били подготвени за атака срещу лидера им. По думите на Керемедчиев, Тръмп обича да налага икономически санкции. Гостът на   твърди, че ако американският президент не е бил решен на военни действия, това говори за добър прагматизъм от негова страна. \"Иран са по-слаби в много военни дейности, но имат много силно качество и това е възможността да блокират Ормузкия пролив около Оман и да спрат една пета от транзита на петрол. Ако те го направят, световната общност ще натисне Съединените щати за много по-бързо разрешаване на този конфликт\", посочи той в студиото на . И допълни, че това е абсолютно възможно, ако САЩ ударят първи. Той е на мнение, че за Япония е много важно омиротворението в Иран, защото цялата икономика на страната се издържа от петрола на Персийския залив. Керемедчиев смята, че в този конфликт най-потърпевш е Европейският съюз и в момента европейците трябва да заемат страна - Иран или САЩ. Относно темата за Brexit, той е категоричен, че Brexit без сделка означава продължаване на преговорите. \"Турция се опитва да шантажира САЩ. Този тип шантаж при Тръмп не върви\", заяви Керемедчиев за подготвените санкции срещу Турция.", "date": "2019.06.25", "title": "Милен Керемедчиев: Иранците не бяха подготвени за атака срещу лидера им"}
{"url": "https://www.bgonair.bg/bulgaria/2019-06-25/skasan-kabel-pri-remont-ostavi-stolichniya-kvartal-druzhba-1-bez-tok-tazi-sutrin", "text": "Фирма скъса кабел 10 киловолта, собственост на \"ЧЕЗ Разпределение България\", при извършване на несъобразени изкопни работи, в резултат на което близо 4200 клиенти от столичния квартал \"Дружба 1\" останаха без електрозахранване на тази сутрин. Това съобщиха от пресцентъра на дружеството. Екипите на ЧЕЗ Разпределение реагираха незабавно и в рамките един час възстановиха електрозахранването.  Ще бъде изготвен и констативен протокол за причинената авария и ще бъдат предявени претенции за нанасяне на имуществени вреди. Харесайте и страницата ни във Facebook ", "date": "2019.06.25", "title": "Скъсан кабел при ремонт остави столичния квартал \"Дружба 1\" без ток тази сутрин"}
{"url": "https://www.bgonair.bg/bulgaria/2019-06-25/finansovoto-ministerstvo-publikuva-kolko-dalzhat-partiite-chaka-si-parite-dobrovolno", "text": "Министерството на финансите преизчисли годишната държавна субсидия, отпусната на политическите партии и коалиции за периода от 26 май 2016 година до влизането в сила на промените в Закона за политическите партии, съобщиха от правителствената информационна служба. От таблицата, публикувана на сайта на ведомството, става ясно, че ГЕРБ трябва да върнат 5,6 млн. лв., БСП – 4,3 млн. лв., а ДПС – 1,6 млн. лв. \"Воля\" ще трябва да възстанови 656 хил. лв., НФСБ пък ще връща 541 хил. лв., а \"Атака\" - 539 хил. лв. ВМРО ще трябва да върнат към държавния бюджет 508 хил. лв. ГЕРБ вече са направили превод с дължимото по сметката на министерството в БНБ. Министърът на финансите вече е изпратил писма до политическите партии, получили държавни субсидии, в които са посочени конкретните суми, подлежащи на връщане - разликата между предоставената държавна субсидия и преизчисления размер. В писмата е описан и механизмът за възстановяването на сумите, съобразно изискванията на Закона за изменение на Закона за политическите партии, съобщават още от Министерски съвет.  В случай, че партия, включително от състава на коалиция, която получава държавна субсидия, не върне доброволно разликата до предоставянето на втората част от субсидията за 2019 г., разликата ще бъде възстановена в бюджета, като на партията ще бъде предоставена 70% от сумата, която трябва да ѝ бъде отпусната като втора част на субсидията за 2019 г., съответно 50% от сумата, която трябва да ѝ бъде предоставена от всяка следваща част на субсидията в рамките до една година от влизането в сила на закона. При недостиг на средства или липса на следващи части от субсидията, разликата, която не е върната от съответната партия или коалиция, следва да бъде възстановена доброволно по централния бюджет в срок до 31 декември 2020 г. Политическа партия, включително от състава на коалиция, която не получава държавна субсидия, следва да върне разликата между предоставената държавна субсидия и преизчисления размер до 31 декември 2020 година. След изтичането на посочения законов срок – 31 декември 2020 година, средствата, които не са върнати в централния бюджет доброволно, подлежат на събиране по общия ред. Харесайте и страницата ни във Facebook ", "date": "2019.06.25", "title": "Финансовото министерство публикува колко дължат партиите, чака си парите доброволно"}
{"url": "https://www.bgonair.bg/world/2019-06-25/boris-dzhonsan-e-gotov-na-brexit-bez-sdelka", "text": "\r\n Фаворитът за наследник на британския премиер Тереза Мей Борис Джонсън е готов на Brexit без сделка. Това заяви самият той в интервю за ВВС.  Джонсън акцентира, че е готов да изведе страната от Европейския съюз на 31 октомври дори и ако не е постигната сделка с блока. Той отново повдигна съмнения относно плащането на предварително договорена сделка за развод с ЕС на стойност 39 млрд. паунда.  Претендентът за наследник на Мей даде подробно интервю само дни, след като външният министър и негов съперник Джереми Хънт определи Джонсън като страхливец, който избягва публични дебати след бойкотирането на телевизионен дебат. \"Разбира се, моето обещание е да излeзем от ЕС на Хелоуин или на 31 октомври. Начинът да накараме нашите приятели и партньори да разберат колко сериозни сме, е най-накрая да се откажем от поражението и негативизма, които са ни обгърнали като облак от толкова много време и да се подготвим уверено и сериозно за вариант \"твърд\" Brexit\", каза Джонсън.  ", "date": "2019.06.25", "title": "Борис Джонсън е готов на Brexit без сделка"}
{"url": "https://www.bgonair.bg/bulgaria/2019-06-25/zhiteli-na-burgaski-kvartal-pritesneni-staro-svlachishte-mozhe-da-se-aktivizira", "text": "\r\n Жители на бургаския квартал \"Сарафово\" се притесняват, че старо свлачище на брега на морето отново ще се активизира при дъждовното време. Десет месеца след като брега се свлече към морето, нищо не е направено, въпреки обещанието на общината.  Свлачището се активизира през октомври миналата година при пороен дъжд, който наводни квартала. Живеещите тогава алармираха, че ако не се вземат спешни мерки къщите им ще се свлекат в морето.  Вчера багер разрушава старата отводнителна канавка и на нейно място прави нова - само от пръст. \"Единият ден казват, че ще правят бетонова канавка, на следващия ден казват, че няма да е бетонова канавка, а канавка от земна маса, което няма как да задържи водата, ако дойде. Тя вдига много високо ниво и това цялото нещо ще го свлече и ще го срути обратно надолу\", сподели жител на квартала. Според местните тази канавка няма да реши проблема, а ще го задълбочи. Недоумяват защо не се укрепва и брега. Кметът се срещна с притеснените жители на квартала и обясни, че от общината са предложили свлачището да бъде укрепено с бетонна стена и бетонен канал, но от Геозащита Варна са отхвърлили проекта.  \"Ще бъдат монтирани репери и при движение на земни маси ще се изисква отново становище за по-задълбочено и по-качествено обработване на тази територия\", посочи той. От общината ще пуснат възражение, а дотогава теренът ще се наблюдава.", "date": "2019.06.25", "title": "Жители на бургаски квартал притеснени: Старо свлачище може да се активизира"}
{"url": "https://www.bgonair.bg/bulgaria/2019-06-25/pomosht-za-teodor-sabirat-se-sredstva-za-14-godishno-momche-bolno-ot-rak-na-kostite", "text": "\r\n 300 000 евро – това е необходимата сума за лечението на 14-годишния Теодор от Кюстендил. Момчето страда от остеосарком, а два тумора са засегнали бедрената му кост. Засега семейството е събрало 100 000 лева. Теодор и неговите родители заминаха за лечение в Германия с надеждата за пълно излекуване. 14-годишният Теодор Велинов е усмихнато момче, което обича спорта. На 6 май тази година обаче животът му се преобръща. След един футболен мач започва да накуцва леко навръщане от стадиона. Появява се и оток на бедрената кост, а лекарите поставят тежката диагноза - рак на костите. Семейството е в шок. Теодор се лекува в България и се подлага на два курса химиотерапия. Лекарите обаче казват, че има риск кракът на Теди да бъде ампутиран. Страшната новина принуждава майка му да потърси болница в Германия.  Подават документи в Националната здравна каса, но не могат да бъдат приети, защото нямат конкретна оферта от болница в чужбина. Получават отказ от клиника в Берлин поради липса на места, но в Хайделберг късметът им се усмихва.  Семейството вярва, че Теди ще се излекува напълно. Самият той също е оптимист. И мечтае да завърши право.", "date": "2019.06.25", "title": "Помощ за Теодор: Събират се средства за 14-годишно момче, болно от рак на костите"}
{"url": "https://www.bgonair.bg/reportazhi/2019-06-25/sled-potopa-na-stolichnata-ul-solunska-navodneni-magazini-i-zapusheni-shahti", "text": "\r\n От рано сутринта живеещите и работещите на улица \"Солунска\" в София започнаха да почистват наносите, които шахтите не успяха да поемат след вчерашния дъжд. Хора, които работят в района разказаха как вчера на няколко пъти водата стигала прага на търговските обекти.  На улицата има изградени отточни съоръжения по цялото протежение, но листата и пясъкът от паветата запушили дупките. Водата е отмила и декоративните пелети, които са били поставени около дърветата.  След проблемите вчера улицата ще бъде част от списъка на зорко проверяваните от Столичната община. Дъждът вчера нанесе щети и на други места в столицата. На улица \"Христо Смирнески\" зейна огромна яма. Повече от метър широка и близо 3 метра дълбока се оказа кратерът, скрит под паветата.  От \"Софийска вода' запълниха дупката с инертни материали, за да не представлява опасност за пешеходци и шофьори.  Харесайте и страницата ни във Facebook ", "date": "2019.06.25", "title": "След потопа на столичната ул. \"Солунска\" - наводнени магазини и запушени шахти"}
{"url": "https://www.bgonair.bg/bulgaria/2019-06-25/ananiev-obeshta-zaplatite-v-oblastnite-bolnitsi-skachat-s-do-250-leva", "text": "\r\n От първи юли заплатите в областните болници ще бъдат увеличени с между 150 и 250 лева. Това съобщи министърът на здравеопазването Кирил Ананиев, който е на обиколка по лечебните заведения в страната, за да представи новата методика за формиране на възнагражденията.  Изготвянето на методиката беше обещано от министъра на здравеопазването още по време на протестите на медицинските сестри и специалистите по здравни грижи.  \r\nАко основната заплата на санитар е 560 лева, на медицинска сестра ще е 950 лева, а тази на лекар - 1200 лева, което е заложено и в момента в колективния трудов договор. Според здравни специалисти работещите лекари не разбират как тази методика ще помогне за подобряването на здравеопазването у нас. До края на седмицата министър Ананиев обеща да обиколи всички областни болници в страната.   ", "date": "2019.06.25", "title": "Ананиев обеща: Заплатите в областните болници скачат с до 250 лева"}
{"url": "https://www.bgonair.bg/bulgaria/2019-06-25/prouchvane-ima-dvoen-standart-pri-hranite-v-razlichnite-darzhavi-ot-es", "text": "\r\n Проучване на Съвместния изследователски център към Европейската комисия сочи, че двоен стандарт при храните в различните държави членки на Европейския съюз все пак има. От България са били изпратени 95 стоки, чийто състав, етикети и опаковка, да бъдат изследвани и съпоставени. В рамките на проучването са анализирани близо 1400 проби от 128 различни хранителни продукта, от 19 държави в Европейския съюз.  Резултатите от проучването показват, че над 20 на сто продуктите са били с еднаква лицева страна на опаковката и еднакво съдържание, а при близо една трета от тях, освен разлики в състава им в различните страни от ЕС, разлики е имало и в опаковката.  Други над 20% са имали подобна опаковка, но различен състав, а 9 на сто са имали еднаква част от опаковката, но различен състав.", "date": "2019.06.25", "title": "Проучване: Има двоен стандарт при храните в различните държави от ЕС"}
{"url": "https://www.bgonair.bg/world/2019-06-25/meksiko-razpolozhi-15-000-voenni-po-granitsata-sas-sasht", "text": "Мексико разположи близо 15 000 военнослужещи и служители на националната гвардия по границата със САЩ.  Причината - блокиране на пътя на хиляди мигранти от Централна Америка. Мярката е по силата на споразумение с Вашингтон за спиране на нелегалната миграция.  В края на миналия месец американският президент Доналд Тръмп заплаши, че ще наложи мита на мексикански стоки, внасяни от САЩ, ако Мексико не спре тази мигрантската вълна. Харесайте страницата ни във Facebook ", "date": "2019.06.25", "title": "Мексико разположи 15 000 военни по границата със САЩ"}
{"url": "https://www.bgonair.bg/direktno/2019-06-25/nyama-da-zakrivat-poshti", "text": "\r\n Не се предвижда закриване на пощи, каза главният изпълнителен директор на \"Български пощи\" Деян Дънешки  в предаването  по . Той беше категоричен, че нито едно населено място няма да бъде лишено от услугите. Проблем обаче са пенсиониращите се служители. За техните места много трудно се намират нови кадри. След гарантираните 10 дни отпуск по бащинство от страна на ЕС, едва ли у нас те ще бъдат прибавени към сега съществуващите 15 дни, предположиха Яна Алексиева от Асоциация \"Родители\" и Миглена Атанасова от Фондация \"Анимус\".  Според тях се търси нов механизъм, при който и двамата родители да имат колкото се може повече време с детето си.      ", "date": "2019.06.25", "title": "Не се предвижда закриване на пощи в нито едно населено място"}
