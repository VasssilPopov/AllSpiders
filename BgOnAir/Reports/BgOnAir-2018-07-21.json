{"url": "https://www.bgonair.bg/oporni-hora/2018-07-21/milen-velchev-vyarvam-che-nyama-da-stoim-poveche-ot-dve-godini-v-chakalnyata-na-evrozonata", "text": "\r\n Милен Велчев: Вярвам, че няма да стоим повече от две години в чакалнята на еврозоната! Няма да ни удължават срока. И след тези две години преценката е почти автоматична, а условието е спазването на маастрихтските критерии, които ние и сега изпълняваме! А в чакалнята е напълно реалистично да влезем следващата година! Поздравявам Горанов за ясната политика за бързо присъединяване към еврозоната! Ново \"изобретение\" на еврозоната е предверието на чакалнята. Но трябвя са си довършим реформите. Изглежда трябва външен натиск за реформите. Може да се направи и аналогията за нов мониторинг. Дано сега са по-обективни в оценките си към нас! БНБ се справя доста добре с надзора. Резултатът от стрес-тестовете ще бъде идентичен с тези от 2016 г", "date": "2018.07.21", "title": "Милен Велчев: Вярвам, че няма да стоим повече от две години в чакалнята на еврозоната! "}
{"url": "https://www.bgonair.bg/world/2018-07-21/rekordni-zhegi-v-shvetsiya-prichiniha-gorski-pozhari", "text": "Швеция изживява най-големите си жеги от десетилетия насам. През последните дни термометрите в Стокхолм отчитат рекордните 33 градуса. Предупреждения за опасни горещини са издадени за няколко региона на страната. Необичайната суша стана причина за огромни горски пожари. От сряда насам са пламнали общо 44 огнища, като някои от тях стигнаха чак до Лапландия. Районите около тях бяха евакуирани, а Швеция поиска от Европейския съюз помощ за справяне с бедствието. Френски и италиански самолети вече помагат в гасенето на пожарите.", "date": "2018.07.21", "title": "Рекордни жеги в Швеция причиниха горски пожари"}
{"url": "https://www.bgonair.bg/bulgaria/2018-07-21/kola-se-obarna-po-tavan-v-rayona-na-kresnenskoto-defile", "text": "Нов епизод от войната на пътя и в съботната сутрин. Катастрофа блокира движението по магистрала \"Хемус\" край Девня. Малко преди 10 часа автомобил се е ударил в мантинелата. По първоначални данни, шофьорът е пострадал и е с опасност за живота. Инцидентът временно затвори за движение изпреварващите ленти в двете посоки в участъка, а пътни полицаи регулират трафика. По-рано днес, друг инцидент затрудни движението в района на Кресненското дефиле. Автомобил се обърна по таван, малко преди Сандански в посока Кулата. Все още няма данни за пострадали или жертви при катастрофата.", "date": "2018.07.21", "title": "Кола се обърна по таван в района на Кресненското дефиле"}
{"url": "https://www.bgonair.bg/reportazhi/2018-07-21/silistrensko-veterinarite-prizovavat-horata-da-kolyat-prasetata-si", "text": "\r\n Ветеринарите в Силистренско предупреждават, че заразата от африканска чума по свинете е на стотина километра от българската граница. В село Ветрен 14 домакинства отглеждат по едно или две прасета за лична консумация. Всички вече са предупредени от ветеринарите за опасността, но са разтревожени.  От известно време при областния управител се провеждат почти през ден срещи на специалистите, институциите и представителите на местните власти за мерките против африканската чума. По границата има разлепени листовки, автомобилите минават през дезинфекциращ разтвор. Специалистите отправиха любопитен призив към стопаните - ако прасетата са готови за клане, да не се чака Коледа.  На територията на България все още няма открити случаи на африканска чума по свинете..", "date": "2018.07.21", "title": "Силистренско: Ветеринарите призовават хората да колят прасетата си"}
{"url": "https://www.bgonair.bg/bulgaria/2018-07-21/veterinari-pak-shte-se-opitat-da-vzemat-probi-ot-zhivotnite-v-bolyarovo", "text": "В Болярово днес ветеринарите ще направят втори опит да вземат проби от животните в месните стопанство. На заседание на кризисния щаб снощи, земеделският министър Румен Порожанов заяви, че всички животни, засегнати от чумата в Странджанско, ще бъдат евтаназирани. По негова информация, ветеринарният лекар в Болярово ще бъде сменен, за да може безпрепятствено да се вземат пробите. Вчера фермерите и техни защитници отказаха да допуснат ветеринарите до стопанството. Областният управител на Ямбол пък призова фермерите още днес да променят позицията си. От сутринта полицейското присъствие в района е засилено, има и жандармерия.  ", "date": "2018.07.21", "title": "Ветеринари пак ще се опитат да вземат проби от животните в Болярово"}
{"url": "https://www.bgonair.bg/reportazhi/2018-07-21/banderolat-na-nalivnata-bira-shte-dovede-samo-do-poveche-chakane-po-skladovete", "text": "\r\n Въвеждането на бандерол на наливната бира над 5 литра ще оскъпи пивото с малко, но с много ще увеличи чакането по акцизните складове. Това обясниха търговци на бира, по повод одобреният от депутатите акциз. По думите им, като нискоалкохолна напитка и сравнително евтин акциз, никой няма да произвежда бира менте или да прави контрабанда, както се случва с високоалкохолните питиета.  В Чехия бирата е по-евтина от водата. Като в Пилзен може да си купите хубаво пиво за около 30 български стотинки. С чешки бири работи и Ростислав, който вече 5 години продава повече от 100 вида бира от цял свят. Категоричен е, че никъде няма такива изисквания, каквито в България.  Пивоварните, с които Ростислав работи са малки производители на бира. При тях акцизът е на половина. Депутатите имат възможност да отхвърлят бандерола върху бирата между първо и второ четене. В противен случай ще влезе в сила от 1 януари догодина. ", "date": "2018.07.21", "title": "Бандеролът на наливната бира ще доведе само до повече чакане по складовете"}
{"url": "https://www.bgonair.bg/bulgaria/2018-07-21/10-novi-renovirani-avtobusa-shte-se-dvizhat-kam-park-vitosha", "text": "Столичният автотранспорт“ ще закупи 10 реновирани автобусa, които ще се движат до природен парк \"Витоша\". Те ще заменят изцяло амортизираните превозни средства, които се движат по линии 63,163 и 66. Това каза заместник-кметът по транспорта в София Евгени Крусев по време на проверката си на редовността и обслужването на линия 63. Автобусите ще бъдат съобразени с особеностите на маршрута по трите линии и с по-голям брой седалки, тъй като се пътува по-дълго и теренът е планински. Автобусите ще бъдат с ръчни скоростни кутии и дизелови двигатели, което предполага по-голяма устойчивост и сигурност за пътуващите при продължително изкачване и спускане на сериозни наклони и голяма денивелация. Обществената поръчка за доставка ще бъде обявена през месец август. Очаква се превозните средства да бъдат доставени през зимата на тази година, съобщава сайта на Столичната община. Центърът за градска мобилност има за цел да следи натовареността на линиите и при необходимост да пуска допълнителни превозни средства до природен парк \"Витоша\", каза още Евгени Крусев.  ", "date": "2018.07.21", "title": "10 нови реновирани автобуса ще се движат към парк \"Витоша\""}
{"url": "https://www.bgonair.bg/world/2018-07-21/tragediyata-v-misuri-pogubi-tsyalo-semeystvo", "text": "Деветима души от едно семейство са сред 17-те загиналите при потъването на туристическо корабче в езеро в южната част на американския щат Мисури, съобщиха местните власти, предаде Ройтерс. На плавателния съд, наподобяващ амфибия от Втората световна война, са пребивавали 31 пътници, вкл. деца. Внезапна буря на езерото Тейбъл рок край град Брансън е предизвикала вълни, които преобърнали корабчето и то потънало, пише  . През последните две десетилетия инциденти с такива плавателни съдове, които могат да се движат и по суша на колела, са причинили в САЩ смъртта на близо 40 човека. Вчерашният случай е една от най-големите трагедии с туристи в страната от години насам, отбеляза Ройтерс. Капитанът на плавателния съд, който се преобърна и потъна в езеро в щата Мисури, е казал на пътниците, че няма нужда да слагат спасителни жилетки, разказала една от оцелелите. Тия Коулман, чиито деветима роднини са сред 17-те загинали, твърди, че преди да се разрази бурята, предизвикала силни вълни, шкиперът казал на туристите да не си дават труда са слагат спасителните жилетки, защото няма да им трябват. По-рано Дъг Рейдър, шерифът на окръг Стоун, потвърди, че капитанът е сред оцелелите. Той също каза, че на борда е имало спасителни жилетки, но не е ясно дали 29-те пътници са ги използвали. ", "date": "2018.07.21", "title": "Жена изгуби 9 роднини при трагедията в Мисури"}
{"url": "https://www.bgonair.bg/world/2018-07-21/belgiytsite-chestvat-svoyata-nezavisimost", "text": "Белгия отбелязва днес националния си празник. В Брюксел той ще бъде почетен с военен парад на площад \"Полерт“, където ще бъде построено село на местната и федералната полиция, съобщава БНР. На други места пък ще бъде разположено европейско село, предвидени са също инициативи за развлечение на децата.  На 21 юли Белгия чества възкачването на престола на първия крал на страната Леополд Първи през 1831 г. Това е и денят на независимостта.", "date": "2018.07.21", "title": "Белгийците честват своята независимост"}
{"url": "https://www.bgonair.bg/bulgaria/2018-07-21/gerb-se-samnyavat-v-sabotazh-pri-ovladyavaneto-na-chumata-po-zhivotnite", "text": "\r\n Кризата с чумата по животните в Странджа продължава да бъде в центъра на политическия живот у нас. ГЕРБ дадоха извънредна пресконференция днес, на която участваха народният представител Тома Биков и бившият депутат Антон Тодоров. Темата беше провокациите, които се създават около кризата, а според ГЕРБ те идват от три основни страни. От партията обявиха, че това са:  \"Позитано\", \"Радев\" и провокатор, който се казва Тодор Атанасов. От партията на Бойко Борисов смятат, че това е заплаха, а самата провокация се състои във видео, на което е Атанасов и в което той споменава името на лидера на БСП Корнелия Нинова. Заради въпросния запис от ГЕРБ официално поискаха Нинова да отговори дали познава този човек и дали на него му се плаща. Ако подобно нещо се окаже истина ГЕРБ се заканиха, че ще отнесат въпроса и към главният прокурор Сотир Цацаров, който да разследва случая и евентуално саботиране на силите, които трябва да овладеят кризата с чумата.", "date": "2018.07.21", "title": "ГЕРБ се съмняват в саботаж при овладяването на чумата по животните"}
{"url": "https://www.bgonair.bg/world/2018-07-21/napadatelyat-v-germaniya-ne-e-deystval-ot-teroristichni-podbudi", "text": "Мъжът, нападнал с нож пътници в автобус в Германия вчера, най-вероятно не е действал от терористични подбуди. Това съобщава германската преса, позовавайки се на източници от разследването. Нападателят е 34-годишен германски гражданин от ирански произход, който от години живеел в град Любек. Вчера следобед, той извади кухненски нож в пълен автобус от градския транспорт и рани най-малко 10 души. Петима от тях са настанени в болница, трима са в по-тежко състояние. Свидетели разказват, че шофьорът веднага е спрял превозното средство, за да позволи на пътниците да избягат. Срещу нападателя ще бъдат повдигнати обвинения още днес. До момента той отказва да разговаря с разследващите.", "date": "2018.07.21", "title": "Нападателят в Германия не е действал от терористични подбуди"}
{"url": "https://www.bgonair.bg/oporni-hora/2018-07-21/yanaki-stoilov-bsp-tryabva-da-kopae-po-dalboko", "text": "\r\n Янаки Стоилов: БСП трябва да копае по-дълбоко! Опасното е сегашната коалиция да не си стане самодостатъчна с вътрешната опозиция на В. Симеонов и БСП да няма какво да каже като опозиция. Преди да кажеш каква трябва да е България, трябва да покажеш как действаш като опозиция! Къде беше БСП, когато се гласуваха промените в закона за приватизацията? Или за горивата? Попита риторично Янаки Стоилов. Относно спряната сделка за ЧЕЗ от КЗК: Много по-чисто щеше да бъде, ако държавата беше казала, че сделката е неизгодна, вместо да се произнася КЗК! Защото аргументите на КЗК не издържат. Задаваме си въпроса, как работят институциите? Но на първо четене, тази новина дойде като приятна изненада. Възможно е догодина да има предсрочни избори. За съжаление партиите са се превърнали в организации за провеждане на избори.", "date": "2018.07.21", "title": "Янаки Стоилов: БСП трябва да копае по-дълбоко!"}
{"url": "https://www.bgonair.bg/bulgaria/2018-07-21/76-godini-ot-razstrela-na-nikola-vaptsarov", "text": "\r\n С митинг- поклонение наследници на Никола Вапцаров, представители на леви и на патриотични организации отбелязаха 76 години от гибелта на поета. Вапцаров е бил разстрелян заедно с петима негови съмишленици. Борбата на българските антифашисти е съизмерима с тази на героите от Възраждането, посочи в речта си заместник-председателят на градската организация на БСП проф. Ваня Добрева. Никола Вапцаров се осмели да предизвика историята от името на малкия човек, написа в поздравителния си адрес президентът Румен Радев, а племенницата на поета- Мая Вапцарова, обобщи: \"Камъните около лобното място на Никола Вапцаров всъщност са сълзите на поколенията, дошли да почетат разстреляните ценности на България\".", "date": "2018.07.21", "title": "76 години от разстрела на Никола Вапцаров"}
{"url": "https://www.bgonair.bg/bulgaria/2018-07-21/uchebnata-godina-za-sedmoklasnitsite-veche-shte-priklyuchva-na-28-yuni", "text": "Министерството на образованието и науката предлага за обществено обсъждане график на учебното време и ваканциите, както и за датите и дейностите по държавните зрелостни изпити, националното външно оценяване и изпитите за придобиване на професионална квалификация през следващата учебна година, съобщиха от МОН. С графика за изпитите се предлага матурите след 12 клас да останат на същите дати, пише  . Следващата учебна година е първата, в която по учебен план седмокласниците ще учат 36 учебни седмици, т.е. за тях учебните занятия ще приключат на 28 юни. Досега те учеха до 15 юни. Датите на националните външни оценявания се определят всяка година и за следващата проектът предвижда изпитът по български език да е на 17 юни, а по математика - на 19 юни 2019 година. Четири са предвидените ваканции през следващата учебна година, които се предлагат с графика за почивните дни. Първата ще е от 1 до 4 ноември 2018 г., включително. По Коледа учениците ще почиват общо 11 дни - от 22 декември 2018 г. до 1 януари 2019 г., включително. Междусрочната ваканция ще е от 2 до 5 февруари 2019 г., като вторият срок трябва да започне на 6 февруари. През пролетта учениците от първи до 11-и клас ще почиват от 30 март до 7 април 2019 г., включително. За дванадесетокласниците пролетната ваканция е от 5 до 7 април. Времето за обсъждане на предложените от МОН варианти на графици е един месец от датата на публикуването им на официалната страница на Министерството. Всички постъпили становища ще бъдат разгледани, уверяват от МОН.", "date": "2018.07.21", "title": "Учебната година за седмокласниците вече ще приключва на 28 юни"}
{"url": "https://www.bgonair.bg/bulgaria/2018-07-21/otkrivat-oshte-edna-arena-sega-v-shumen", "text": "Многофункционалната спортна зала \"Арена Шумен ще бъде открита официално днес. Лентата на новото съоръжение ще пререже министър-председателят Бойко Борисов. Церемонията е от 19:00 часа.  За откриването са поканени представители на всички спортни клубове в Шумен и известни спортисти от града, съобщава сайта на БНР.  Следващата седмица ще бъдат определени дни на отворените врати за свободен достъп, за да могат шуменци да видят залата. След официалната церемония по откриването е предвиден концерт с участието на вокални и танцови изпълнители. Ансамбъл \"Българе\" ще представят новия си спектакъл \"Как ще ни стигнат американците\". Преди официалното откриване пък, всички спортни клубове от Шумен ще направят демонстрация на своите умения пред входа на залата.", "date": "2018.07.21", "title": "Откриват още една \"Арена\" - сега в Шумен"}
{"url": "https://www.bgonair.bg/bulgaria/2018-07-21/115-godini-ot-ilindensko-preobrazhenskoto-vastanie-shte-badat-otbelyazani-v-selo-smielevo", "text": "115 години от Илинденско-Преображенското въстание ще се честват в македонското село Смилево. Церемонията ще се проведе пред паметника на родения там Даме Груев, съобщава БНР.  Официален гост ще бъде вицепрезидентът Илияна Йотова.  На това място в югозападната част на Македония е бил главният щаб за Битолски окръг, който на 20 юли нарежда на въстаническите отряди да започнат бойните действия. Илинденско-Преображенското въстание отбелязва връхна точка в освободителната борба на македонските и тракийските българи. При потушаването му 30 000 души от тези региони на тогавашната Османска империя бягат към България.", "date": "2018.07.21", "title": "115 години от Илинденско-Преображенското въстание отбелязват в село Смиелево"}
{"url": "https://www.bgonair.bg/bulgaria/2018-07-21/zaradi-ptp-ogranicheniya-po-hemus-kray-varna", "text": "Временно се ограничава движението в изпреварващата лента при 405 километър на магистрала \"Хемус\", в област Варна. Промените са валидни за пътуващите в двете посоки, а причината за това е възникване на пътнотранспортно произшествие.  Това съобщава сайта на Агенция \"Пътна инфраструктура\". Преобърнал се е лек автомобил, пострадал е само водачът, който е откаран в болница. Трафикът се осъществява в активната лента и се регулира от \"Пътна полиция\". Шофьорите да движат с повишено внимание и съобразена скорост.", "date": "2018.07.21", "title": "Заради ПТП: Ограничения по \"Хемус\" край Варна"}
{"url": "https://www.bgonair.bg/bulgaria/2018-07-21/bsp-shte-predstavyat-svoyata-viziya-za-balgariya", "text": "Лидерът на БСП Корнелия Нинова представя проект на \"Визия за България\" в София. Проектодокументът е разглеждан на Национално съвещание, в което участват членове на НС на БСП, народни представители, председатели на областни и общински съвети на БСП, кметове, коалиционни партньори, представители на граждански  организации, експерти, журналисти.  Забавяне на темпото за влизане в Еврозоната, това поиска лидерът на червените Корнелия Нинова от трибуната на провеждащото се днес национално съвещание на БСП. Визията на Нинова за бъдещето на България включва още засилване на регионалната политика и стимулиране на специалностите в образованието, от които икономиката има нужда. Тя определи като грешка идеята мигрантите да попълват дефицитите на работни места и предложи намаляване на ДДС за храната и лекарствата.  Националното съвещание се провежда само седмица преди традиционния събор на Бузлуджа.", "date": "2018.07.21", "title": "БСП представят своята \"Визия за България\""}
{"url": "https://www.bgonair.bg/bulgaria/2018-07-21/sofiya-stolichnata-biblioteka-razpolaga-lyatna-chitalnya", "text": "Днес от 10:00 ч. до 14:00 ч. Столична библиотека ще разположи поредната лятна читалня \"Зелени библиотеки\" в Южния парк, съобщава сайта на Столичната община. За доброто настроението ще се погрижат учителите от музикална къща \"Мюзик Плей\". На лятната читалня ще бъдат още поетите Боби Мирчев и Петър Чухов, които ще четат откъси от свои произведения, а децата отново ще имат възможност да рисуват и оцветяват занимателни книжки.", "date": "2018.07.21", "title": "София: Столичната библиотека разполага лятна читалня"}
