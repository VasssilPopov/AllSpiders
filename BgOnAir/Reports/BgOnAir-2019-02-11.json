{"url": "https://www.bgonair.bg/bulgaria/2019-02-11/donchev-prizna-gerb-ochakvat-kiberataki-po-vreme-na-evroizborite", "text": "\r\n ГЕРБ очаква кибератаки по време на изборите за европейски парламент. Това призна вицепремирът Томислав Дончев, като напомни за срива в сайта на Централната избирателна комисия през 2015 година. А това дали трябва да бъде подменен съставът на ЦИК, както поиска опозицията, според Дончев е опит да бъде генериран политически капитал. Вицепремиерът беше категоричен, че в крайна сметка, редно е, ако е изтекъл мандатът на сегашните членове на ЦИК, да бъде избрана нова комисия.  По думите му има и междинни варианти - например, с решение на Народното събрание да бъде удължен мандатът на действащия състав на Централната избирателна комисия.  Харесайте и страницата ни във Facebook ", "date": "2019.02.11", "title": "Дончев призна: ГЕРБ очакват кибератаки по време на евроизборите"}
{"url": "https://www.bgonair.bg/denqt-on-air/2019-02-11/nov-reglament-shte-osiguri-bezproblemna-reklamatsiya-za-potrebitelite", "text": "\r\n При покупка на дефектна стока потребителите вече ще могат да избират между безплатен ремонт или замяна, докато към настоящия момент това решение се взима от търговеца в зависимост от вида на дефекта и необходимите средства и усилия за поправката. В България търговците удовлетворяват рекламациите преди всичко чрез ремонт, тъй като това ги затруднява в най-малка степен. Но сега директивата предвижда изборът да е на потребителя. Това предстои да стане с промени с оглед договорените от Европейския парламент нови правила при покупка на дефектен продукт.  Председателят на Комисията за защита на потребителите Димитър Маргаритов обясни в студиото на  , че другата промяна е свързана с момента на доказване на причината на несъответствието. Съгласно сега действащото законодателство, в първите шест месеца от закупуването на стоката се предполага, че отговорността за наличието на дефект е на търговеца, т.е. той е съществувал към момента на продажбата. С готвените промени през целия двугодишен гаранционен период за съответствието на стоката ще отговаря самият търговец. , обясни Маргаритов пред  . По думите му, след влизането в сила на новите регламенти, търговците ще са тези, които ще трябва да доказват, че определен дефект се дължи на нещо различно от нормалните условия на експлоатация. , подчерта още Димитър Маргаритов. Той беше категоричен, че с новите правила, ако имаме дефектна стока, повече избор ще има за потребителя какво да прави, а не толкова за търговеца. Харесайте и страницата ни във Facebook ", "date": "2019.02.11", "title": "Нов регламент ще осигури безпроблемна рекламация за потребителите"}
{"url": "https://www.bgonair.bg/denqt-on-air/2019-02-11/ekspert-ako-tseliyat-sastav-na-tsik-bade-smenen-shte-ima-katastrofa", "text": "\r\n БСП поискаха да се проведе избор за нови членове на Централната избирателна комисия (ЦИК), тъй като мандатът им изтича през месец март. ОТ ГЕРБ отговориха, че не е добре това да става преди изборите за Европейски парламент и сегашният състав може да продължи да изпълнява функциите си. Според проф. Михаил Константинов по закон категорично трябва да има нов избор на ЦИК, а дали съставът ще е нов е друг въпрос. Той обясни, че членовете могат да бъдат преизбрани на 100 %. По неговите думи БСП искат промени, за да изберат хора, на които имат по-голямо доверие. \"Моят апел към политиците е да проявят разум и да преназначат голяма част от членовете. Ако си представим хипотетична ситуация, в която сто процента от състава на ЦИК е сменен, ще има катастрофа\", заяви анализаторът пред  . Той допълни, че съставът на ЦИК винаги е бил подменян частично, тъй като времето за обучение е малко. По неговите думи поне 2/3 от него трябва да се запази, за да протече плавно изборният процес. \"Това е стар недостатък на българската изборна практика. Съветите на Венецианската комисия е шест месеца преди това да не се пипа законът, но те не са задължителни. Нашата практика е до последния момент да се пипат законите. Опитът е доказал, че когато някой променя закона радикално, губи радикално\", коментира политическият анализатор проф. Михаил Константинов в студиото на \" \". Той обясни, че машините са гласуване са манипулируеми и допълни, че дори фирмата, която ги произвежда, се е оплакала от неправомерното им използване във Венецуела. Константинов беше категоричен, че масово машинно гласуване на европейските избори няма да има. Пред  анализаторът коментира още, че няма купени ромски гласове на европейски и президентски избори, но на местните всички партии го правят. По неговите думи има осъдени за купуването им, но присъдите им са символични. \r\nТой беше категоричен, че българската компютърна система не може да бъде хакната, така че опасенията от кибер атаки са неоснователни.  ", "date": "2019.02.11", "title": "Ако целият състав на ЦИК бъде сменен, ще има катастрофа, смята експерт"}
{"url": "https://www.bgonair.bg/denqt-on-air/2019-02-11/nevinniyat-pilot-osaden-na-123-godini-zatvor-beshe-neveroyatno-izpitanie", "text": "\r\n Да чуеш присъдатa килия до живот, когато си невинен. Tакава е историята на пилотът Янко Стоименов, който беше осъден на 123 години затвор, след като самолетът на кипърската авиокомпания \"Хелиос” се разби край Атина през август 2005 г. \"Беше невероятно изпитаните от човешка гледна точка. Обвиняваха ни в това, че с действие и бездействие сме предизвикали катастрофа. Никой от обвнияемите нямаше връзка със самия полет, тъй като никой не го е управлявал самолета\", сподели пилотът в студиото на \"Денят ON AIR\". Той обясни, че 14 години по-късно има щастието да се връща към това по един добър повод, като участва в инициатива, в която чете лекции за този \"правен абсурд\" и така преподава опита от него на прокурори и съдии  в различни европейски страни. Капитанът коментира и отговорностите на пилотите при техническа неизправност на самолета. \"В момента, в който самолетът се отлепи, цялата отговорност е на плещите на пилота. Всички решения, които взима от там нататък, дори и преди това - за да тръгне от точка А до точка Б, той предварително трябва да се запознае със състоянието на самолета, с метеорологичните условия, с всичко онова, което изисква неговите предварителни решения\", обясни Янко Стоименов пред Bulgaria ON AIR. Според него критериите за най-високите постове в авиацията са доста големи, така че всеки получил лиценз, заслужава доверие. По думите му тенденцията показва, че въпреки голямата цифра на загиналите по време на полет през миналата година, на базата на цялостните данни пътуването със самолет остава най-сигурният транспорт.   ", "date": "2019.02.11", "title": "Невинният пилот, осъден на 123 години затвор: Беше невероятно изпитание"}
{"url": "https://www.bgonair.bg/world/2019-02-11/voenen-helikopter-se-razbi-v-zhilishten-kvartal-v-istanbul", "text": "\r\n Военен хеликоптер се разби в жилищен квартал в Истанбул. Четирима войници са загинали. Инцидентът е станал докато летателната машина е извършвала принудително кацане. Тя е паднала в междублоковото пространство. Няма цивилни жертви при катастрофата. Над района се издига гъст дим. На място са пристигнали няколко линейки. В същия района през ноември миналата година се разби отново военен хеликоптер. Тогава загинаха петима войници. Харесайте и страницата ни във Facebook ", "date": "2019.02.11", "title": "Военен хеликоптер се разби в жилищен квартал в Истанбул"}
{"url": "https://www.bgonair.bg/reportazhi/2019-02-11/premierat-orban-predlaga-finansovi-stimuli-za-razhdaemost", "text": "\r\n Унгарският премиер Виктор Орбан обяви нови финансови стимули в полза на раждаемостта в страната. Той предлага семействата, които имат трето дете, да получават по 36 хиляди долара като безлихвен кредит, и данъчни облекчения за многодетните майки. Целта е държавните пари да бъдат давани за повече деца, а не за мигранти. Всяка жена под 40 години, която се омъжва за първи път може да получи до 36 000 долара субсидиран заем. На двойките с две деца ще им се дава по 78 000 долара, за да имат дом и да започнат живота си. А тези, които имат четири деца или повече ще бъдат освободени от данъци. В словото си Орбан каза, че решението на проблемите е в раждането на деца, а не приютяването на мигранти.  Данни от проучване на Организацията за икономическо сътрудничество и развитие показват, че броят на унгарците, напуснали страната си от 2006 година насам в търсене на по-добър живот в ЕС, са почти 1 милион. Харесайте и страницата ни във Facebook ", "date": "2019.02.11", "title": "Премиерът Орбан предлага финансови стимули за раждаемост"}
{"url": "https://www.bgonair.bg/reportazhi/2019-02-11/blagorodno-pet-bolnitsi-v-stranata-poluchiha-dareniya-ot-printsesa-teofana-fon-saksen", "text": "\r\n Пет болници в страната получиха дарения от принцеса Теофана фон Саксен - в Перник, Стара Загора, Сливен, Тетевен и Велико Търново.  Тя е с български корени. Дъщеря е на Петър Аладжов, директор на Българска търговска банка и върховен комисар на стопанството по време на Втората световна война. Принцеса Теофана фон Саксен преоборудва с болнични легла шест отделения на държавната болница в Сливен. Петдесет и две хидравлични легла и двайсет шкафа са доставени в МБАЛ \"Иван Селимински“ от частна болница в Берлин.  Теофана фон Саксен сподели пред Bulgaria ON AIR, че дарението е на стойност около 230 хил. евро. Саксонската принцеса с български корени се занимава с хуманитарна и благотворителна дейност от 30 години насам. Благодарение на нейните усилия до момента в България са доставени общо 3 хиляди болнични легла, пренесени със седемдесет ТИР-а.  ", "date": "2019.02.11", "title": "Благородно: Пет болници в страната получиха дарения от принцеса Теофана фон Саксен"}
{"url": "https://www.bgonair.bg/economy/2019-02-11/parizh-sadi-airbnb-za-125-mln-evro-zaradi-nelegalni-reklami", "text": "Париж съди компанията за отдаване под наем на частни жилищ Airbnb за публикуване на 1000 нелегални реклами на имоти, което може да струва на компанията повече от 12,5 милиона евро (14 милиона долара), заяви кметът на френската столица Ан Идалго в интервю за \"Ройтерс\". Според френския закон собствениците на жилища в Париж могат да отдават имотите си за краткосрочен наем до 120 дни в годината. Рекламите трябва да включват регистрационен номер, за да се помогне на властите да следят дали наемите не са по-дълги. Незаконното туристическо настаняване води до повишаване на наемите и причинява неприятности на жителите. Ан Идалго обвинява компанията, че е включила в сайта си 1000 нерегистрирани апартамента, като всяко незаконно включване се наказва с глоба от 12 500 евро. Airbnb отрече твърденията и каза, че отдаващите жилища в Париж са наясно с регистрационния процес, пише  .  Франция е вторият по големина пазар за Airbnb след САЩ. Париж е един от най-посещаваните градове в света и е най-големият единичен пазар за компанията с около 65 000 жилища. Основана през 2008 г. в Сан Франциско, Airbnb среща хората, които желаят да наемат временно жилище, със своите временни хазяи чрез уебсайт. Харесайте страницата ни във Facebook  Снимка: Pixabay", "date": "2019.02.11", "title": "Париж съди Airbnb за 12,5 млн. евро заради нелегални реклами"}
{"url": "https://www.bgonair.bg/economy/2019-02-11/nsi-otchete-nov-rast-v-prihodite-ot-noshtuvki-na-rodnite-hoteli", "text": "В празничния декември на 2018 година българските хотелиери реализират нов ръст в приходите си от нощувки в сравнение с година по-рано, показват данните на Националния статистически институт, пише  Приходите от нощувки през декември 2018 г. достигат 48,4 млн. лв., или с 9,3% повече в сравнение с декември 2017 година. За ръста на приходите са допринесли както нощувките на чужденци – с 11,7% повече, така и тези на българи – със 7,6%. През декември 2017 година хотелиерите събраха 44,3 млн. лв., или с 6,6% повече приходи от нощувки в сравнение с декември 2016 година. В последния месец на миналата година в страната са функционирали 1997 места за настаняване с над 10 легла - хотели, мотели, къмпинги, хижи и други места за краткосрочно настаняване.  Броят на нощувките в тях е 844,2 хил., или с 1,3% повече в сравнение със същия месец на предходната година, като най-голямо увеличение на нощувките (с 5,2%) се наблюдава в местата с 4 и 5 звезди, където са реализирани 74,3% от общия брой нощувки на чужди граждани и 40,3% - на българи. В местата за настаняване с 3 звезди са осъществени 18,4% от нощувките на чужденци и 30,3% - на българи. Пренощувалите лица в местата за настаняване през декември 2018 г. се увеличава с 1,6% на годишна база и достига 437,3 хил. Българските граждани, нощували в местата за настаняване в зимния месец, са 318,1 хил. и са реализирали средно по 1,8 нощувки. Чуждите граждани са 119,2 хил. и са реализирали средно по 2,3 нощувки, като 75,1% от тях са нощували в хотели с 4 и 5 звезди. Общата заетост на леглата в местата за настаняване през декември 2018 г. е 23,4%, като намалява с 0,7 процентни пункта в сравнение с декември 2017 година. Броят на стаите в тях е 59,0 хил., а на леглата - 119,9 хиляди. В сравнение с декември 2017 г. общият брой на местата за настаняване, функционирали през периода, се увеличава с 2,6%, а на леглата в тях - с 2,8%. Харесайте и страницата ни във Facebook ", "date": "2019.02.11", "title": "НСИ отчете нов ръст в приходите от нощувки на родните хотели"}
{"url": "https://www.bgonair.bg/world/2019-02-11/podmenyat-tabelite-sas-staroto-ime-na-makedoniya", "text": "Табелата със старото име на Македония е била премахната тази нощ от сградата на правителството в Скопие. Надписът \"Република Македония\" ще бъде заменен с новото име \"Република Северна Македония\".  Нови табели ще има и по фасадите на парламента и няколко министерства. Смяната обаче не премина без инциденти. В местните медии вече се появиха снимки на осквернени надписи, където думата \"северна\" е задраскана с черен спрей.  След като Скопие и Атина ратифицираха Преспанския договор, Европейската комисия изчаква да завършат всички предвидени процедури, за да може новото име да влезе в употребата и в европейските институции. Харесайте страницата ни във Facebook ", "date": "2019.02.11", "title": "Ответна реакция срещу табелите с новото име на Македония"}
{"url": "https://www.bgonair.bg/world/2019-02-11/pravitelstvoto-na-sasht-otnovo-mozhe-da-spre-da-raboti", "text": "Работата на федералното правителство на САЩ може отново да бъде блокирана, ако до 15 февруари не бъде постигнато споразумение за финансиране на стената по границата с Мексико, която поиска президентът Доналд Тръмп. Съоръжението, за което държавният глава иска 5,7 милиарда долара, се превърна в ябълката на раздора с Конгреса и доведе до най-продължителния шътдаун в американската история. Специална работна група през уикенда се опита да реши безизходицата по въпроса за финансирането на сигурността по границата, но усилията на преговарящите не се увенчаха с успех. На 25 януари беше постигнато споразумение за слагане край на частичната парализа на американските агенции след 35 дни спиране на дейността им. То предвиждаше финансиране на съответните федерални служби до 15 февруари, а ако дотогава не бъде постигнат консенсус, е възможно ново спиране на работата. Харесайте и страницата ни във Facebook ", "date": "2019.02.11", "title": "Правителството на САЩ отново може да спре да работи"}
{"url": "https://www.bgonair.bg/world/2019-02-11/dnes-otbelyazvame-evropeyskiya-den-na-telefon-112", "text": "Днес отбелязваме Европейския ден на телефон 112.  Телефонният номер за спешни повиквания осигурява достъп до службите за спешно реагиране.  Такива са центровете за Спешна медицинска помощ, областните дирекции на МВР, Изпълнителната агенция \"Морска администрация\" и Планинската спасителна служба.  Номерът е създаден с цел да се използва при нужда от помощ поради риск за здравето, живота, имуществото или сигурността.  Дейността на спешен телефон 112 е непрекъсната, което означава, че може да се звъни по всяко време на денонощието. Много хора обаче злоупотребяват или подават фалшиви сигнали.  ", "date": "2019.02.11", "title": "Днес отбелязваме Европейския ден на телефон 112"}
{"url": "https://www.bgonair.bg/reportazhi/2019-02-11/ot-asotsiatsiya-animus-ne-razbirat-zashto-tsarkvata-kritikuva-strategiyata-za-deteto", "text": "\r\n От Българската православна църква остро разкритикуваха Националната стратегия за детето. Духовниците настояват държавата да забрани абортите у нас и предлагат да не отпада забраната за насилие над децата. Това предизвика противоречиви коментари сред експерти.  От Светия синод настояват за цялостна редакция на стратегията от социалното министерство.  От Църквата считат още, че трябва да се преосмисли и сексуалното образование на децата и в клас задължително да се изучава религия. Най-спорен се оказа въпросът за физическото наказание над децата – една от основните точки в стратегията. Според Светия синод забраната не трябва да отпада. В противен случай може да се стигне и до злоупотреби от родители и роднини, предупреждават още от Светия Синод.  Позицията на Светия Синод предизвика бурни реакции сред експертите, участвали в изработването на стратегията. Надежда Стойчева, директор и психотерапвет във фондация \"Асоциация Анимус\" казва, че не е наясно защо има такова силно негативно отношение по въпросите за насилие над жени и деца от нашата църква.  Борислава Флорова е родител и смята, че контрол над децата трябва да има, но с него не трябва да се злоупотребява.  От социалното министерство отговориха за Bulgaria on Air, че ще вземат под внимание всички становища, направени по време на общественото обсъждане за подготовка на стратегическия документ. Харесайте и страницата ни във Facebook ", "date": "2019.02.11", "title": "От \"Асоциация Анимус\" не разбират защо църквата критикува стратегията за детето"}
