{"url": "https://www.bgonair.bg/economy/2018-02-21/tereza-mey-iska-es-da-udalzhi-prehodniya-period-sled-brexit", "text": "Британският премиер Тереза Мей иска от Европейския съюз да преосмисли своите планове за приключване на преходния период след излизането на Великобритания от общността в края на 2020 г. Според Лондон този срок трябва да отнеме толкова време, колкото е необходимо, но поне 24 месеца. Британското искане за по-дълъг преходен период рискува да усложни допълнително вече обтегнатите отношения на премиера с евроскептиците в нейната Консервативна партия. Едно от основните техни искания е страната да напусне ЕС колкото се може по-скоро и да сведе до минимум всички преходни споразумения. По-рано Мей заяви, че би искала срокът след Brexit да продължи около две години, докато от Брюксел предвиждат той да приключи на 31 декември 2020 г, припомня  \"Великобритания вярва, че продължителността на периода трябва да бъде определена просто от това колко време ще отнеме подготовката и прилагането на новите процеси и системи, които ще са в основата на новото партньорство\", се казва в документ от името на британското правителство, цитиран от Bloomberg. В текста, който ще бъде публикуван по-късно днес, се посочва, че според Лондон това води до установяването на преходен период от около две години, но властите в страната са готови да обсъдят с Брюксел мотивите за европейското предложение до края на 2020 г. И в новия документ на британското правителство се предвижда споразумението за преходния срок да влезе в сила веднага след излизането на страната от състава на ЕС през март 2019 г. Документът излиза наяве, след като в понеделник вечерта бе публикувано писмо до министър-председателя от 62-ма тори, подкрепящи Brexit, в което те искат да бъдат въведени ограничения върху условията по преходния период, договорени от Мей. Групата на депутатите консерватори настоява премиерът да заеме по-твърда позиция по два ключови въпроса – това до каква степен британското законодателство трябва да се отдалечи от европейското и естеството на преходния период. \"Вашето правителство трябва да има възможността да променя британските закони и разпоредби щом напуснем (ЕС – бел. ред.), а не само да получава нареждания\", се казва в текста. Броят на депутатите е достатъчен, за да оспорят лидерството на Мей, чието правителство няма парламентарно мнозинство. По време на изслушване в парламента днес следобед лидерът на лейбъристите Джереми Корбин заяви, че е време Мей да обяви какъв вид отношения иска с ЕС след Brexit, обвинявайки я в \"празни думи\", съобщава ВВС. \"Бизнесът трябва да знае. Хората трябва да знаят. Дори торите на депутатските пейки настояват да знаят\", каза той. Корбин предположи, че премиерът е снижила преговорните си цели от споразумение за свободна търговия до такова \"с възможно най-свободна търговия\". Мей обаче заяви, че това не е вярно и че исканият от нея резултат остава „специално икономическо партньорство“ с ЕС, което ще позволи на Великобритания  да „поеме обратно контрола“ над законите, парите и границите си. \"Искаме да имаме добро търговско споразумение с ЕС.. но искаме и да гарантираме, че страната се възползва от възможностите, които ще се отворят пред нас извън ЕС в подкрепа на икономиката ни\", каза тя.", "date": "2018.02.21", "title": "Тереза Мей иска ЕС да удължи преходния период след Brexit"}
{"url": "https://www.bgonair.bg/bulgaria/2018-02-21/rezervatite-v-tsentralen-balkan-vlizat-v-serien-obekt-na-yunesko", "text": "Вековните букови гори на резерватите в Национален парк \"Централен Балкан\" стават част от сериен обект на световното наследство на ЮНЕСКО \"Старите и вековни букови гори на Карпатите и други региони в Европа\". Правителството одобри съвместна декларация за обявяването на обекта, който е разположен на територията на Австрия, Албания, Белгия, България, Румъния, Словения, Испания, Италия, Хърватия, Германия, Украйна и Словакия. С декларацията участващите държави се ангажират да създадат интегрирана система за управлението му, която да гарантира неговата защита. Серийният обект беше одобрен от Комитета за световно наследство на ЮНЕСКО на 41-та му сесия в Краков през юли 2017 г. Той включва 78 компонента, разположени на територията на 12 европейски държави, предаде  . България участва в номинацията с най-представителните букови гори в деветте резервата, разположени на територията на Национален парк \"Централен Балкан\" – \"Боатин\", \"Царичина“\" \"Козя стена\", \"Стенето\", \"Соколна\", \"Пеещи скали\", \"Стара река\", \"Джендема\" и \"Северен Джендем\", които вече са в списъка на ЮНЕСКО. Разширеният сериен обект (досега той обхващаше само територии в Германия, Украйна и Словакия) представлява изключителен пример за незасегнати, комплексни гори в умерения пояс, които демонстрират разпространението на европейския бук от последната ледникова епоха до днес. Уникално за обекта е и големият брой участващи държави – прецедент в историята на Конвенцията за опазване на световно наследство. Включването на България в него е поредно признание за уникалността на българската природа и традициите в нейното опазване. С обявяването на буковите гори в Национален парк \"Централен Балкан\" за част от обекта на световното наследство не се налагат допълнителни режими и ограничения, тъй като те и сега са в територии с най-строг режим на опазване.  ", "date": "2018.02.21", "title": "Резерватите в \"Централен Балкан\" влизат в сериен обект на ЮНЕСКО"}
{"url": "https://www.bgonair.bg/denqt-on-air/2018-02-21/edva-li-shte-pokriem-zaemite-na-nzok-s-3-rezerv", "text": "\r\n Здравната комисия в парламента изслуша директора на Здравната каса проф. Камен Плочев и обсъди възможността за поисканата от него актуализация на бюджета. Стана ясно, че задълженията ни към чужди здравни фондове възлизат на над 270 млн. лева. \"Имам големи съмнения как ще се оправим в рамките на този бюджет. Ние гласувахме едва 3% резерв, с който няма да можем да покрием тези харчове. Тези средства трябваше да бъдат предвидени още когато се гласуваше Бюджет 2018\", отбеляза депутатът от \"Обединени патриоти\" д-р Калин Поповски. Гостът в студиото на \"Денят ON AIR\" допълни още, че бюджетът на Касата би трябвало да се увеличи, щом държавата започне да изплаща пълните осигуровки от 8% на деца, пенсионери и безработни.  По линия на гласуваната оставка на вече бившия зам.-председател на НС Валери Жаблянов и изказванията му по редица теми, част от които и Македония, народният представител подчерта, че македонска нация в исторически план няма.  \"Никой не говори за никаква македонска нация между Първата и Втората световна война. Едва когато идва Тито на власт, се създава идеята за Македония. В последния ратифициран документ за добросъседство с Македония го няма този елемент. В исторически смисъл Жаблянов е прав, но този документ трябваше да го подпишем от политическа гледна точка\", заяви д-р Поповски пред Bulgaria ON AIR.  ", "date": "2018.02.21", "title": "Едва ли ще покрием заемите на НЗОК с 3% резерв"}
{"url": "https://www.bgonair.bg/bulgaria/2018-02-21/prezidentskiyat-savetnik-dancho-dyakov-poema-rakovodstvoto-na-nso", "text": "Съветникът на президента генерал-майор Данчо Дяков ще бъде новият началник на Националната служба за охрана. Дяков застава на мястото на подалия оставка Ангел Антонов, след като военната прокуратура започна проверка за злоупотреби в службата.", "date": "2018.02.21", "title": "Президентският съветник Данчо Дяков поема ръководството на НСО"}
{"url": "https://www.bgonair.bg/world/2018-02-21/balgarkata-mariana-kotseva-zastava-nachelo-na-evrostat", "text": "Мариана Коцева застава начело на Eвропейската статистическа служба. Успехът е двоен. За първи път бъларски гражданин заема толкова висок пост в Европейската комисия и за първи път начело на Евростат ще бъде жена.  От юни 2012 година Мариана Коцева е заместник-генерален директор на статистическата служба в Люксембург. Зад гърба си има почти 6 години трудов стаж и 10 години като генерален секретар, а след това и като председател на Националния статистически институт на България.  \"Коцева притежава всички необходими умения и опит за новата си длъжност\", отбелязват от Европейската Комисия.", "date": "2018.02.21", "title": "Българката Мариана Коцева застава начело на Евростат"}
{"url": "https://www.bgonair.bg/science/2018-02-21/apple-poema-po-patya-na-istinska-kulturna-promyana", "text": "Годишното обновяване на софтуера на Apple тази есен ще предложи на потребителите редица нови функции: позволяването на пакет избрани приложения да работят на iPhone, iPad и Mac, пускането на инструмента Digital Health, който да показва на родителите колко време са прекарали децата им пред екрана, както и подобрения в анимоджитата. Но също толкова важни тази година ще бъдат нещата, които Apple няма да представи: редизайн на основния екран за iPhone, iPad и CarPlay, както и промени в приложението Photos, които да предлагат кои снимки да гледате, пише Bloomberg, цитиран от  Последните функции бяха отложени, след като Apple реши, че се нуждае от собствен голям ъпгрейд по начина, по който компанията разработва и представя нови продукти. Вместо да занимава инженерите си с безкрайния годишен график и с трупащите се функции за обновяване, в следващите две години Apple ще започне да се фокусира върху актуализациите на своята операционна система за iPhone и iPad, твърдят източници, запознати със случая. Компанията ще продължи да обновява софтуера си всяка година, но вътрешните инженери ще имат по-голяма свобода да не се занимават с част от функциите. Шефът на софтуерното звено Крег Федериги е дал новата стратегия на армията от инженери още миналия месец, твърди източник, запознат с въпроса. Неговият екип ще има повече време за работа по новите функции, без да е обвързан със списък от годишни задачи, твърдят източниците, запознати с въпроса. Новият фокус върху качеството има за цел компанията да изпълнява обещанията, които дава всяко лято на конференцията на разработчиците си, но и да помогне новите функции да работят добре, както са рекламирани. \"Тази промяна е началото на осъзнаването на Apple, че графиците не се изпълняват, а нещата се пускат с бъгове, което преди не се случваше“, когато Apple беше по-малка компания с малко инженери, клиенти и устройства, които да управлява, твърди един от източниците. Apple отказва да коментира въпроса. Промяната е признание за това, което много потребители вече са забелязали: някои софтуерни програми на Apple са станали по-предразположени към бъгове и са с по-слабо развити функции. През последните месеци потребителите се оплакват, че получават текстови съобщения в разбъркан вид, iPhone X отчита по-късно телефонни обаждания и често претърпява сривове на системата. Наскоро пусна функции, но това се случи доста по-късно от очакваното, тъй като претоварените инженери не успяват да изпълнят задачите си. Така например миналогодишната версия на iOS първоначално не разполагаше с предварително обещаните функции, които да позволяват на потребителите да изпращат пари през iMessage или да синхронизират пълната история на текстовите съобщения между устройствата на Apple. Решението за формализиране на процеса и даване на повече време на инженерите, за да усъвършенстват софтуера, е голяма културна промяна в компанията.   Снимка: Pixabay", "date": "2018.02.21", "title": "Apple поема по пътя на истинска културна промяна"}
{"url": "https://www.bgonair.bg/denqt-on-air/2018-02-21/masovo-manipulirane-na-softuera-i-ukrivane-na-danatsi-smenyat-vsichki-kasovi-aparati-v-stranata", "text": "\r\n  Това посочи в студиото на   Ясен Янакиев от Българската асоциация за развитие на софтуер. , поясни той. Разходите на бизнеса за това ще са около 120 млн. лева. Искането за подмяната на фискалните устройства е на Националната агенция по приходите, която установила, че между 30 и 70% от оборотите не се отчитат. Това от своя страна водело до загуби за хазната в размер между 300 и 500 млн. лева.", "date": "2018.02.21", "title": "Масово манипулиране на софтуера и укриване на данъци: Сменят всички касови апарати в страната"}
{"url": "https://www.bgonair.bg/bulgaria/2018-02-21/maykata-na-postradalite-bliznatsi-se-barikadirala-v-doma-si-v-plovdiv", "text": "\r\n В дома си в Пловдив се е барикадирала майката на тригодишните близнаци, постъпили по спешност в болница със синини и наранявания.  38-годишната Иванка Стефанова се е заключила в апартамента си и отказва контакт със социалните работници. Вчера жената беше арестувана, след като пияна закарала децата в болницата и обяснила - били с наранявания, заради паднала върху тях гипсова картина.  Децата все още са в в тежко състояние. Момчето е в кома - със спукан череп и хематом. Момичето е със синини по тялото. То не може да ходи и да говори.  Последният преглед при личния лекар е бил преди година. Още от началото те са били диагностицирани с лека форма на церебрална парализа.  Засега от полицията не могат да потвърдят, че над децата е било упражнявано домашно насилие. Докато приключат проверките близнаците ще бъдат настанени в приемно семейство или в център от семеен тип с медицинска грижа.  Прокуратурата се е самосезирала и започва проверки по случая. ", "date": "2018.02.21", "title": "Майката на пострадалите близнаци се барикадира в дома си в Пловдив"}
{"url": "https://www.bgonair.bg/bulgaria/2018-02-21/stotitsi-si-vzeha-posledno-sbogom-s-futbolnata-legenda-pavel-panov", "text": "\r\n Стотици изпратиха легендата на \"Левски\" и националния отбор Павел Панов, който в неделя почина внезапно на 67-годишна възраст. Поклонението пред тленните му останки се състоя днес в 11 часа на Централните софийски гробища. Ритуалната зала се оказа тясна да побере всички, желаещи да си вземат последно сбогом с футболиста. Най-големите имена от близкото и далечно минало, настоящи и футболни ръководители, фенове и представители на различни клубове бяха дошли да се поклонят на Павел Панов в последния му път. У нас за погребението от САЩ се завърна и дъщеря му Изабела, заедно със съпруга си Андрей Аспарухов - син на Георги Аспарухов.  Близо час те приемаха съболезнования от близки, приятели и почитатели на Панов.", "date": "2018.02.21", "title": "Стотици си взеха последно сбогом с футболната легенда Павел Панов"}
{"url": "https://www.bgonair.bg/world/2018-02-21/vashington-sreshta-sasht-severna-koreya-ne-se-e-sastoyala", "text": "Среща между делегациите на САЩ и Северна Корея не се е състояла заради отказ на Пхенян. Това заявиха представители на Вашингтон почти две седмици след началото на Олимпийските игри в ПьонгЧанг. На церемонията по откриването присъстваха редица високопоставени лица, сред които и американският вицепрезидент Майк Пенс и сестрата на севернокорейския лидер Ким Чен Ун. Те дори бяха в една ложа на стадиона, но не си размениха и дума. Тогава Пенс беше критикуван, че не е предприел дипломатически стъпки. Сега от Вашингтон съобщават, че е имало възможност за среща, но в последния момент севернокорейската делегация се е отказала. От Пхенян засега не коментират тази информация.", "date": "2018.02.21", "title": "Вашингтон: Среща САЩ - Северна Корея не се е състояла"}
{"url": "https://www.bgonair.bg/bulgaria/2018-02-21/sadat-ne-dade-hod-na-deloto-sreshtu-vlado-platsentata", "text": "\r\n Делото срещу Владимир Стоянов-Плацентата, който нападна акушерката д-р Албена Гагова, не успя да тръгне. Оказа се, че адвокатът ѝ е служебно ангажиран, а тя държи на присъствието му. Владо Плацентата за пръв път застана очи в очи с акушерката, след като ѝ нанесе жесток побой в началото на юли миналата година.  Той бе готов процесът да стартира веднага. Стоянов обаче едва вчера получил обвинителния акт, което е процесуално нарушение. Припомняме, че Стоянов нападна акушер-гинеколожката д-р Албена Гагова от болница \"Шейново\", след като тя отказа да му даде плацентата на новороденото му дете.  Причината - бебето се родило в почивен ден и нямало как да се спазят законовите процедури в тези случаи.", "date": "2018.02.21", "title": "Съдът не даде ход на делото срещу Владо Плацентата"}
{"url": "https://www.bgonair.bg/bulgaria/2018-02-21/tir-pomete-kola-i-prati-trima-v-bolnitsa", "text": "Трима души пострадаха при катастрофа между румънски ТИР и три автомобила на пътя Велико Търново-Русе. Инцидентът е станал в района на село Самоводене.  Сигнал за произшествието е получен в 14:10 ч. Тримата пострадали – двама шофьори и една пътничка, са откарани в болница. Движението в района е затруднено, трафикът се пренасочва по обходен маршрут.", "date": "2018.02.21", "title": "ТИР помете кола и прати трима в болница"}
{"url": "https://www.bgonair.bg/world/2018-02-21/sasht-zatyaga-kontrola-nad-ognestrelnite-orazhiya", "text": "\r\n Крачка напред към засилване контрола на оръжията в Съединените щати от страна на президента Доналд Тръмп. Държавният глава съобщи, че е подписал документ, който ще забрани приспособленията, които повишават скоростта на стрелбата на полуавтоматичните оръжия. Тези устройства позволяват на обикновена пушка да стреля със скоростта на картечница. Цената им в САЩ е около 100 долара, а при закупуването им не се изискват проверки на миналото на клиента. Именно такова приспособление беше използвано при масовата стрелба в Лас Вегас през октомври миналата година, при която бяха убити 58 души. А след последната училищна трагедия спонтанна реакция заля социалните мрежи. Мнозина американци унищожиха собствените си пушки и пистолети и публикуваха снимки и видеа. По-рано от Белия дом съобщиха: обмислят и вдигане на възрастовата граница за закупуване на автоматично оръжие. В момента тя е 18 години. А обществената мобилизация не стихва. Джордж и Амал Клуни обявиха, че ще дарят половин милион долара на движението \"Шествие за живот\". То подготвя мащабен протест във Вашингтон в подкрепа на затягане на контрола на оръжията. Вдъхновени от примера на семейство Клуни, Опра Уинфри и Стивън Спилбърг също обещаха по половин милион.", "date": "2018.02.21", "title": "САЩ затягат контрола над огнестрелните оръжия"}
{"url": "https://www.bgonair.bg/bulgaria/2018-02-21/tezhko-ostava-sastoyanieto-na-padnaloto-v-roman-momche", "text": "\r\n Момчето, паднало от третия етаж на Дома за деца с увреждания в Роман, остава в критично състояние.  17-годишният младеж е с черепно-мозъчна травма и наранявания на гръдния кош, настанен е в плевенската болница.  Причините за инцидента тепърва ще се изясняват. Все още не е ясно дали момчето е паднало без да иска или по собствена воля.", "date": "2018.02.21", "title": "Тежко остава състоянието на падналото в Роман момче"}
{"url": "https://www.bgonair.bg/sutreshen-blok/2018-02-21/valeri-zhablyanov-bil-upotreben-ot-sapartiytsite-si-ot-bsp", "text": "\r\n Според   днес бил разбит митът, че изявлението на Валери Жаблянов е било лично. \" \", подчерта народният представител в студиото \" \". Мнението на Манев е, че когато един човек се нагърби с това да бъде заместник-председател или председател на Народното събрание, той трябва да ограничи малко правата си на народен представител. \" \", твърди депутатът пред  . Маноил Манев коментира и ветото, което президентът Румен Радев наложи върху Закона за банковата несъстоятелност. \" \", каза още народният представител. По думите му Румен Радев за пореден път отправя доста остри думи към Народното събрание и въобще към републиката, а президентът трябва да бъде не разединител, а обединител на нацията.", "date": "2018.02.21", "title": "Валери Жаблянов бил употребен от съпартийците си от БСП"}
{"url": "https://www.bgonair.bg/bulgaria/2018-02-21/balgariya-dalzhi-na-chuzhdi-zdravni-fondove-nad-270-mln-leva", "text": "\r\n Здравната комисия в Парламента изслуша шефа на Здрваната каса Камен Плочев и обсъди възможността за поисканата от него актуализация.  Заради задълженията на касата към чужди фондове през 2017 г. е отказано лечение на 332 българи. По-рано през деня на заседание на касата Лекарският съюз обсъди националния рамков договор. Близо 2 часа продължи днес изслушването на председателя на Здравната каса, по време на което стана ясно, че задълженията на България към чужди фондове възлизат на над 270 млн. лева. От тях задълженията към германските здравни фондове са в размер на 128 млн. лв.  Неприключените задължения, за които до края на 2018 г. изтичат 18-месечните срокове за заплащане, ще бъдат в размер на 207 млн. лв. Към 31 януари 2018 г. просрочените задължения на НЗОК към здравните фондове в другите държави членки възлизат на над 133 млн. лв. По думите на Плочев в НЗОК са постъпили писма от чужди каси, с които се изисква плащане, за да бъдат приети български пациенти за лечение и това е причината да изпрати писмото да парламента. Той заяви, че целта му е била да постави проблема и да поиска решение, предаде репортетът на Bulgaria ON AIR Ива Григорова. През лятото на миналата година Камен Плочев разбрал, че български лекари източват касата чрез лечение на български граждани. Тази информация той е получил от протокол на заседание на надзора от лятото на 2017 г., когато Ананиев дава тези данни като оглавяващ Надзорния съвет на Касата по това време. Управителят на НЗОК е получил заплахи за уволнение, стана ясно от думите му. Той обаче отказа да съобщи за кого става въпрос и акцентира, че проблемът не опира до това дали ще подаде оставка, а да се изплатят дълговете към чуждите каси, за да могат българите да се лекуват в ЕС.    ", "date": "2018.02.21", "title": "България дължи на чужди здравни фондове над 270 млн. лева"}
{"url": "https://www.bgonair.bg/world/2018-02-21/19-detsa-postradaha-pri-tezhka-verizhna-katastrofa-v-germaniya", "text": "19 деца пострадаха при тежка верижна катастрофа в Германия. Няколко автомобила и училищен автобус се сблъскали в Дортмунд. Автобусът превозвал около 40 деца за уроци по плуване. По първоначална информация катастрофата е станала, когато кола е излязла от странична улица на главния път и шофьорът ѝ не е видял идващия автобус.", "date": "2018.02.21", "title": "19 деца пострадаха при тежка верижна катастрофа в Германия"}
{"url": "https://www.bgonair.bg/world/2018-02-21/moshtna-burya-v-nova-zelandiya-predizvika-bedstveno-polozhenie", "text": "Стотици туристи са блокирани в Нова Зеландия след като мощна буря връхлетя страната. В някои градове е въведено извънредно положение.  Бурята е прекъснала електроснабдяването на десетки хиляди домакинства, повалени са дървета, повредени са пътища.  Лошото време отмени полетите от и до столицата Уелингтън. Засега няма информация за пострадали или засегнати от стихията българи, съобщават от външното министерство.", "date": "2018.02.21", "title": "Мощна буря в Нова Зеландия предизвика бедствено положение"}
{"url": "https://www.bgonair.bg/world/2018-02-21/obviniha-v-poligamiya-siriets-koyto-zhivee-s-dvete-si-saprugi-v-germaniya", "text": "\r\n Документален филм за сирийски бежанец предизвика остри реакции в Германия. 32-годишният Ахмад живее в северния град Пинеберг, Шлезвиг-Холщайн, заедно със шестте си деца и двете си съпруги. В европейските страни полигамията е незаконна.  При все това на Ахмад е позволено да доведе и втората си съпруга в Германия, тъй като тя е майка на 4 от децата му. Според местни медии това е вторият подобен случай в провинцията.  Семейството на Ахмад живее благодарение на държавните помощи и в апартамент, предоставен безвъзмездно от местната църква. Той не крие благодарността си към Ангела Меркел и новите си съграждани. Германски активисти обаче се опитват да съдят местните власти за насърчаване на полигамията.", "date": "2018.02.21", "title": "Обвиниха в полигамия сириец, който живее с двете си съпруги в Германия"}
{"url": "https://www.bgonair.bg/world/2018-02-21/raketite-kray-damask-valyat-kato-dazhd-broyat-na-zhertvite-sashto", "text": "\"Ракетите валят като дъжд.\" Такива са свидетелските разкази от Източна Гута – последният бунтовнически анклав край сирийската столица Дамаск.  Бомбардировките на режима там продължават, а броят на жертвите в района достигна 250 души от неделя насам. Сред загиналите са и 54 деца.  Според неправителствени организации понеделник е бил най-смъртоносният ден в Източна Гута от 3 години насам.  Американският държавен департамент се присъедини към призивите на ООН и настоя за едномесечно прекратяване на огъня в района. Това обаче е малко вероятно.", "date": "2018.02.21", "title": "Ракетите край Дамаск валят като дъжд, броят на жертвите също"}
{"url": "https://www.bgonair.bg/bulgaria/2018-02-21/zakonat-za-ktb-otnovo-v-parlamenta-radev-nalozhi-veto", "text": "Държавният глава Румен Радев връща за ново обсъждане в Народното събрание Закона за изменение и допълнение на Закона за банковата несъстоятелност, който касае пряко фалиралата КТБ. Поправките бяха внесени от Делян Пеевски, Хамид Хамид и Йордан Цонев от ДПС, но в пленарната зала минаха с подкрепата на управляващите от ГЕРБ. От прессекретариата на държавния глава уточняват, че президентът подкрепя усилията на Народното събрание за по-голяма ефективност при защитата на публичния интерес в производството по банкова несъстоятелност, но тя следва да бъде постигната с конституционносъобразни средства, пише  . В тази връзка държавният глава има възражения по някои от Преходните и заключителните разпоредби на приетия закон. С тях се преуреждат с обратно действие в нарушение на правовата държава настъпили правни последици, придобити права и погасени задължения. В мотивите си държавният глава подчертава, че обществото има нужда да знае конкретните измерения на последиците от приетия закон. \"Когато решава да приложи такава крайна мярка, Народното събрание би следвало открито да дебатира колко са обезпеченията, които ще бъдат нищожни, колко са прехвърлянията на акции и дялове, които ще бъдат относително недействителни, приблизително каква ще е стойността, с която ще бъде увеличена масата на несъстоятелността на КТБ след прилагането на закона. Само по този начин защитата на обществения интерес, изтъквана като основна цел на ЗИД ЗБН, ще придобие конкретни измерения\", смята Румен Радев. Снимка: Олег Попов (Bulgaria ON AIR)", "date": "2018.02.21", "title": "Законът за КТБ отново в парламента, Радев наложи вето"}
{"url": "https://www.bgonair.bg/sutreshen-blok/2018-02-21/imame-nuzhda-ot-nova-sistema-za-natsionalna-sigurnost-smyata-ekspert", "text": "\r\n България има нужда от нова интегрирана система за национална сигурност, която да е специално ориентирана към проблемите на превенция на тероризма и радикализацията, която и тук се забелязва, особено в гетата. Това посочи експертът по сигурност Христо Смоленов в студиото на . \"Това, което продължава да се случва в Сирия, заплашва тази гражданска война да се разпространи, а ние сме прекалено близо и сме на пътя на отстъпление на терористи, които ще търсят отстъпление към Западна Европа\", подчерта Смоленов пред  . Арабистът Мажд Алгафари пък подчерта, че при положение, че в Турция и Сирия има проблеми, това поставя нашата страна на фронтовата линия. \"Случващото се в Сирия е бизнес, това не е война. Това наподобява на мафиотската структура - казвал съм го, че главата на мафията е САЩ\", категоричен беше Алгафари в ефира на  . Той подчерта още, че заловеният у нас мароканец, който е заподозрян, че е част от групировката \"Ислямска държава\", е само един от многото такива.  Според Христо Смоленов пък заловеният у нас и издирван за тероризъм Нофал Захри не може да е случаен. ", "date": "2018.02.21", "title": "Имаме нужда от нова система за национална сигурност, смята експерт"}
{"url": "https://www.bgonair.bg/bulgaria/2018-02-21/parlamentat-dnes-razglezhda-iskanata-ostavka-na-valeri-zhablyanov", "text": "След като ГЕРБ и \"Обединените патриоти\" внесоха искането за оставката на Валери Жаблянов, то ще е първа точка от седмичната програма на парламента днес. Причината е декларацията на левицата срещу провеждането на Луковмарш, която в Народния съд от 1945 г. е наречен \"необходимо и неизбежно военновременно правосъдие“. Управителят на Националната здравна каса Камен Плочев също ще бъде изслушан от депутатите.  ", "date": "2018.02.21", "title": "Парламентът разглежда исканата оставка на Валери Жаблянов"}
{"url": "https://www.bgonair.bg/bulgaria/2018-02-21/tir-s-mushama-se-zapali-na-am-trakiya-i-sprya-dvizhenieto", "text": "ТИР се запали тази сутрин на магистрала \"Тракия\" при 112 км в посока Бургас, съобщи МВР. Движението в района е ограничено. Запалилият се камион е превозвал мушама, която се е разтекла по платното и продължава да тлее, пише  . Сигналът за инцидента е получен половин час след полунощ. По първоначални данни, влекач с ремарке, който пътувал от София към Пловдив, се запалил в движение и шофьорът спрял в аварийната лента. Изцяло е изгоряло ремаркето. На място са изпратени екипи на пожарната и полицейски служители. Няма пострадали хора. До приключване на работата автомобилите се отбиват през пътен възел \"Цалапица\" на 112 км. Продължава разчистването на пътя.", "date": "2018.02.21", "title": "ТИР с мушама се запали на АМ \"Тракия\" и спря движението"}
{"url": "https://www.bgonair.bg/sutreshen-blok/2018-02-21/dari-kapachki-spasi-nedonoseno-bebe", "text": "\r\n Мартина Йорданова и Лазар Радков са сред онези млади ентусиасти, които не просто вярват в доброто, а го правят по ефектен и въздействащ начин. Двамата са съоснователи на инициативата \"Капачки за бъдеще\", а целта им е да осигурят възможно най-много кувьози за болниците у нас, събирайки капачки и предавайки ги за рециклиране. \"Всичко започна покрай инициативата ни \"Благотворителност и спорт\". Наши приятели правят същата инициатива във Варна и с подобна кампания бяха купили кувьоз за местната болница\", обясни фитнес инструкторът Лазар Радков в  .  При първото събитие, организирано от двамата, инициативата събира 8,5 тона капачки, които се предадени за рециклиране, а парите са инвестирани в кувьоз за болницата в Червен бряг, който е закупен за 7,8 хил. лева. \" \", каза Мартина Йорданова в студиото на  . Именно Чирпан е следващият град, за който двамата ще събират капачки и пари. Следващото събитие ще се проведе на 14 април пред националния стадион \"Васил Левски\", като между 9:00 и 14:00 часа ще се събират капачки. Двамата са ангажирани и с инициативата \"30 за 30\", където идеята е да бъдат мотивирани 1 млн. българи да спортуват.  \" \", посочи Лазар Радков.", "date": "2018.02.21", "title": "Дари капачки - спаси недоносено бебе!"}
{"url": "https://www.bgonair.bg/bulgaria/2018-02-21/osvobodiha-ot-aresta-maykata-na-3-godishnite-bliznatsi", "text": "Освободиха майката на 3-годишните близнаци, които вчера бяха приети в тежко състояние в болница в Пловдив. Момченцето все още е в кома, с опасност за живота и със спукан череп и хематом. Момиченцето е със синини по тялото. То не може да ходи и да говори. Последният преглед при личния лекар е бил преди година. Още от началото те са били диагностицирани с лека форма на церебрална парализа. Засега от полицията не могат да потвърдят, че над децата е било упражнявано домашно насилие. Социални работници влизат в дома на децата, за да проверят как са гледани близнаците. Докато приключат проверките близнаците ще бъдат настанени в приемно семейство или в център от семеен тип с медицинска грижа. Прокуратурата се е самосезирала и започва проверки по случая.   ", "date": "2018.02.21", "title": "Освободиха от ареста майката на 3-годишните близнаци"}
{"url": "https://www.bgonair.bg/sutreshen-blok/2018-02-21/ikonomicheskite-prichini-v-stranata-degradirali-lichnostta-razrushavali-semeystva", "text": "\r\n Какво очаквате от една изоставена жена без доходи, без мъж и с две малки деца, попита риторично в   журналистът Нора Стоичкова. По думите ѝ икономическите причини, поради които бедстват българите, водят до \"оскотяване\", до деградация на личността. \"Давате ли си сметка какво е една жена да няма доходи, да няма подкрепа отникъде и да има две малки деца? От добро ли ги е оставила гладни, от добро ли е започнала да пие?\" Възмущението на журналистката дойде след случая в Пловдив, който шокира страната. Две 3-годишни близначета бяха приети по спешност в университетската болница \"Свети Георги\" в града с данни, че системно са недохранвани. Освен това по децата бяха забелязани множество наранявания и синини, като едното от тях бе с мозъчен кръвоизлив и претърпя операция. Разследващите органи ще проверят дали близначетата са били жертва на домашно насилие. Майка им бе в нетрезво състояние, когато е пристигнала в болницата, заради което бе арестувана за 24 часа. Темата пред   коментира и психологът и бивш зам.-директор на Държавната агенция за закрила на детето Христо Монов. Той подчерта, че този случай не е единичен и визира \"Изследване на Уницеф показа, че между 240 и 270 хил. деца у нас живеят в семейства, които реално не са такива, тъй като единият или и двамата родители отсъстват дълготрайно. Те са принудени да изкарват прехраната си някъде другаде\", обясни психологът. Като предложение, което е дадено и тогава, Монов посочи създаването на държавен регистър на всички деца в такова положение в страната, към които да се поднесе подобаващо внимание, тъй като по смисъла на закона те са \"деца в риск\". Поради тези условия, в които е поставено българското семейство, Нора Стоичкова подчерта, че малко са случаите,  в които нищетата да е направила от някой гений. \"Когато всички са потопени в мизерия, малцина са тези, които се измъкват оттам\", отсече тя! Христо Монов пък заяви, че щом сме стигнали до положението българската майка да попадне в такава ситуация, това означава, че бъдещето на обществото ни не върви на добре.", "date": "2018.02.21", "title": "Икономическите причини деградирали личността, разрушавали семейства"}
{"url": "https://www.bgonair.bg/bulgaria/2018-02-21/gerb-i-patriotite-uspyaha-zhablyanov-veche-ne-e-zam-shef-na-ns", "text": "\r\n Причината е партийна декларация, писана от Жаблянов, в която се казва, че \"Народният съд е необходимо военновременно правосъдие\".  110 депутати от ГЕРБ, \"Обединени патриоти\" и \"Воля\" категорично обявиха, че Жаблянов не бива повече да бъде зам.-председател на НС. Зад него застанаха 71 депутати от собствента му партия.  Народните представители от ДПС пък напуснаха залата и заявиха, че мнозинството няма правото да иска оставката на Жаблянов, но се обявиха срещу думите му.  Зад Жаблянов категорично застана лидерът на социалистите Корнелия Нинова, а след изказването на вече бившия зам.-шеф на НС от парламентарната трибуна, депутатите от БСП също напуснаха пленарната зала. \"Аз съм представител на Българската социалистическа партия и с нейната платформа съм застанал там, а не с вашата. Това ясно ли ви е?! И не можете да ми търсите сметка за това! С подобни мотиви дори Народният съд не е работил\", заяви от парламентарната трибуна Валери Жаблянов. \n По време на заседанието гости в залата бяха от Съюза на репресираните, които очакваха Жаблянов да им се извини, но той не го направи. Цветан Цветанов пък заподозря, че словото, написано от Жаблянов, е претенция от негова страна към лидерския пост в БСП. По-късно днес Здравната комисия в НС ще изслуша и шефа на НЗОК. Камен Плочев заяви, че в неделя е разговарял с премиера Бойко Борисов, който му обяснил, че трябва да се спрат течове от Касата към чужбина.  Плочев е категоричен, че Борисов не му е поискал оставката. Да бъде освободен от поста поиска министърът на здравеопазването Кирил Ананиев в петък, защото Плочев действал зад гърба на правителството, като с писмо, адресирано директно до депутатите, поискал актуализация на бюджета на Здравната каса заради над 271 млн. лв. задължения към чуждестранни здравни каси. Снимка: Олег Попов (Bulgaria ON AIR)", "date": "2018.02.21", "title": "ГЕРБ и Патриотите успяха: Жаблянов вече не е зам.-шеф на НС"}
{"url": "https://www.bgonair.bg/bulgaria/2018-02-21/podmenyat-tsentara-na-sofiya-sas-173-miliona-leva", "text": "\r\n Централната градска част на София ще бъде обновена до 2 години със 173 милиона лева. Това ще стане благодарение на проекта \"Златна София\". Правителството отпуска повече от 150 милиона от нужните средства, а останалите са финансиране на Столичната община. Обновени ще бъдат на първо място улица \"Граф Игнатиев\", градинката на църквата \"Св. Седмочисленици\",   и районът около храм-паметника \"Св. Александър Невски\". По една от централните софийски улици ще бъдат подменени трамвайните релси и ще бъдат поставени гранитни плочи, а на площад \"Славейков\" ще бъде пуснат отново да работи и злополучният фонтан. Столичният кмет Йорданка Фандъкова подчерта, че става въпрос за реконструкция на общо 200 декара площ в централната градска част. Парите ще отидат и за финансиране на реконструкцията на трамвайна линия номер 5, която върви от Съдебната палата до квартал \"Княжево\". По нейния маршрут ще се движат 13 нови мотриси, осигурени са пари и за социални домове за деца с увреждания. Предстои още изграждане на  \r\n  ", "date": "2018.02.21", "title": "Подменят центъра на София със 173 милиона лева"}
{"url": "https://www.bgonair.bg/sutreshen-blok/2018-02-21/lekar-v-evropa-ima-bum-na-sluchaite-na-morbili-zashtoto-ne-se-vaksinirame", "text": "\r\n Статистика на Световната здравна организация показва бум на заболелите с морбили. Само за миналата година повече от 21 хиляди са заболели, като при 35 души изходът е бил фатален. Сред най-засегнатите страни са Румъния, Италия, Украйна, а епидемията в Сърбия взе пета жертва. Според доц. д-р Атанас Мангъров, завеждащ детското отделение към Инфекциозна болница, това се дължи на отказ от ваксинацията под натиска на антиваксиналните движения.  \"Много хора отказват да слагат ваксини на децата си в резултат, на което децата се разболяват\", каза доц. Мангъров в студиото на  . Той обясни още, че през 2016 година в цяла Европа е имало по-малко от 6 хиляди заболели от морбили. Докторът подчерта, че на други континенти въпросът е решен със сериозна програма за ваксинация. \"В България това го имахме през 2010 година, когато тук имаше една голяма епидемия от морбили, която засегна над 24 хиляди души, 24 деца умряха\", припомни доц. д-р Атанас Мангъров пред  . Той подчерта, че благодарение на взетите мерки през миналата година е имало само малко над 160 случая на заболели. Доц. Мангъров подчерта, че у нас се полагат големи усилия да бъдат ваксинирани всички, които не са, но по думите му една голяма част от хората и то интелигентни и образовани, отказват да ваксинират децата си. Той обясни още, че при изкарана дребна шарка могат да настъпят фатални последствия дори и след повече от 10 години. ", "date": "2018.02.21", "title": "Лекар: В Европа има бум на случаите на морбили, защото не се ваксинираме"}
{"url": "https://www.bgonair.bg/bulgaria/2018-02-21/gratski-zhurnalist-skandalizira-s-komentar-na-radev-i-borisov", "text": "И не само това - журналистът обърка българския президент с премиера Борисов. Посочвайки видео от посещението на Румен Радев в Македония, той заяви: Ето, премиерът Борисов, бодигардът на Балканите, който иска да превземе гръцката църква. А по време на кадрите, на които президентът на България поднася подаръци на монасите, гръцкият журналист обвини Радев, че ги подкупва.", "date": "2018.02.21", "title": "Гръцки журналист скандализира с коментар за Радев и Борисов"}
{"url": "https://www.bgonair.bg/sutreshen-blok/2018-02-21/shte-sledim-i-kontrolirame-vsyaka-stapka-na-shefa-na-nzok-predupredi-toma-bikov", "text": "\r\n БСП е дала заявка за искане за участие в здравната реформа и споделяне на отговорността, заставайки зад управителя на НЗОК Камен Плочев в спора му със здравния министър Кирил Ананиев. Това мнение изрази депутатът от ГЕРБ Тома Биков в сутрешния блок на Bulgaria ON AIR. \"Плочев направи няколко тежки политически грешки - поиска от парламента да актуализира бюджета без той да има подобна функция в момента. Бюджетът се гледа през ноември, Плочев тогава не каза нищо. Вече ще следим всяка негова стъпка в Здравната каса и ще я контролираме\", заяви гостът в студиото на Златимир Йочев. По думите на Тома Биков един администратитен проблем се превръща в политически, поради неориентираността на шефа на Здравната каса. Припомняме, че здравният министър Кирил Ананиев поиска оставката на шефа на НЗОК преди дни. В \"България сутрин\" народният представител от ГЕРБ коментира и исканата оставка на зам.-председателя на Народното събрание Валери Жаблянов. ГЕРБ и Патриотите поискаха оставката на депутата от БСП заради тезата му, че Народният съд представлява \"необходимо и неизбежно военновременно правосъдие\".  \"Наблюдавахме с притеснение действията на Жаблянов по теми, по които обществото има базов консенсус. Той беше единственият депутат, който се противопостави на Договора за добросъседство с Македония. Проблемът е, че е член на председателството на Народното събрание. Той, както председателя, е призван да бъде медиатор и обединител на НС, да изразява позицията на българския парламент. На 1 февруари се опита да провали минутата мълчание в памет на жертвите на тоталитарния режим\", обясни Биков. Депутатът от ГЕРБ посочи още, че Истанбулската конвенция, която сериозно разбуни духовете у нас, няма да бъде гледана в парламента, докато не се намери абсолютен консенсус.  \"Истанбулската конвенция е кауза на европейските социалисти. Тя се нарича конвенция за насилието над жени и деца. Абсолютно добронамерено я възприехме като нещо, което работи в тази насока. Не уважаваме позицията на БСП, защото тя е конюнктурна\", каза още Тома Биков.  ", "date": "2018.02.21", "title": "Ще следим и контролираме всяка стъпка на шефа на НЗОК, закани се Тома Биков"}
{"url": "https://www.bgonair.bg/sutreshen-blok/2018-02-21/vremeto-ni-e-prigotvilo-oblatsi-dazhd-a-sledvashtata-sedmitsa-i-snyag", "text": "\r\n Времето ни е приготвило облаци, дъжд, а следващата седмица и сняг. Днешният ден започва заоблачено и с превалявания. В Южна България се очаква дъжд, а в северозападните райони - сняг, прогнозира в  Симеон Матев. \"Температурите днес ще са между 3 и 8 градуса, в крайните югозападни райони до 9-10\", обясни синоптикът. Матев подчерта, че \"не се вижда краят\" на студеното време,  \"В края на седмицата от Североизточна Европа към почти целия континент ще се спусне студен арктически въздух, който ще понижи температурите. Московчани се подготвят за максималните минус 15-20 градуса\", заяви Симеон Матев, но успокои, че в нашата страна  не се очакват толкова големи понижения - по-скоро от около минус 10. \"Валежите ще продължат и следващата седмица, като в по-голямата част от страната те ще са от сняг. В съботния ден бързо ще се заоблачи и завали в следобеда, а вечерта срещу неделя в Северна България дъждът ще премине в сняг\", разясни Матев. Синоптикът не бе категоричен, но предвеща, че март месец ще започне със затопляне, но и тогава ни очаква нова порция студено време. ", "date": "2018.02.21", "title": "Времето ни е приготвило облаци, дъжд, а следващата седмица и сняг"}
