{"url": "https://www.bgonair.bg/world/2018-12-13/izdirvaneto-na-napadatelya-ot-strasburg-prodalzhava-vlastite-molyat-grazhdanite-za-informatsiya", "text": "Мащабната акция по издирването на заподозрения за стрелбата край коледния базар в Страсбург продължава. Френската полиция отправи призив за помощ към гражданите да помогнат с информация за нападателя - 29-годишния Шериф Шекат, който уби двама и рани над десет души във вторник вечерта. Органите на реда предупредиха, че Шекат е опасен и въоръжен. Гражданите, които го видят, са посъветвани да не влизат в контакт с него, а незабавно да се обадят на горещата линия, разкрита от полицията. Френският вътрешен министър Кристоф Кастанер заяви, че в операцията по издирването на стрелеца са включени над 700 полицаи и служители на антитерористичното звено. На френско-германската граница бяха изпратени допълнително полицаи, граничари и военни, тъй като се предполага, че стрелецът ще се опита да напусне страната. Извършват се проверки на автомобилите и от двете страни на границата, което доведе до огромни колони и задръствания.", "date": "2018.12.13", "title": "Издирването на нападателя от Страсбург продължава - властите молят гражданите за информация"}
{"url": "https://www.bgonair.bg/economy/2018-12-13/hlyabat-i-mesoto-poskapvat-sled-nova-godina", "text": "С около 4-5% ще поскъпнат месните продукти след Нова година, заяви пред БНР Атанас Урджанов, председател на Асоциацията на месопреработвателите. \"15% от нашите производствени разходи са електроенергия. Няма как при предстоящото повишаване - от 80 лв. в момента ще стане 105 – 110 лв., след Нова година няма как да не поскъпнат\", посочи той. Урджанов подчерта, че и към момента в бранша се стремят да свият разходите. Все пак той се надява да няма фалити на фирми. \"За нас е важно да няма шокови и непредвидени поскъпвания. За нас това са непредвидени разходи. Очаква ни една тежка и непредвидима година, ако продължаваме по същия начин. То не е само тока, очакваме цената на газа, тол такси, винетки и какво ли още не\", каза Урджанов. На този етап не е обсъждан протест на месопреработвателите, пише  \"Чака ни изключително тежка година, пълна с предизвикателства\", каза от своя страна и Марияна Кукушева - председател на Националния браншови съюз на хлебарите и сладкарите. Производителите казват, че именно те ще усетят най-сериозния удар. 10% от стойността на всяка закуска и всеки хляб е електрическа енергия. \"При всички случаи, даже поглеждайки върху Бюджет 2019, където има заложена около 4% инфлация, става ясно, че стандартът на живот в България от гледна точка на цените ще продължи да гони европейските такива. Въпросът е ние да удържим като бизнес и да се опитваме да покачваме заплащането на работниците. Независимо, че хлебарите се превърнаха в защитена професия, желаещи да работят в бранша трудно се намират\", каза Кукушева. Тя подчерта, че тази година цената на брашното се е повишила с 35%. \"Цената на енергията ще се отрази и при мелничарите и тези 35% към днешна дата очакваме да бъдат коригирани с посока нагоре от 1 януари\", обясни Кукушева. Тя също се надява да няма фалити на бранша. По думите й едва ли ще има и протести.", "date": "2018.12.13", "title": "Хлябът и месото поскъпват след Нова година"}
{"url": "https://www.bgonair.bg/world/2018-12-13/tereza-mey-otselya-sled-vot-na-nedoverie-ot-sobstvenata-partiya", "text": "\r\n Британският премиер Тереза Мей оцеля след вота на недоверие, поискан от собствената ѝ Консервативна партия. Тайното гласуване се проведе късно снощи. Мей успя да си осигури подкрепата на 200 депутати при необходим минимум от 159 гласа \"За\". \"Против\" са гласували 117 депутати. Малко преди вота Мей обяви, че ще се оттегли като лидер на консерваторите и няма да е начело на партията си на следващите избори през 2022 година. Тя обаче беше категорична, че ще остане лидер до приключването процедурата по излизане на страната от Европейския съюз, което трябва да стане официално в края на март 2019 година.", "date": "2018.12.13", "title": "Тереза Мей оцеля след вот на недоверие от собствената ѝ партия"}
{"url": "https://www.bgonair.bg/bulgaria/2018-12-13/zdravnata-komisiya-othvarli-ideyata-bolnitsa-lozenets-da-stane-pediatriya", "text": "\r\n Здравната комисия отхвърли идеята болница \"Лозенец\" да стане педиатрия.  Според ректора на Софийския университет, ако промените станат факт, ще се закрие Медицинският факултет.  Алма матер обяви и протестна готовност, тъй като лечебното заведение е и учебна база за медицинския факултет на университета.", "date": "2018.12.13", "title": "Здравната комисия отхвърли идеята болница \"Лозенец\" да стане педиатрия"}
{"url": "https://www.bgonair.bg/denqt-on-air/2018-12-13/teroristi-v-evropa-sami-gi-dopuskame-otseche-kontrera", "text": "\r\n След терора в Страсбург - издирването на нападателя продължава. Жертвите на стрелбата са три, сред които 60-годишен мъж от Страсбург, както и 45-годишен турист от Тайланд. Ранените са 14 души, много от които са в тежко състояние. \"Тези хора идват в Европа, защото ги допускаме. Не може да настъпваш 100 пъти една и съща мотика и да не се поучиш от законите на физиката! Заявки, декларации и накрая какво от това?\", коментира в студиото на   общинският съветник от ВМРО Карлос Контрера. В цяла Франция се провежда мащабна полицейска операция по издирването на предполагаемия извършител - 29-годишният Шериф Шекат, разследван за радикален ислям.  А в страната е въведена най-високата степен на опасност от нова терористична атака. \"Непрестанно чуваме какви мерки трябва да бъдат взети. Липсата на политическа воля е причината, поради която обаче те не се изпълняват. Всеки, който се обяви за въвеждането на по-радикални мерки бива наричан ислямофоб, расист, нацист и т.н.\", допълни още Контрера. Пред   той отсече, че не е никак сериозно Европейският парламент, докато скърби за жертвите след атаката, да се занимава и с темата за расизма.", "date": "2018.12.13", "title": "Терористи в Европа - сами ги допускаме, отсече Контрера"}
{"url": "https://www.bgonair.bg/bulgaria/2018-12-13/mazh-napadna-i-prati-v-bolnitsa-baba-si-mayka-si-i-sestrichkata-si", "text": "\r\n Мъж на 24 години от столичния квартал \"Христо Ботев\" нападна баба си, майка си и малката си сестра. След посегателството той се барикадира в дома си.  Инцидентът станал малко след 19:00 часа. Трите пострадали са откарани в болница с черепно-мозъчни травми. Най-тежко е състоянието на възрастната жена.  Все още не се знае причината за агресията. Съседите на 24-годишния мъж го описват като спокойно и добро момче, което нито пуши, нито пуши.  Мъжът посегна на собственото си здраве, в резултат на което полицията разби барикадата, а той бе откаран с линейка в болницата, предаде репортерът на място Стоян Тричков.  По информация на съседите на семейството, преди около 2 седмици момчето бива нападнато на улицата от неизвестни извършители. След този инцидент той имал психически проблеми, които роднините му потискали с лекарства. Той обаче отказвал да ги пие.   ", "date": "2018.12.13", "title": "Мъж нападна и прати в болница баба си, майка си и сестричката си"}
{"url": "https://www.bgonair.bg/world/2018-12-13/visokoskorosten-vlak-se-razbi-v-peshehoden-nadlez-na-zhp-gara-v-turtsiya", "text": "\r\n 9 души загинаха, а 47 са ранени при тежка влакова катастрофа в Турция. Рано тази сутрин, високоскоростен влак се разби в пешеходен надлез в Анкара. Някои от пострадалите са в критично състояние, лекари се борят за животите им. 206 души са пътували във високоскоростния влак от Анкара за град Коня. Композицита от Анкара за Коня се е ударила в локомотив, проверяващ изправността на релсите. Влакът се врязва в него 4 минути след потеглянето си, а след това се удря в пешеходен надлез наблизо, който се срутва върху вагоните и ги премазва. На мястото на катастрофата в продължение на няколко часа пожарникарите вадят заклещените под отломките хора. Това е вторият тежък железопътен инцидент в Турция за тази година. През юли пътнически влак от Капъкуле за Истанбул с 362 пътници дерайлира в провинция Текирдаг. При катастрофата загинаха 24 души, а десетки бяха ранени.", "date": "2018.12.13", "title": "Високоскоростен влак се разби в пешеходен надлез на ЖП гара в Турция"}
{"url": "https://www.bgonair.bg/science/2018-12-13/a1-veche-predlaga-na-svoite-klienti-da-zaplashtat-pokupki-ot-app-store-i-itunes-direktno-sas-svoyata-mesechna-smetka", "text": "\r\n А1 вече предлага на своите клиенти да заплащат покупки от App Store и iTunes директно със своята месечна сметка.  Услугата ще бъде налична за всички клиенти на А1 в България на абонамент или на предплатени мобилни планове, които използва устройства с iOS.  Максималната обща стойност на покупките е 50 лева на месец, а едно плащане не може да надвишава 25 лева. Ню Йорк Рейнджърс редува силни и слаби периоди, присъщни на отбор в реконструкция. Нито успехите, нито загубите обаче могат да излъжат треньора Дейвид Куин, който остава реалист за възможностите на тима.  Рейнджърите посрещат Вегас в Медисън Скуеър Гардън в мач, който трябва да носи много динамика и шоу за зрителите. Не пропускайте Ню Йорк Рейнджърс срещу Вегас Голдън Найтс в неделя от 19:40 часа по Макс Спорт 1. Отговаряйте правилно във Фейсбук страницата на А1 с коментар под новините и може да спечелите първия смартфон на А1 - А1 Smart N9 (A1 Смарт Ен 9).  Новият въпрос е \"Каква е максималната стойност на покупките, които клиентите на А1 могат да направят в App Store и да платят с месечната си сметка?\"", "date": "2018.12.13", "title": "А1 предлага на клиентите си да заплащат покупки от App Store и iTunes директно с месечна си сметка"}
{"url": "https://www.bgonair.bg/world/2018-12-13/bezpretsedentni-merki-za-sigurnost-vav-frantsiya-stotitsi-izdirvat-shekat", "text": "\r\n Безпрецедентни мерки за сигурност във Франция, след терористичния акт в Страсбург. 1300 военни са ангажирани с охраната на коледните базари в страната. А във Франция и Германия се извършва мащабна акция по издирването на терориста от Страсбург. Шериф Шекат в момента е най-търсеният човек във Франция. Полицията отправи призив към гражданите - всеки, който е виждал 29-годишния младеж, да съдейства. Властите предупреждават, че стрелецът е опасен и въоръжен. Париж работи в тясно сътрудничество с Берлин. Причината е, че Шекат може да е избягал в съседна Германия. Проверките по границата вече са възобновени, а това доведе до километрични колони.  Коледните базари в Страсбург остават затворени и днес. Въпреки емоцията от трагедията, търговците призовават от утре да им бъде разрешено да отворят отново.", "date": "2018.12.13", "title": "Безпрецедентни мерки за сигурност във Франция - стотици издирват Шекат"}
{"url": "https://www.bgonair.bg/world/2018-12-13/posleden-evropeyski-savet-za-godinata-pak-shte-se-obsazhda-brekzit", "text": "\r\n Днес в Брюксел започва последния за тази година Европейски съвет. Срещата на върха се провежда на фона на неяснотите около напускането на Великобритания на Европйския съюз. Сделката за Brexit първоначално не беше включена в дневния ред. Разводът между Лондон и Брюксел обаче застава във фокуса на разговорите на евролидерите заради отложеното ратифициране на документа в британския парламент. Брюксел вече даде ясно да се разбере, че нови преговори по споразумението не може да има. Лидерите обаче изявиха готовност да изслушат британския премиер Тереза Мей за варианти как да улеснят гласуването на споразумението в британския парламент. След това евролидерите сами ще обсъдят възможността за напускането на Лондон и без сделка.", "date": "2018.12.13", "title": "Последен Европейски съвет за годината: Пак ще се обсъжда Brexit"}
{"url": "https://www.bgonair.bg/world/2018-12-13/kolumbiya-protestirashti-zasipaha-deputati-s-plahove", "text": "Протестираща група в Колумбия изсипа плъхове от балкон върху депутати в пленарната зала. Демонстрантите обвиняват законодателите за тежкото икономическо положение на страната. В Латинска Америка плъховете са символ на крадците и корупцията. Няколко колумбийски депутати в момента се разследват за мащабни злоупотреби с власт и държавни средства.", "date": "2018.12.13", "title": "В знак на протест: Засипаха депутати с плъхове в Колумбия"}
{"url": "https://www.bgonair.bg/world/2018-12-13/frenskite-vlasti-prizovavat-zhaltite-zhiletki-da-uspokoyat-protestite", "text": "\r\n От атентата насам властите във Франция призовават \"жълтите жилетки“ да успокоят протестите. Причината е крайната мобилизация на органите на реда заради терористичната заплаха.  Протестното движение е взело още една жертва. 23-годишен мъж е бил ударен и убит от ТИР край южния френски град Авиньон. Причината е камионът се опитал да мине през пътно преграждение на демонстрантите. Шофьорът на превозното средство е арестуван.", "date": "2018.12.13", "title": "Френските власти призовават \"жълтите жилетки\" да успокоят протестите"}
{"url": "https://www.bgonair.bg/denqt-on-air/2018-12-13/volya-parite-za-armiyata-nuzhni-no-ne-prioritetni", "text": "\r\n Партия \"Воля\" продължава да се опълчва срещу държавните средства, отделяни за въоръжаване на армията. От последните няколко дни стана ясно, че се отпускат 247 млн. лв. допълнително военните ни сили.  \"Парите за армията са нужни, но едва след като се решат проблемите в образованието, здравеопазването, пенсионното осигуряване. Никога не сме казвали, че пари за армията не са нужни. Но те не са приоритетни. Борисов обяви, че преди време са закупени бойни машини без оръжия. Проектите за военизирането на армията се случват без яснота и на тъмно\", отбеляза депутатът от \"Воля\" Пламен Христов. Той посочи в ефира на \"Денят ON AIR\", че партия \"Воля\" е попитала Красимир Каракачанов, ако се наложи да бъде спряна процедурата по доставка на храна за армията, кой ще бъде новият доставчик.  \"Ако няма нов, това значи ли, че досегашният е оперирал по същите правила като предишния. Стана ясно, че не, тъй като той се е сменил. Отново всичко е потопено в неяснота\", изтъкна народният представител пред Bulgaria ON AIR.  Днес президентът Румен Радев предложи камери да снимат изборния процес в секциите, като метод за противодействие на измамите.  \"Видеонаблюдението в изборните секции е предложение на партия \"Воля\" още от февруари месец. Сега то се предлага и гласува. Срещата при президента е напълно ненужна. Нашата идея е видеонаблюдението да бъде извършвано от камера, която след изтичането на изборния ден, да покаже какво е заснела на сайта на ЦИК. Изцяло сме съобразили проекта си с изискванията на ЦИК\", подчерта Христов.  По отношение на машините за електронно гласуване, гостът уточни, че те ще бъдат морално остарели месец, след като ги закупим. ", "date": "2018.12.13", "title": "\"Воля\": Парите за армията – нужни, но не приоритетни"}
{"url": "https://www.bgonair.bg/bulgaria/2018-12-13/mozhem-da-izchislim-dalzhimiya-danak-za-avtomobila-s-elektronen-kalkulator", "text": "Готов е електронният калкулатор, чрез който всеки собственик на автомобил в София може да изчисли дължимия си данък за 2019 година. Заради законови изменения плащането вече се изчислява по нова формула и на практика всички собственици на автомобили ще плащат различна сума от догодина. За около една трета от шофьорите се очаква данъкът да намалее, а за останалите - да се увеличи. Всеки, който иска да придобие представа за дължимата сума трябва да въведе в електронния калкулатор възрастта на колата си, екостандартът, на който отговаря и мощността в киловати. Калкулаторът е достъпен на страницата на Столичната община.", "date": "2018.12.13", "title": "Можем да изчислим дължимия данък за автомобила с електронен калкулатор"}
{"url": "https://www.bgonair.bg/bulgaria/2018-12-13/plovdiv-80-godishna-zhena-be-blasnata-ot-avtomobil-na-peshehodna-pateka", "text": "\r\n 80-годишна жена пострада, след като шофьор я удари на пешеходна пътека. Мъжът спрял автомобила си, за да даде предимство на жената, но в този момент бил ударен от друг автомобил зад него.  При сблъсъка първата кола е връхлетяла преминаващата по пътното платно пешеходка. Линейка е откарала пенсионерката в УМБАЛ \"Свети Георги“. Жената е контактна и няма сериозни наранявания, но тепърва ще ѝ се правят изследвания.", "date": "2018.12.13", "title": "Пловдив: 80-годишна жена бе блъсната от автомобил на пешеходна пътека"}
{"url": "https://www.bgonair.bg/bulgaria/2018-12-13/okonchatelno-banevi-ostavat-v-aresta", "text": "\r\n Николай и Евгения Баневи остават в ареста. Това реши Апелативният спецсъд, който намери достатъчно доказателства, че двамата са източили 4 дружества и са изпрали над 1 милиард лева.  Според магистратите има опасност и да се укрият. Решението на съда е окончателно.  На импровизирана пресконференция в съдебната зала Евгения и Николай Баневи отрекоха повдигнатите им обвинения и казаха своята версия за задържането си.", "date": "2018.12.13", "title": "Окончателно: Баневи остават в ареста"}
{"url": "https://www.bgonair.bg/bulgaria/2018-12-13/prezidentat-kameri-na-zapisvat-broeneto-na-byuletinite", "text": "\r\n Камери да записват броенето на бюлетините от избори. Това поиска и президентът Румен Радев. В навечерието на европейските избори през първите месеци на следващата година държавният глава е разтревожен от начина, по който ще се проведат.  Управляващите приемат идеята за видеонаблюдение, но предупреждават, че това ще даде нова причина всеки един вот да бъде оспорван. Президентът вижда редица предпоставки за фалшифициране на изборните резултати. Доказвал го и големият процент невалидни бюлетини, включително и на последните парламентарни избори. Високият брой невалидни бюлетини може да се дължи на неграмотността на някои избиратели, но и на злоупотреби при броенето на гласовете. Ето защо камери за видеонаблюдение на процеса биха изключили тази възможност. Поправките в Изборния кодекс вече са в ход. На дискусията, организирана от държания глава, отсъстваха представители на партиите в управляващата коалиция. Първоначалната идея за видеонаблюдение на вота дойде от партията на Веселин Марешки. Днес от там допълниха, че камерите трябва да бъдат включвани след края на изборния ден. Експерти обаче предупреждават, че записите от видеокамерите при преброяването може да бъдат използвани от търговците на гласове.", "date": "2018.12.13", "title": "Президентът: Камери да записват броенето на бюлетините!"}
{"url": "https://www.bgonair.bg/bulgaria/2018-12-13/politsaite-shte-poluchat-po-100-leva-koleden-bonus-za-poveche-nyamalo-pari", "text": "Полицаите ще получат коледни бонуси по 100 лева, пари за повече няма. Това каза вътрешният министър Младен Младенов, след като с писмо най-големият синдикат в МВР поиска той да отговори как са изразходвани 100-те милиона лева, които премиерът Борисов обеща в началото на годината за увеличение на заплатите.  Синдикатите изчислили, че с тази сума освен за по-високите заплати, бонусът за Коледа трябва да е не 100, а 385 лева.  Министър Младенов обясни, че със 100-те милиона са били увеличени както заплатите на старите служители, така и са били дадени заплати на новоназначени такива. За другата година полицаите ще имат 10% по-високи заплати, каза още Маринов.", "date": "2018.12.13", "title": "Полицаите ще получат по 100 лева коледен бонус, за повече нямало пари"}
{"url": "https://www.bgonair.bg/bulgaria/2018-12-13/otkriha-fotoizlozhba-v-pamet-na-nevena-kokanova-v-sofiya", "text": "\r\n В центъра на София откриха уникална фотоизложба със снимки на голямата българска актриса Невена Коканова. Събитието се организира от дъщеря ѝ. \r\nПоводът е , че вчера Коканова щеше да навърши 80 години.  \r\nОт днес до 2 януари посетителите на Градската градина в София ще могат да се радват на изложението. Изложбата съдържа снимки както от кариерата и, така и от личния живот на актрисата. Освен това има снимки, непоказвани досега, осигурени от личния архив на дъщеря ѝ Теодора Шарланджиева. Невена Коканова започва кариерата си като стажант в Ямболския театър и завършва с над 50 роли в киното. Най-емблематичните, от които са в \"Крадецът на праскови\", \"Тютюн\", \"Опасен чар\" и други. След петък в Сатиричния театър също ще има изложба, но със снимки от нейни представления. През март 2019 г. се очаква пред църквата \"Св. Седмочисленици\" да бъде поставена пейка в нейна памет, на която ще бъде изписано, че там е било любимото място на актрисата. ", "date": "2018.12.13", "title": "Откриха фотоизложба в памет на Невена Коканова в София"}
{"url": "https://www.bgonair.bg/denqt-on-air/2018-12-13/glas-ot-bsp-izborniyat-protses-v-balgariya-e-silno-oporochen", "text": "\r\n Видеонаблюдение във всяка избирателна секция и без номера на партиите в бюлетините. Това предвиждат приетите от парламента на първо четене поправки в Изборния кодекс. Партиите в бюлетината ще се подреждат по реда, по който е изтеглен жребият, но няма да се изписва номерация. Целта е така да се избегне феноменът \"15-15\", при който избирателите посочват един и същ номер за партиите и за преференциите. \"За цялото общество няма съмнение, че изборният процес в България е силно опорочен. Като законодателен орган сме длъжни да преодолеем тези съмнения и притеснения, които гражданите имат\", коментира в студиото на \"Денят ON AIR\" депутатът от БСП Петър Витанов. По думите му, от ГЕРБ обаче нямали желание да бъде въведено машинно гласуване. \"Това нововъведение би гарантирало честното провеждане на изборите. Управляващите променят законодателството, за да може да не бъде въведено\", отбеляза още Витанов. Според поправките машинно гласуване няма да има навсякъде за следващите избори, а ЦИК ще определя къде да се провежда. Броят на избирателните секции, където ще има машинно гласуване, обаче не трябва да бъде по-малко от 1000. \"Информационно обслужване\" АД ще изработва специализираните устройства за гласуване във всички избирателни секции. Вот с машини няма да има и в избирателните секции с по-малко от 300 избиратели, в подвижните избирателни секции, както и извън страната.", "date": "2018.12.13", "title": "Глас от БСП: Изборният процес в България е силно опорочен"}
{"url": "https://www.bgonair.bg/bulgaria/2018-12-13/izchezna-nachalnikat-na-kat-kazanlak-mvr-go-izdirva", "text": "Началникът на КАТ – Казанлък Тодор Николов е обявен за издирване. Той е в неизвестност от сряда, 12 декември. Последно е разговаряно с него в 16.00 часа. Оттогава се губят следите му.  Тодор Николов има три телефона, но и трите са изключени. Няма го и личният му автомобил.  А вчера един служител на КАТ-Казанлък от Вътрешна сигурност към МВР е бил задържан.", "date": "2018.12.13", "title": "Изчезна началникът на КАТ – Казанлък, МВР го издирва"}
{"url": "https://www.bgonair.bg/bulgaria/2018-12-13/chepelare-na-protest-sreshtu-zakrivaneto-na-rayonnata-prokuratura", "text": "\r\n Протест срещу закриването на районната прокуратура в Чепеларе блокира за два часа главния път Смолян - Пловдив.  Протестът на жителите на града е четвърти подред.  Недволството им дойде след решение на Висшия съдебн съвет единадесет прокуратури в страната да бъдат преобразувани в териториални отделения от 1 януари следващата година.  Сред тях е и тази в Чепеларе.  Местните хора смятат, че това ги ощетява. Категорични са, че решението трябва да бъде отменено.  Подали са жалба във ВАС, ще търсят правата си и в Европейския съд за правата на човека.", "date": "2018.12.13", "title": "Чепеларе на протест срещу закриването на районната прокуратура"}
{"url": "https://www.bgonair.bg/denqt-on-air/2018-12-13/direktno-ot-chuvala-ms-otpusna-15-mlrd-lv-za-am-hemus", "text": "\r\n Дни преди Коледа Министерският съвет реши да развърже чувала с подаръци. Отпускат се 1,5 млрд. лв. за строителство и ремонт на АМ \"Хемус\".  \"Решението зарадва над 122 общини, от 13 области от Северна България. Отсечката, която ще се строи, е от Блаза до Велико Търново. Развитието на Северна България е основен приоритет в отдел инфраструктура. Отсечката трябва да бъде завършена до 2021 г.\", отбеляза депутатът от ГЕРБ Станислава Стоянова.  В студиото на \"Денят ON AIR\" тя обясни, че тези средства идват от бюджетния излишък.  \"Имаме доста сериозни обособени индустриални зони. Основните приоритети в инфраструктурата водят до по-добра комуникация в обществото, а приоритетите в образованието водят до повече социален капитал. Бизнесът постоянно алармира за кадровия проблем. По тази линия се работи много. Единият от законопроектите е за изменение и промени в закона за професионалното обучение. Заплатите на учителите растат, а това ще даде мотивация на младите кадри в сектора\", посочи още народният представител пред Bulgaria ON AIR.  ", "date": "2018.12.13", "title": "Директно от чувала: МС отпусна 1,5 млрд. лв. за АМ \"Хемус\""}
