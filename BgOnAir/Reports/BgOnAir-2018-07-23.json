{"url": "https://www.bgonair.bg/bulgaria/2018-07-23/tezhka-katastrofa-v-prohoda-na-republikata-s-trima-raneni", "text": "Трима души пострадаха тежко след удар между турски ТИР и лек автомобил в Прохода на републиката. Инцидентът е станал малко преди 16 часа. Шофьорът предприел маневра за изпреварване на забранен участък и се ударил в идващото насреща такси. Пострадалите са настанени във Великотърновската болница. Заради катастрофата вече няколко часа движението в района е спряно и в двете посоки. Тежкотоварните автомобили изчакват на място, а леките се пренасочват от екипи на полицията по обходен маршрут през град Дебелец.", "date": "2018.07.23", "title": "Тежка катастрофа в Прохода на републиката с трима ранени"}
{"url": "https://www.bgonair.bg/economy/2018-07-23/svetovnata-targoviya-ne-e-dzhungla-ima-pravila-nastoya-lyo-mer", "text": "За спиране на търговските войни, които води САЩ с ЕС и Китай призова и френският финансов министър Брюно льо Мер по време на срещата на министрите от Г20, пише европейското издание \"Politico\". \"Световната търговия не може да се базира на закона на джунглата и едностранното повишаване на митата\", коментира той, цитиран от АФП, допълвайки, че това положение ще превърне всички в губещи, ще отслаби икономическото развитие и може да има разрушително политическо отражение. Преди срещата в Буенос Айрес и финансовият министър на Германия Олаф Шолц призова САЩ да се придържат км търговските правила, които имаме в момента, предаде  . В отговор техният американски колега Стивън Манучин заяви: Ако Европа вярва в свободната търговия, ние сме готови да подпишем споразумение без мита и бариери, без субсидии. \"Politico\" посочва, че по-късно през тази седмица председателят на ЕК Жан-Клод Юнкер ще посети Вашингтон в опит да намали напрежението в този търговски конфликт между двете страни, породен от въведените мита за внос на европейски стоки от администрацията на Белия дом.", "date": "2018.07.23", "title": "Световната търговия не е джунгла - има правила, настоя Льо Мер"}
{"url": "https://www.bgonair.bg/reportazhi/2018-07-23/poreden-protest-v-mladost-zaradi-zastroyavaneto-v-rayona", "text": "\r\n Жители на столичния \"Младост\" с пореден протест срещу застрояването в квартала. Хората са недоволни, че в един от парковете в района се предвижда издигането на 4 нови сгради. Това е трети протест на жителите на квартала. От Столичната община пък обясниха, че новите сгради ще бъдат около парковото пространство, а не в него. Въпреки това хората в \"Младост\" настояват да няма никакъв строеж на това място и теренът да си остане зелена площ. Към протеста на гражданите се включват приближени на бившия кмет на \"Младост\" – Десислава Иванчева. Според тях при отдаването е имало конфликт на интереси.  От местната община са категорични, че в парковото пространство нямало да се строи, а самият инвеститор разполагал с всички нужни документи. ", "date": "2018.07.23", "title": "Пореден протест в \"Младост\" заради застрояването в района"}
{"url": "https://www.bgonair.bg/reportazhi/2018-07-23/volen-siderov-sashto-na-proverka-za-shuma-po-moreto", "text": "\r\n Българският туристически бранш да бъде оставен да работи на спокойствие в разгара на летния сезон. За това призова лидерът на \"Атака\" Волен Сидеров, който по подобие на коалиционния си партньор Валери Симеонов, направи своя проверка на заведенията по Черноморието. Докато е на българското Черноморие Сидеров е получил SMS от Симеонов за подготвяна акция \"Шум\" в Созопол. Навярно знаейки, че партньорът му сред патриотите обича да ходи там. Сидеров обаче не одобрява акциите на Симеонов. Особено заради това, че били насочени към конкретни заведения.  За   Валери Симеонов обясни, че няма да коментира действията на Волен Сидеров. Като народен представител, ако разбира проблема – нека проверява. На въпрос има ли конфликт между тях, вицепремиера каза че избягвал лични контакти.  Красимир Каракачанов отказва да влезе в спора за шума от заведенията на морето. ", "date": "2018.07.23", "title": "Волен Сидеров също на проверка за шума по морето"}
{"url": "https://www.bgonair.bg/world/2018-07-23/poveche-ot-70-pozharnikari-se-boryat-s-gorski-pozhar-v-gartsiya", "text": "\r\n Хърватия и Босна се борят с дъждовете, а в Гърция отново вилнеят горски пожари. Гъстите облаци дим могат да се видят дори в столицата Атина. Те обгърнаха статуите от Партенона на Акропола край града. Големият пожар е избухнал в борови гори на около 50 километра западно от Атина, а силните ветрове пречат на овладяването му.  Много от жителите на района бяха принудени да напуснат домовете си.  В спасителната операция участват повече от 70 пожарникари, 30 пожарни коли и хелокоптери. ", "date": "2018.07.23", "title": "Повече от 70 пожарникари се борят с горски пожар в Гърция"}
{"url": "https://www.bgonair.bg/economy/2018-07-23/g-20-svetat-e-izpraven-pred-zabavyane-na-ikonomicheskiya-rastezh", "text": "Финансовите министри от Г-20, които се събраха в Буенос Айрес през уикенда, предупредиха, че светът се изправя пред \"засилено икономическо и геополитическо напрежение\", което може да забави глобалния икономически растеж.  Първите финансисти на 20-те най-големи световни икономики подписаха съвместно изявление след форума. В него се посочва, че членовете на групата трябва да засилят диалога и действията, за да намалят рисковете и да увеличат доверието.  Една от основните теми на разговорите бе протекционистката политика на САЩ и търговската война на Вашингтон с ЕС и Китай. На фона на срещата Буенос Айрес се превърна в сцена на бурни протести, най-вече срещу Международния валутен фонд. Причината - през юни Аржентина и фондът постигнаха споразумение за тригодишен заем на стойност 50 милиарда долара.  В замяна страната ще трябва да приложи серия от мерки за намаляване на бюджетния дефицит. Опасенията на хората са, че това ще доведе до намаляване на доходите им и до съкращения на работни места.", "date": "2018.07.23", "title": "Г-20: Светът е изправен пред забавяне на икономическия растеж"}
{"url": "https://www.bgonair.bg/economy/2018-07-23/spryaha-kitayski-vaksini-izvan-standarta", "text": "Китайският премиер Ли Къцян призова за \"тежки санкции\" и \"нулева толерантност\" след нов скандал с ваксини, който доведе до срив при акциите на фармацевтичните компании в страната, пише  . Китайската служба за храните и лекарствата (China Food and Drug Administration) обяви вчера, че е спрялa производството на ваксини срещу бяс на голяма компания - Чанчун Чаншън (Changchun Changsheng), след като при инспекция са открити фалшифицирани данни и други проблеми. Фирмата е \"прекрачила червената линия на етиката\", каза Ли Къцян. Той оповести създаването на правителствена комисия за разследване, която да извади на бял свят практиките на целия сектор. \"Няма значение кои са замесените компании или хора, те ще подлежат на тежки санкции и ние ще покажем нулева толерантност\", заявява Ли Къцян в комюнике, публикувано снощи на сайта на правителството. Скандалът предизвика лавина от статии и коментари, които засилиха страха и гнева на обществото, което в по-голямата си част определя националната фармацевтична индустрия като слаба. Акциите на основните китайски производители на ваксини се сринаха днес. На борсата в Шънчжън три от компаниите отчетоха максимално допустимия спад от 10 процента - Уолвакс биотекнолъджи (Walvax Biotechnology), Шънчжън кантай (Shenzhen Kangtai) и Чунцин Чжъфей (Chongqing Zhifei). Снимка: Pixabay  ", "date": "2018.07.23", "title": "Спряха китайски ваксини извън стандарта"}
{"url": "https://www.bgonair.bg/economy/2018-07-23/srokat-za-deklaratsii-za-dalzhimi-danatsi-za-vtoroto-trimesechie-izticha-v-kraya-na-mesetsa", "text": "Декларацията за дължими данъци се подава от предприятията и самоосигуряващите се лица, които са изплатили на физически лица доходи по извънтрудови правоотношения, наем или доходи от други източници по чл. 35 от ЗДДФЛ и са удържали авансов данък върху тези доходи. Дължимите авансови данъци се декларират в НАП до края на месеца, следващ тримесечието, през което е изплатен доходът, информира  . Това съобщиха от Националната агенция за приходите. Оттам припомнят още, че декларация за дължими данъци се представя в НАП и за окончателните данъци, удържани върху доходите на чуждестранни физически лица у нас. Това са възнаграждения за услуги, неустойки, обезщетения, стипендии за обучение в България, доходи от лихви и други. Формулярът се подава и за данъци при източника по Закона за корпоративното подоходно облагане, като например данъци върху дивидентите и ликвидационните дялове в полза на чужди фирми и местни юридически лица, които не са търговци, включително общините.  От НАП напомнят също, че предприятията и самоосигуряващите се лица-платци на доходи от наем или от управление и контрол, които се облагат с окончателен данък, начислени и/или изплатени в полза на лица, местни на друга държава-членка на Европейския съюз, също предоставят на НАП информация за тези доходи с декларацията по чл. 55, ал. 1 от ЗДДФЛ и по чл. 201, ал. 1 от ЗКПО. От 2018 година предприятията-платци на доходи подават декларацията за дължими данъци по чл. 55 от ЗДДФЛ и чл. 201 от ЗКПО само по електронен път. Това важи за тези декларации за дължими данъци, за които задължението за подаване възниква след 31 декември 2017 година. За самоосигуряващите се лица-платци на доходи няма промяна в начина на подаване на формуляра, т.е. те могат да го представят в НАП, както по електронен път, така и на хартия.", "date": "2018.07.23", "title": "Срокът за декларации за дължими данъци за второто тримесечие изтича в края на месеца"}
{"url": "https://www.bgonair.bg/world/2018-07-23/brutalna-agresiya-zapaliha-dvama-bezdomnitsi-v-berlin", "text": "Двама бездомни мъже бяха залети с леснозапалимо вещество и запалени тази нощ на гара Шьоневайде в Югоизточен Берлин.  Според германската преса случайни минувачи са изгасили запалените мъже с пожарогасител, взет от намиращо се наблизо заведение за бързо хранене. Полицията отказа да потвърди достоверността на тази информация. Пострадалите са откарани в болница с получени сериозни изгаряния. Освен тях са били запалени и вещите им, пише  . Мотивите за нападението към момента са неизвестни, а полицията започна разследване на предполагаем опит за убийство.", "date": "2018.07.23", "title": "Брутална агресия: Запалиха двама бездомници в Берлин"}
{"url": "https://www.bgonair.bg/world/2018-07-23/mazh-otkri-strelba-v-toronto-raneni-sa-nay-malko-10-dushi", "text": "\r\n Тежък криминален инцидент в Канада. Облечен в черно мъж откри огън по популярен ресторант в района на Грийктаун в канадския град Торонто.  В резултат на стрелбата загина младо момиче, а други 13 души са в болница с различна степен на наранявания. Стрелецът е бил убит от полицията, която не съобщава повече подробности за инцидента.  Според свидетели мъжът е произвел между 15 и 20 изстрела преди да побегне. Изясняват се мотивите за стрелбата, но към момента няма данни да става въпрос за тероризъм.", "date": "2018.07.23", "title": "Мъж откри стрелба в Торонто, уби младо момиче и рани 13 души"}
{"url": "https://www.bgonair.bg/world/2018-07-23/skandalat-s-benala-dovede-do-promeni-v-kantselariyata-na-makron", "text": "Френският президент Еманюел Макрон нареди в канцеларията му да бъдат извършени промени. Причината – скандалът с негов сътрудник, заснет да бие демонстранти по време на протест в Париж в началото на май.  Държавният глава призна, че е имало слабости в начина, по който Елисейският дворец е подходил към скандала с високопоставения служител Александър Бенала.  Съветникът вече бе уволнен и му бяха повдигнати обвинения за побой над протестиращи.  Тримата полицаи, които предадоха скандалния запис на медиите пък бяха отстранени от служба и обвинени в нарушаване на професионалната тайна.", "date": "2018.07.23", "title": "Скандалът с Бенала доведе до промени в канцеларията на Макрон"}
{"url": "https://www.bgonair.bg/direktno/2018-07-23/oshte-po-seriozni-nakazaniya-za-roditelite-na-detsata-izvan-uchililishte", "text": "\r\n Обмислят се още по-тежки наказания за родителите, чийто деца не са записани на училище, в това число и по-тежки от глоба, каза заместник-министърът на образованието Деница Сачева. Тя обясни, че това е само една от сериозните мерки, които МОН замисля. Става дума и за промяна в НК, посочи тя. В същото време амбицията на МОН е процентът на отпадащи ученици от 12,7 сега да спадне до 11 процента до две години, каза още Сачева. Ведомството вече говори с НАП да събира глобите от родители, които са санкционирани Директорът на 119 СОУ Диян Стаматов е на мнение, че трявба да има по-сериозна реформа в образованието. Така например трябва да още по-бързо да се въведат дигиталните технологии. Първата крачака с електронните учебници е направена, но трябва още, смята Стаматов.", "date": "2018.07.23", "title": "Още по-сериозни наказания за родителите на децата извън училилище"}
{"url": "https://www.bgonair.bg/bulgaria/2018-07-23/35-yat-balgarski-kontingent-v-afganistan-se-pribra-na-rodna-zemya", "text": "Благополучно днес на родна земя се прибра 35-ят ни контингент в Афганистан. На правителствения ВИП на летище София кацнаха 158-те военнослужещи, които преди 6 месеца заминаха за Афганистан. Основно взводът е от 101 –ви алпийски полк Смолян с командир полковник Димитър Кацаров. Това беше и причината униформените да бъдат посрещнати под звуците на традиционни смолянски гайди. Мисията на контингента да охранява на летище Кандахар, да осигурява пропускателен режим на личен състав на КПП 4 - на летището, както и непосредствена охрана на самото КПП, е успешна. Освен това военнослужещите са изпълнявали и дежурни патрули във вътрешния периметър на летището, като неколкократно са били обстрелвани от вражески ракети. Участието ни в мисията е съгласно отговорностите на България като член на НАТО.", "date": "2018.07.23", "title": "35-ят български контингент в Афганистан се прибра на родна земя"}
{"url": "https://www.bgonair.bg/reportazhi/2018-07-23/gradushki-dazhdove-i-buri-rezultatat-e-shteti-i-unishtozhena-rekolta", "text": "\r\n Градушка и поройни дъждове обхванаха голяма част от страната, блокираха движението на много места и наводниха улиците в много градове. Унищожена е и реколтата в някои региони. Щетите от бурята в Старозагорско са за стотици хиляди левове. Бурята връхлита село Калояновец към 20 часа снощи. Ледени парчета чупят керемиди, стъкла на коли, парници, изолации и мазилки. Освен щетите по дворовете и къщите, фермери в района отчитат загуби за хиляди. Силният вятър снощи скъса електрически жици. За това местните разбраха сутринта, когато високото напрежение уби животно, тръгнало на паша.", "date": "2018.07.23", "title": "Градушки, дъждове и бури: Резултатът е щети и унищожена реколта"}
{"url": "https://www.bgonair.bg/denqt-on-air/2018-07-23/stefan-sofiyanski-gerb-kopirat-modela-ot-predi-1989-godina", "text": "\r\n Бившият служебен премиер на България и кмет на София Стефан Софиянски е на мнение, че страната ни е министерска република, въпреки че в Конституцията е записано, че е парламентарна. По думите му това е така, защото водещ е Министерският съвет. Софиянски беше категоричен още, че партия ГЕРБ е лява политическа сила. \"Това като концепция и разбиране е лява партия. Те фактически копират модела, който беше преди промените от 1989 година\", заяви Стефан Софиянски в студиото на  . Той обясни още, че има смесване на функции и неяснота в управлението и даде пример с това, че Народното събрание се бърка в работата на изпълнителната власт. \"Има и лошо разпределение на отговорностите и правомощията\", добави още бившият столичен кмет. Стефан Софиянски разказа също и за проект на нова Конституция, която е подготвил заедно със свои съмишленици. Бившият служебен премиер обясни, че техният проект се базира на по-съвременна форма на управление и съдържа изцяло нова глава - \"Публични финанси\". \"Тя определя паричните потоци и парите се движат отдолу нагоре. Всеки има ясно определени функции\", подчерта Софиянски пред  . Той коментира още и българското председателство на Съвета на Европейския съюз и заяви, че България е объркала приоритета, който да изведе.  Стефан Софиянски каза също, че се надява на обединение на десните партии и самият той не изключва връщането си в активна политика заедно с партията си \"Съюз на свободните демократи\".", "date": "2018.07.23", "title": "Стефан Софиянски: ГЕРБ копират модела от преди 1989 година"}
{"url": "https://www.bgonair.bg/denqt-on-air/2018-07-23/balgarski-proekt-shte-bori-dvoyniya-standart-v-zapadna-i-iztochna-evropa", "text": "\r\n Европейската комисия одобри българския пилотен проект за справяне с двойния стандарт в храните и напитките в страните от Източна и Западна Европа. Програмата е на стойност 1,3 млн. евро и ще подпомага всички потребителски организации, които да се борят с двойните стандарти. Вносители на идеята са евродепутатът Емил Радев и колегата му Андрей Новаков. \"Битката с двойния стандарт в ЕС е доста дълга и тежка. Още преди 10 години се повдигна този въпрос, но чак сега ЕК призна за разлика между качеството на храните и напитките, които се продават в Западна и Източна Европа. Освен това тук тези продукти се продават на по-скъпи цени\", уточни евродепутатът Емил Радев в студиото на \" \". Той се надява повече български организации да кандидатстват за финансиране по тази програма, защото така родните потребители ще са по запознати с това какво ядат и пият. \"Българинът трябва да отстоява правата си. В момента е трудно национален контролен орган да осъществява контрол на световни компании и марки. Тук трябва да се намеси ЕС и да бъде създадена европейска организация, която да се бори с двойния стандарт. Има голяма вероятност централата на този орган да е в България\", отбеляза евродепутатът. Според него проблемът вече е установен, сега вече трябва да се направят реални стъпки по неговото решаване. \"Европа не трябва да върви на две скорости. Двойният стандарт не е само при храните и напитките, такъв има и при горивата, препаратите и козметичните продукти. Надяваме се с помощта на този проект двойният стандарт да изчезне\", категоричен е Емил Радев пред  .", "date": "2018.07.23", "title": "Български проект ще бори двойния стандарт в Западна и Източна Европа"}
{"url": "https://www.bgonair.bg/denqt-on-air/2018-07-23/obshtestvoto-privikna-kam-bezpretsedentnite-skandali-smyatat-politolozi", "text": "\r\n През третия мандат на ГЕРБ се нагледахме на грандиозни скандали - безпрецедентни за историята на България. Вече има претръпване от страна на обществото. В други държави подобни скандали биха довели до оставката на правителството, но не и у нас. Това коментира в студиото на \" \" политологът доц. Петър Чолаков за политическата обстановка у нас. \"Ако има оставка, то тя ще е ако Борисов реши да се самосвали и той да предизвика избори. Промяната в политическата обстановка може да дойде именно от г-н Борисов, ако той види, че има скъсяване на дистанцията между ГЕРБ и БСП\", отбеляза политологът. По думите му Борисов \"държи тестето с карти\" и именно той диктува играта. \"Предсрочни избори ще има. Ситуацията обаче е изключително непредвидима. Важно е да видим върху кого ще бъде хвърлена вината за предсрочни парламентарни избори. Такива обаче няма да върнат опозицията в играта. Най-много Борисов да кара още един мандат\", уточни доц. Чолаков. Според политолога Димитър Димитров има белези за напрежение в държавата. \"Обществото започна да привиква към скандалите. Различни събития се натрупват, а междувременно съгласие между различните групи протестиращи трудно може да се получи. Все пак трябва да се отбележи, че този политически сезон може да се разгледа като успешен за г-жа Нинова\", каза Димитров пред  . Той обаче е категоричен, че положението по никаква форма не заплашва статуквото. \"Вече може да мислим за предстоящите евроизбори. Сидеров и Каракачанов са имали много по-сериозни скандали. Няма да се прекрачи границата, след която ще се постави под съмнение комбинацията, която управлява\", добави още политологът.", "date": "2018.07.23", "title": "Обществото привикна към безпрецедентните скандали, смятат политолози"}
{"url": "https://www.bgonair.bg/reportazhi/2018-07-23/dazhdat-udavi-i-proizvoditelite-na-dini", "text": "\r\n Дъждовното лято създава главоболия и на производителите на дини в Любимец, а ниските цени и вносът от Гърция допълнително допринасят за по-малките доходи. Някои производителите са изгубили почти цялата си продукция, такъв е и Христо Моряков, който отглежда 60 декара, а дъждът е унищожил 90% от продукцията му.  Според Моряков държавата с нищо не помага на производителите като него, защото не стимулира родното производство.  Днес на борсата в Любимец големи изкупвачи нямаше. Според производителите причината е неконтролирания внос на гръцки дини от страна на държавата. Заради това те са намалили цените между 15 и 20 стотинки и се заканват, че спират да се занимават с производство на дини. ", "date": "2018.07.23", "title": "Дъждът удави и производителите на дини"}
{"url": "https://www.bgonair.bg/reportazhi/2018-07-23/noviyat-shef-na-nzok-reformite-zapochvat-promenite-predstoyat", "text": "\r\n С поредица реформи, но със същия екип започва работата си новоизбраният шеф на Здравната каса д-р Дечо Дечев. В първия си работен ден той заяви, че един от най-големите проблеми в контрола е, че Касата се занимава с дейности, за които няма компетентност. Само часове, след като стана шеф на Здравната каса, д-р Дечо Дечев заяви, че предстои сериозна промяна в лекарствената политика, възможностите за лечение в чужбина, както и завишаване на контрола, за да се следи по-ефективно как харчат парите си болниците.  Как ще бъде постигнато всичко това обаче ще стане ясно до 3 месеца – през това време ръководството на Kасата ще работи върху промените.  По-големият проблем, според новия шеф на касата, е, че все още има болници, които прилагат медицина от миналия век, разчитайки на немалко лобита. Самият пациент все пак има избор – сам да избере къде да се лекува. В негова помощ е създаден и Индексът на лечебните заведения. В здравния портал е събрана цялата налична информация от десетки лечебни заведения в страната. Оттам пък става ясно, че 2-ма на всеки 5 доплащат за лечение. Въпреки това 2/3 от пациентите са доволни от лечението.", "date": "2018.07.23", "title": "Новият шеф на НЗОК обяви: Реформите започват, промените предстоят!"}
{"url": "https://www.bgonair.bg/bulgaria/2018-07-23/sled-bezsanna-nosht-baba-dora-se-poyavi-v-malko-sharkovo", "text": "\r\n Расте напрежението в селата с чума по овцете и козите около Ямбол. Вчера беше евтаназирано стадото на баба Дора, преди това от селото бяха изведени с жандармерия протестиращите, които браниха дни наред животните. Блокадата от граждани, които твърдят, че са се организирали в социалните мрежи, се пренесе в Болярово - пред стопанството на Ани и Тодор. Там хората продължават да не пускат ветеринарите за втора проба. Самата баба Дора пък се появи пред блокираното от жандармерия село Малко Шарково. Възрастната жена е изкарала безсънна нощ и не можа да скрие болката си от загубата на животните си, на които беше дала дори имена. Възрастната жена сподели, че все още не е решила дали ще приеме 100 - те кози, които и обеща животновъд от Карлово, защото не е прежалила своите.", "date": "2018.07.23", "title": "След безсънна нощ: Баба Дора се появи в Малко Шарково"}
{"url": "https://www.bgonair.bg/bulgaria/2018-07-23/27-godishen-mazh-blasna-i-ubi-dyado-v-sveti-vlas", "text": "70-годишен мъж беше блъснат от автомобил в Свети Влас и загина на място. Това съобщиха от пресцентъра на ОДМВР – Бургас, пише  . Колата, помела пешеходеца, е \"Ягуар\" и била управлявана от 27-годишен мъж от София. Водачът е изпробван за употреба на алкохол и наркотични вещества. Двете проби са били отрицателни.    ", "date": "2018.07.23", "title": "27 - годишен мъж блъсна и уби дядо в Свети Влас"}
