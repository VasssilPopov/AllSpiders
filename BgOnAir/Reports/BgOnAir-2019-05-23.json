{"url": "https://www.bgonair.bg/reportazhi/2019-05-23/velikobritaniya-i-holandiya-dadoha-ofitsialen-start-na-evropeyskite-izbori", "text": "\r\n Официален старт на европейските избори. Първите държави, които отвориха избирателните си пунктове са Великобритания и Холандия. Какво можем да очакваме от тазгодишните избори за европарламент? След дълъг период на несигурност и въпреки \"развода\" с Брюксел, Великобритания все пак ще излъчи своите представители в Европейския парламент. Лондон беше принуден да организира евроизбори, след като британският парламент отхвърли три пъти споразумението за Brexit. Поради тази причина страната поиска отлагане на напускането на Европейския съюз.  При евентуален Brexit, британските места ще бъдат разпределени, а европарламентът ще се състои от 705, вместо 751 депутати.  От днес близо 48 млн. британци имат възможността да дадат своя вот и да изберат 73 депутати, които да представляват страната, макар и само временно.  А лидерът на партия \"Brexit\" Найджъл Фараж, чиято формация води при предварителни запитвания, заяви, че се надява да е депутатът с най-кратък мандат в историята на европарламента.  Гласуването за европейските избори започна и в Холандия. Около 13 млн. души ще изберат 26 евродепутати, като след евентуален Brexit те ще станат 29. Според първоначалните прогнози, популистката партия \"Форум за демокрацията\" на Тиери Боде, се очаква да набере скорост и за първи път да излъчи свои представители в европейския парламент с поне пет от общо 26 места.  На изборите за Сенат в страната през март именно евроскептичната партия надделя над формацията на премиера Марк Рюте, която се класира на второ място.  Заместник-председателят на Европейската комисия Франс Тимерманс също участва в изборите, като според предварителни запитвания неговата партия ще получи пет места.  Въпреки това експертите смятат, че точно Холандия ще постави началото на подема на популистите в Европа.", "date": "2019.05.23", "title": "Великобритания и Холандия дадоха официален старт на европейските избори"}
{"url": "https://www.bgonair.bg/economy/2019-05-23/bulgaria-air-e-v-top-3-na-nay-zhelanite-rabotodateli-sred-studentite", "text": "За трета поредна година Bulgaria Air е сред най-желаните работодатели от студентите в България. Това показват данните на единственото по рода си проучване у нас Graduate Survey, което се провежда от ToTheTopAgency. То измерва кои 50 компании според младите таланти отговарят на определението за най-добър работодател. В челната тройка за 2019 година е националният превозвач. Bulgaria Air заема трето място, изкачвайки се с цели 7 позиции спрямо миналогодишната класация, и продължава да бъде единственият представител на авиотранспортната индустрия в целия ранкинг.  През 2017 година авиокомпанията също беше сред най-желаните работодатели сред студентите, когато беше класирана на 9 място.  Новото проучване се е провело в рамките на четири месеца от началото на 2019 година и в него са взели участие 8241 души, учещи в 51 университета в България. За първа година на анкетата са отговорили и студенти от университети зад граница. Медийни партньори на проучването са   и Bloomberg TV Bulgaria. ", "date": "2019.05.23", "title": "Bulgaria Air е в Топ 3 на най-желаните работодатели сред студентите"}
{"url": "https://www.bgonair.bg/denqt-on-air/2019-05-23/prof-ognyan-gerdzhikov-publikuva-stihosbirki-za-pravisti", "text": "\r\n Професор Огнян Герджиков написа две стихосбирки за прависти. Бившият преподавател в Софийския университет заяви в \" \", че поемите му се възприемат много добре от студентите, като по този начин те по-лесно възприемат материята. Герджиков също така бе категоричен, че все повече млади хора искат да останат у нас вместо да търсят късмета си в чужбина. Бившият служебен премиер обясни, че голямата грешка на родното образование е, че разчита повече на приходите от студентите и учениците, а не толкова на качеството на обучение. \"През 2015 г. написах една гражданско-правна поема и не смятах повече да го правя. Миналата година преустанових преподавателска дейност и в крайна сметка написах 2 книги. Тези творби са за студентите и те доста им се радват. Възприемат се много добре. Призванието в живота ми е преподаването. Обичам правото и студентите. През последните години се наблюдава тяхното желание да останат в България. Те искат да специализират в чужбина, но после искат да се върнат у нас и да се реализират. Огромна грешка е, че имаме толкова много прависти. Отворихме вратите безконтролно. Това е защото образованието и здравеопазването бяха сложени на пазарна основа. Това е кардинална грешка, която ако не бъде поправена, ще наводним пазара с полувисшисти\", разкри Герджиков Той допълни, че в момента у нас не се правят добри закони, тъй като липсват професионалисти. Герджиков бе категоричен, че не е нормално нормативните актове да се променят по няколко пъти годишно. \"Не се правят добри закони, тъй като липсва професионализъм. Бизнесът не обича несигурна среда и затова бяга в чужбина. Законите се променят по няколко пъти на година. Така няма да просперираме като държава. За да се върне доверието на хората в държавата трябва много работа. В България стават и добри неща, но има още много неща за доизкусуряване\", каза професорът пред  .      ", "date": "2019.05.23", "title": "Проф. Герджиков: Огромна грешка е, че имаме толкова много прависти"}
{"url": "https://www.bgonair.bg/bulgaria/2019-05-23/mon-podgotvya-natsionalni-programi-za-vissheto-obrazovanie", "text": "Предстои създаването на национални програми за висшето образование, съобщи министърът на образованието и науката Красимир Вълчев. Програмите ще подпомагат привличането на млади преподаватели, въвеждането на нови технологии в образователната система и създаването на програми за чуждоезиково обучение. Те ще следват успешния пример на работещите вече национални програми в предучилищното и училищното образование, цитиран от МОН. По думите на министър Вълчев свързването на висшите училища в университетски мрежи е предизвикателство пред тях, но българските университети имат потенциал за създаването на подобни мрежи, както на балканско и европейско, така и на интерконтинентално равнище. Вълчев посети днес Университета по архитектура, строителство и геодезия /УАСГ/, ректорът роф. Иван Марков съобщи, че университетът вече успешно си партнира със сродни висши училища във Виена и Париж. А в ход са и преговори за сътрудничество с университета в Щутгарт, където възпитаници на УАСГ са преподаватели. Университетът успешно привлича студенти от Индия, Китай и Дубай. Министър Вълчев е посетил новосъздадения, с финансовата подкрепа от министерството, Национален център по сеизмично инженерство. За научните изследвания и експерименталното оборудване на центъра МОН е отделило 350 000 лева. В центъра ще се обучават всички студенти на университета в курсове за сеизмична устойчивост, тъй като страната ни се намира в зона с много силна сеизмична активност. Центърът е започнал да осъществява три от заложените 18 проекта за сеизмично укрепване на паметници на културата, мостови конструкции и панелни сгради.", "date": "2019.05.23", "title": "МОН подготвя национални програми за висшето образование"}
{"url": "https://www.bgonair.bg/economy/2019-05-23/koi-sa-nay-zhelanite-rabotodateli-ot-balgarskite-studenti", "text": "За първи път \"Банка ДСК\" е най-желаният от студентите в България работодател. Банката се придвижи от 4-то място през 2017 г. и 3-то през 2018 г. до върха на класацията, измествайки миналогодишния лидер Hewlett Packard Enterprise. Coca-Cola HBC Bulgaria АД е втора в Топ 50 за 2-ра поредна година, а националният превозвач \"България Ер\" АД заема 3-тото място (2017 г. - №9, 2018 г. - №10). Това показва единственото по рода си проучване у нас Graduate Survey, проведено от ToTheTop Agency за трета поредна година, чиито медийни партньори са Investor.bg и Bloomberg TV Bulgaria. В Топ 10 са още \"Софарма\" АД (4), \"Кока Кола Хеленик Бизнес Сървисиз Организейшън\" (БСО) (5), \"Луфтханза Техник София\" ООД (6), \"Телъс Интернешънъл\" (Тelus International Еurope) (7), \"Ай Би Ем България\" ЕООД (8), \"Ви Ем Уеър България\" (Vmware) (9) и \"ИКЕА България\" (10).  И докато „гладът” за качествени кадри в България нараства, а безработицата спада плавно до 10-годишно дъно и до нива, достигнати за последно през декември 2008 г., студентите са все по-желаният нов заряд в бизнеса. Във времена, в които темата за задържане на талантите в страната и завръщането им от чужбина е особено наболяла, проучването помага на компаниите да разберат какви са предпочитанията и очакванията на днешните студенти. Това са онези фактори, които биха ги привлекли като служители в компанията, с какво свързват фирмите и защо биха работили за конкретната (или конкурентна) организация. Мястото, на което най-талантливите студенти от България и българи в чужбина искат да започнат своята кариера, все още се определя не толкова от заплатата, а от фактори като „силно лидерство на мениджърите“, \"ясно структурирана стажантска програма\", \"силна визия за бъдещето\", \"лидер в сектора си\" и \"добри перспективи за бъдещо развитие\". Graduate Survey 2019 е попълнена от точно 8241 учещи в 51 университета в България, а за първа година и от следващите в университети зад граница. Информацията, която студентите са попълнили в анкетата, е достъпна като индивидуален анализ за всяка компания, която прояви интерес.  \r\nПовече четете на .  \r\nХаресайте и страницата ни във Facebook  \r\n ", "date": "2019.05.23", "title": "Кои са най-желаните работодатели от българските студенти?"}
{"url": "https://www.bgonair.bg/economy/2019-05-23/zavodat-na-volkswagen-shte-e-ili-v-balgariya-ili-v-turtsiya", "text": "Новата мултибрандова фабрика на Skoda ще бъде в Турция или България, след като двете страни бяха избрани от компанията майка Volkswagen за финалисти. В допълнение към автомобилите на Skoda, тук ще се произвеждат и други автомобили от портфолиото на Volkswagen Group. Това става ясно от изявление на синдиката на служителите на Skoda, публикувано в сайта им и цитирано в Bloomberg Terminal. Πpeди няĸoлĸo ceдмици Ѕkоdа oбяви, чe oт пъpвoнaчaлнитe чeтиpи вapиaнтa ca ocтaнaли caмo двa, но не ги назова. Тогава германският Наndеlѕblаtt писа, чe оставащите дестинации ca Бългapия и Typция. И в двете страни разходите за персонал са много по-ниски, отколкото в Германия, а самата инвестиция е за около 1 млрд. евро.  И двете страни имат редица предимства, твърди синдикалният лидер Ярослав Повшик. „Докато Турция има много добра инфраструктура, там политическата среда остава непредсказуема. България, от друга страна, е по-стабилна и е член на ЕС“, пояснява синдикалистът. Във връзка с изграждането на новия завод синдикатите ще поискат от ръководството на компанията разяснения дали това ще засегне заетостта в Чехия и как новият завод ще допринесе за печалбата на компанията. Благодарение на новия завод концернът ще може да увеличи производствения си капацитет, тъй като в момента местните заводи са максимално натоварени. Според информацията в седмичното ведомствено списание (на заводите на Skoda в Чехия) все още не е сигурно, че новият завод наистина ще се ръководи от Skoda, защото в самия концерн дискусиите по темата продължават. \"Разбира се, ние се опитваме заводът да е под наш патронаж и въз основа на принципите на Škoda, но част от Надзорния съвет има различно мнение\", казва ръководителят на Škoda Auto Бернхард Майер. През миналата година Škoda Auto достави 1,25 милиона автомобила по целия свят. Компанията управлява три производствени предприятия в Чешката република, има и производства в Китай, Русия, Словакия, Алжир и Индия, най-вече чрез смесени предприятия, както и в Украйна и Казахстан в сътрудничество с местни партньори. Групата е активна на повече от 100 пазара. Припомняме, че преди 10 дни на годишното си Общо събрание германският концерн реши да започне конкретни преговори с „оставащите кандидати\". \"През последните месеци и дни сондирахме активно възможните държави, в които можем да построим новия си завод за няколко марки в Европа. Както решихме вчера в Надзорния съвет и Борда на директорите, започваме конкретни преговори с оставащите кандидати и скоро ще имаме решение\", заяви главният изпълнителен директор на Volkswagen Херберт Дийс в изказването си в рамките на годишното Общо събрание на акционерите на германския концерн в Берлин. Причината за решението е силното търсене на коли от марката Skoda, което е довело до натоварване на заводите на марката от 120%, поясни още Дийс, цитиран от  . В съобщението на германската група, публикувано след срещата на надзорния съвет и борда на директорите миналия понеделник въпросът за бъдещия завод за производство на автомобили от различни марки под шапката на Volkswagen се изчерпва с едно изречение: \"Беше решено да се започнат конкретни преговори за планирания нов мултибрандов завод в Европа с останалите потенциални локации\". Иначе казано - разговорите се насочват към детайлите за бъдещия избор и преференциите, които компанията може да получи от отделните кандидати. Следващото заседание на Борда ще е през ноември, което означава, че най-рано решение може да се вземе тогава. Досега от компанията не са обявявали кои са разглежданите страни, но още преди няколко месеца стана ясно, че България е една от тях. Преди седмици премиерът Бойко Борисов също коментира, че Бордът на директорите на голяма компания (без да я назовава по име) е оглеждал терени в страната и в Турция. По информация в германските медии тези две държави са останали в списъка с кандидати на Volkswagen, в който първоначално са били също Румъния, Сърбия, Северна Македония и други страни в региона.", "date": "2019.05.23", "title": "Заводът на Volkswagen ще е или в България, или в Турция"}
{"url": "https://www.bgonair.bg/science/2019-05-23/glavniyat-izpalnitelen-direktor-na-a1-group-uchastva-v-parviya-diskusionen-panel-na-webit", "text": "\r\n Главният изпълнителен директор на А1 Group Томас Арнолднер участва в първия дискусионен панел на провелия се в София международен фестивал - Webit 2019. Според Томас Арнолднер в момента Европа изостава по отношение на растеж и ключови технологии от страни като САЩ и Китай. Ключов фактор за намаляването на това изоставане е въвеждането на ново поколение мобилни мрежи като 5G.  Те ще променят начина, по който се произвежда и доставя съдържание, начина на общуване и като цяло бизнес средата в Европа. Но това не може да стане без помощта на местните регулатори, които лицензират и дават честоти на компаниите. Най-комерсиалният турнир за национални отбори в света на женския волейбол се завръща за още една вълнуваща кампания. Съединените щати триумфираха преди година и ще имат трудната задача да защитят титлата си. Срещу най-добрите в света! Срещу най-гладните за успехи, сред които тази година попада и нашият национален отбор! Гледайте първата фаза от Лигата на нациите при жените от 21 май до 20 юни по Макс Спорт. Време е и за въпроса в месечната игра на А1. Отговаряйте правилно във Facebook страницата им с коментар под новините и може да спечелите смартфона Honor 9 lite. Новият въпрос е: \"Как може Европа да настигне САЩ и Китай по отношение на технологиите според Томас Арнолднер?\"", "date": "2019.05.23", "title": "Главният изпълнителен директор на А1 Group участва в първия дискусионен панел на Webit"}
{"url": "https://www.bgonair.bg/world/2019-05-23/izbori-za-evrodeputati-v-holandiya-i-velikobritaniya", "text": "Днес започват изборите за евродепутати в Холандия и Великобритания. 48 милиона души ще имат право на глас на Острова. Те ще избират 73 евродепутати. Лондон беше принуден да организира евроизбори, след като британският парламент отхвърли три пъти споразумението за Brexit.  Поради тази причина страната поиска отлагане на напускането на Европейския съюз. В петък до урните ще отидат гласоподавателите в Ирландия и Чехия, в събота - в Латвия, Малта и Словакия. В останалите 21 държави-членки, влючително и България, изборите са в неделя. Харесайте страницата ни във Facebook ", "date": "2019.05.23", "title": "Избори за евродепутати в Холандия и Великобритания"}
{"url": "https://www.bgonair.bg/bulgaria/2019-05-23/zapali-se-lokomotivat-na-vlaka-sofiya-gorna-oryahovitsa", "text": "Пореден инцидент с влак. Малко след 20:00 часа се е запалил локомотивът на влака от София за Горна Оряховица. Композицията е потеглила от столицата в 18:00 часа. Инцидентът е станал след гара Роман два часа по-късно. За щастие пътниците са евакуирани и няма пострадали. На място веднага е пристигнала пожарна. За извозването на пътниците е осигурен друг локомотив от гара Мездра. От БДЖ информират, че само два влака са закъснели заради инцидента - международният влак от Русе за София и бърз влак от София за Силистра.    ", "date": "2019.05.23", "title": "Запали се локомотивът на влака София - Горна Оряховица"}
{"url": "https://www.bgonair.bg/world/2019-05-23/silni-buri-i-valezhi-vrahletyaha-razlichni-chasti-ot-sasht", "text": "Обилни валежи и мощни бурии връхлетяха различни части от САЩ. Лошото време причини хаос в Айова, Канзас, Мисури и Оклахома. Най-малко трима души са загинали. Десетки сгради и пътища са под вода. Спасителни екипи се опитват да достигнат до хора, блокирани в домовете си. Издадена е заповед за евакуацията на няколко населени места. В много райони са наблюдавани и силни торнада. Бурите продължават вече трети ден. Властите предупреждават, че нивата на реките в региона се покачват опасно бързо. Харесайте и страницата ни във Facebook ", "date": "2019.05.23", "title": "Силни бури и валежи връхлетяха различни части от САЩ"}
{"url": "https://www.bgonair.bg/world/2019-05-23/prezidentat-na-sasht-donald-tramp-podlezhi-na-impiychmant", "text": "Президентът на САЩ Доналд Тръмп може да подлежи на импийчмънт. Причината - възпрепятстване на правосъдието и прикриване на нарушения. Това заяви снощи председателката на долната камара на Конгреса - Нанси Пелоси.  Доналд Тръмп е обвинен, че прикрива нарушения заради възпрепятстването на разследванията за евентуална намеса на Русия в негова полза на изборите през 2016 г.  Той категорично отрече твърдението, че е замесен в прикриването на информация и призова демократите да спрат неоснователните си разследвания. Харесайте страницата ни във Facebook ТУК", "date": "2019.05.23", "title": "Президентът на САЩ Доналд Тръмп подлежи на импийчмънт?"}
{"url": "https://www.bgonair.bg/world/2019-05-23/tereza-mey-poe-poreden-udar-liderat-na-kamarata-na-obshtinite-napusna-posta-si", "text": "\r\n Британският премиер Тереза Мей е подложена на сериозен натиск. Снощи Мей пое пореден удар, след като лидерът на Камарата на общините Андреа Ледсъм напусна поста си в знак на протест срещу политиката на правителството.  Тя заяви, че не може да подкрепи новия план за развода с Брюксел. По думите ѝ подходът на Мей по въпроса как да се осъществи излизането на страна от Европейския съюз противоречи на идеята за Brexit.  Ледсъм е привърженичка на излизането на Великобритания от Европейския съюз. А напускането ѝ на поста идва на фона на все по-бурните призиви за оставката на Тереза Мей. Според вестник \"Таймс\" това може да се случи утре. Харесайте страницата ни във Facebook ", "date": "2019.05.23", "title": "Мей пое пореден удар: Лидерът на Камарата на общините напусна поста си"}
{"url": "https://www.bgonair.bg/bulgaria/2019-05-23/opasno-vreme-zhalt-kod-za-buri-i-gradushki-v-polovin-balgariya", "text": "За опасно време, жълт код за бури и градушки в половин България, предупреждават синоптиците.  През нощта в Южна България валежите ще са интензивни, придружени с гръмотевици. Има условия и за градушки.  И утре ще се развива значителна купеста и купесто-дъждовна облачност.  По-голяма вероятност за значителни валежи има в източната половина на страната.  Вятърът от запад-северозапад ще се усили в западната половина на Дунавската равнина, но там ще е почти без валежи.", "date": "2019.05.23", "title": "Опасно време, жълт код за бури и градушки в половин България"}
{"url": "https://www.bgonair.bg/bulgaria/2019-05-23/direktorat-na-oblastnata-direktsiya-na-mvr-v-montana-podava-ostavka", "text": "[related_articles] Директорът на Областната дирекция на МВР в Монтана - старши комисар Ивайло Антонов, подава оставка и напуска системата на МВР, в която работи от 20 години. Антонов подчерта, че оставката му не е свързана с вчерашни изявления на политически лидери от опозицията за намеса на полицията в изборния процес.  Той започва работа извън системата на МВР, се казва още в съобщението.", "date": "2019.05.23", "title": "Шефът на МВР в Монтана подаде оставка, не било заради изборите"}
{"url": "https://www.bgonair.bg/bulgaria/2019-05-23/protivogradovata-zashtita-veche-pazi-nad-30-ot-zemedelskite-ploshti-u-nas", "text": "Противоградовата защита oбхваща нови 1,1 млн. дка обработваеми земеделки площи на територията на област Хасково. Това обяви министърът на земеделието, храните и горите Десислава Танева при откриване на команден пункт за борба с градушките в Хасково. Тя уточни, че през последните 3 години средствата за модернизацията на системата за противоградова защита възлизат на над 13 млн. лв.  Танева допълни, че до края на май предстои откриването на още един команден пункт в село Тъжа, с прилежащи към него 23 ракетни площадки.  По думите й, над 30% от обработваемите земеделски площи в страната попадат в обхвата на противоградовата защита.  Десислава Танева съобщи, че 72 хил. дка са напълно пропадналите площи на територията на цялата страна от началото на годината, вследствие на падналите градушки. Тези данни са към днешна дата от обработените протоколи на обследваните площи.  Харесайте и страницата ни във Facebook ", "date": "2019.05.23", "title": "Противоградовата защита вече пази над 30% от земеделските площи у нас"}
{"url": "https://www.bgonair.bg/reportazhi/2019-05-23/nad-2500-nablyudateli-shte-sledyat-za-zakonnostta-na-izborite-v-nedelya", "text": "\r\n Над 2500 наблюдатели от 14 неправителствени организации ще следят за законността на изборите в неделя. На една фондация е отказана регистрация, тъй като по закон подобни структури не могат да участват. Ден, след като реши, че камерите в избирателните секции ще бъдат изключени, за да не се наруши правото на тайно гласуване и свободно изразяване на волята, Централната избирателна комисия отново напомни за правата и задълженията на избиратели и участници във вота.  Секциите отварят в 7.00 ч. сутринта. Изборният ден приключва в 20.00 часа. При наличие на желаещи да упражнят правото си на глас, се събират документите на чакащите и едва тогава те гласуват.  Изборните книжа и бюлетините са изпратени в чужбина. Няма постъпили сигнали за възникнали проблеми зад граница.  В края на изборния ден няма да се броят ръчно подадените чрез машините за гласуване бюлетини. Това би могло да стане в Районната избирателна комисия, но само при разминаване или съмнения за такова.  До момента Централната избирателна комисия е разгледала 60 сигнала и 23 жалби. Харесайте страницата ни във Facebook ", "date": "2019.05.23", "title": "Над 2500 наблюдатели ще следят за законността на изборите в неделя"}
{"url": "https://www.bgonair.bg/bulgaria/2019-05-23/zemna-masa-zatrupa-novootkrit-pat-vav-varna", "text": "\r\n Земна маса се срути върху новооткрития варненски булевард \"Васил Левски\" в района на ромския квартал \"Максуда\". Като по чудо няма пострадали.  Преди два дни булевардът, на стойност 110 милиона лева, пострада от бурята и градушката, които удариха града. Тогава кръстовището се превърна в река, откъдето извадиха закъсал автомобил, а стълб беше премахнат, след като се наклони опасно. След свлачището една къща е застрашена от срутване, като опасност има и за други постройки в района. Поради тази причина започна спешното събаряне на сградата, за да бъде предотвратено ново свличане на земна маса.  \"Тук става въпрос за живота на хората, влизаме и събаряме. Не разбирам как тези хора живеят на ръба на ската. Не можем да чакаме и къщата да слезе долу\", разясни кметът на Варна Иван Портних.  Общо 15 къщи, които са по ръба на ската, ще бъдат премахнати, защото са незаконно построени. На семействата ще бъде предоставено временно жилище. Ще се направи и сервизен път за полиция и пожарна, а след това скатът ще бъде укрепен и ограден, за да не се хвърлят отпадъци. Що се отнася до новия булевард, кметът уточни, че строителните дейности имат 5 години гаранция, а конструкциите – 8.  Всички допълнителни ремонти по новия път ще са за сметка на фирмата изпълнител и ще се извършат веднага, каобяви кметът на Варна.     ", "date": "2019.05.23", "title": "Земна маса затрупа новооткрит път във Варна"}
{"url": "https://www.bgonair.bg/denqt-on-air/2019-05-23/sastoyanieto-na-patishtata-u-nas-e-dosta-pritesnitelno-razkri-diana-rusinova", "text": "\r\n Състоянието на повечето пътища у нас е доста притеснително. Това обяви в \" \" Диана Русинова от Институтът за пътна безопасност. Тя допълни, че в момента в България липсват достатъчно инспектори, които да дават независимо мнение за качеството на пътищата. Русинова също така обясни, че за да имаме добра пътна инфраструктура трябва да се инвестират много пари.  \"Превенцията е единственият начин да намалим произшествията. Преди няколко седмици стартирахме инспекция на пътищата и се оказа, че състоянието им е доста притеснително. Трябва да работим много, за да достигнем до промени, които да спасяват човешкия живот. 30 години у нас се опитвахме да променим шофьора, като обяснявахме, че е лош и некомпетентен. Вниманието обаче трябва да бъде насочено към пътната инфраструктура и средата. С тяхната промяна ще се промени и манталитета на шофьорите. Пътната среда трябва да бъде пригодена към условията и потребностите на българите. Докато не повлияем на средата и не променим хората, няма да достигнем до целта да нямаме жертви на пътя. За да имаме хубави пътища ние трябва да плащаме за тях\", каза тя. Русинова разкри, че в момента у нас няма достатъчно експерти по пътна безопасност. Тя бе категорична, че Институтът по безопасност е алармирал за евентуален инцидент на пътя край Своге месец преди да се случи трагедията, при която загинаха 20 души. \"Човешкият живот няма цена и такава не би трябвало да му бъде слагана. Ние, като общество трябва да направим така, че да не се стига никога до това да изплащаме обезщетения за загинали в катастрофи. Експертите на Институтът за пътна безопасност алармираха месец преди инцидента край Своге, че там може да се случи подобно нещо. Нямаме инспектори по пътна безопасност, които да обхождат опасните участъци и да дават препоръки какво трябва да бъде поправено, за да не се стига до подобни инциденти. Европейската директива ни задължава да имаме такива специалисти, които са независими и да дават своето мнение. Трябва ни методика по която да ги обучаваме и програма за работата им\", обясни Русинова пред  .", "date": "2019.05.23", "title": "Състоянието на пътищата у нас е доста притеснително, разкри Диана Русинова"}
{"url": "https://www.bgonair.bg/direktno/2019-05-23/nyama-lichni-profili", "text": "\r\n У нас има неразбиране как се комуникира в съвременния свят. Няма лични профили. Трябва да се отнасяме с уважение към комуникацията, каза PR експертът Любомир Аламанов в предаването   по  . Според журналиста Мария Касимова-Моасе  в много голяма част по света специално обучени екипи се грижат за публичните профили на политиците. У нас това се приема за комплекс.  ", "date": "2019.05.23", "title": "PR експерт: Трябва да се отнасяме с уважение към комуникацията"}
{"url": "https://www.bgonair.bg/denqt-on-air/2019-05-23/kandidat-za-evrodeputat-natsionalnite-problemi-na-balgariya-sa-problemi-vav-vsyaka-darzhava", "text": "\r\n Дни преди евроизборите резултатите от социологическите проучвания са налице - малка разлика между ГЕРБ и БСП. Запазва се обаче тенденцията към по-ниска избирателна активност на евроизборите в сравнение с националните и ако няма промяна до 26 май, то до урните се очаква да отидат малко над 2.1 млн. души. По данни на Централната избирателна комисия, на предишните евроизбори бюлетина са пуснали 2 361 943 души, а избирателната активност беше 35.84%. Темата в студиото на \"Денят ON AIR\" коментира кандидатът за евродепутат на ЕП \"Волт\" Маргарита Кръстева. \"Не виждам реално някой да води предизборна кампания. Хората са отвратени от политиците\", заяви тя пред Bulgaria ON AIR. По думите ѝ в Европейския парламент трябва да се работи с няколко основни неща - промяна на Лисабонския договор, президентът на ЕП да бъде избиран директно от хората и да се даде законодателна инициатива на всеки депутат да вкарва законопроекти.  Според нея, въпреки че българските представители са само 17, ако работят, могат да постигнат някаква промяна. А националните проблеми на България били проблеми във всяка държава. \"Хората трябва да излязат да гласуват, за да накажат ГЕРБ и БСП. Българският народ не разбра, че когато си стои вкъщи и не отива да гласува, нищо не се променя\", посочи Кръстева.                    ", "date": "2019.05.23", "title": "Националните проблеми на България са проблеми на всяка държава, смятат от ВОЛТ"}
{"url": "https://www.bgonair.bg/denqt-on-air/2019-05-23/kandidat-za-evrodeputat-fokusat-na-pedizbornata-kampaniya-se-izmesti-tya-e-absolyutno-nekreativna", "text": "\r\n \"В навечерието на евроизборите, предизборната кампанията може да бъде определена като абсолютно некреативна. Тя не прилича на кампания за европейски избори. По-подходяща е за парламентарни такива\", отсече в студиото на  д-р Георги Петров, кандидат за евродепутат от \"Коалиция за България\". По думите му, това е така, тъй като през цялото време вниманието е било съсредоточено върху различните \"гейтове\" в държавата. И по този начин се е изгубила истинската идея, целяща да представи визията на България за Европа през следващите пет години. \"Почти нито една партия не представи градивни политики, не защити идеите, които има за бъдеща Европа. А това от своя страна е повече от обидно за обществото ни\", коментира д-р Петров. В студиото на   той бе категоричен, че последните български евродепутати с нищо не са показали, че заслужават парите, които получават в ЕП. \"Нашите 17 представители единствено доказаха колко разединени са родните политици в ЕС. Това е в ощърб на България. От години не правим нищо, за да покажем, че сме против \"Европа на две скорости\" и да обърнем нещата в обратна посока, за да може \"втората скорост\" всъщност да работи за изоставащите държави като България и Румъния\", допълни още д-р Георги Петров.  ", "date": "2019.05.23", "title": "Фокусът на предизборната кампания на страната ни бил изместен"}
{"url": "https://www.bgonair.bg/bulgaria/2019-05-23/traka-trak-ot-plovdiv-do-odrin-shte-mozhe-da-se-patuva-s-vlak", "text": "На среща между Българските държавни железници и Държавните железници на Република Турция е било договорено откриване от 1 юни на ЖП връзка между Пловдив и Одрин. За това са информирали от турските железници, съобщава  Според информацията Одрин приема множество гости от България и откриването на ЖП връзката ще спомогне за тяхното по-лесно завръщане в страната ни в същия ден. Разписанията и цените на билетите ще бъдат обявени по-късно. Харесайте и страницата ни във Facebook ", "date": "2019.05.23", "title": "Трака-трак: От Пловдив до Одрин ще може да се пътува с влак"}
{"url": "https://www.bgonair.bg/bulgaria/2019-05-23/premierat-borisov-otkri-novata-otsechka-ot-am-struma", "text": "\r\n Премиерът Бойко Борисов откри нов 6,5-километров участък между Благоевград и отсечката преди бъдещия тунел \"Железница\" на магистрала \"Струма\". Борисов благодари на археолозите, че са преместили встрани от трасето находките, разкрити по време на строителството.  В новооткрития участък са построени два виадукта, два селскостопански подлеза, два моста - над реките Логодашка и Струма, както и един надлез. \"Ще я направя до Кресна. И после, който иска да даде няколко милиарда, да я качи горе по върховете. Има много мераклии за власт, нека намерят добри решения. Нека съберат няколко милиарда и да го направят както искат\", коментира Борисов.", "date": "2019.05.23", "title": "Премиерът Борисов откри новата отсечка от АМ \"Струма\""}
