{"url": "https://www.bgonair.bg/bulgaria/2019-03-29/zaryadna-za-elektromobili-veche-i-v-blizost-do-sgradata-na-obshtinata", "text": "\n София се сдоби с нова зарядна станция за електромобили, съобщи пресцентърът на Столичната община. Станцията е съвсем в центъра, на ъгъла на ул. \"Московска\" и ул. \"11 август\".  Зарядната станция бе открита от зам.-кметовете Дончо Барбалов и Йоана Христова. От Общината посочват, че всички автомобили на пазара могат да бъдат заредени на станцията.  За 40 минути водачите могат да заредят 20% от капацитета на батериите на колите с нулеви вредни емисии. За пълен заряд на батериите са необходими пет часа. Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.03.29", "title": "Зарядна за електромобили вече и в близост до сградата на общината"}
{"url": "https://www.bgonair.bg/denqt-on-air/2019-03-29/dali-e-namesa-vliyanie-ili-saobrazyavane-s-turtsiya-no-e-imalo-takova", "text": "\r\n Няма намеса от Турция в Закона за вероизповеданията и никой не може да се бърка в работата на българския парламент. Това заяви външният министър Екатерина Захариева по повод думите на турския си колега Мевлют Чавушоглу, че Турция е била принудена да се намеси при внасянето на поправките в Закона. Захариева определи изказването на колегата си като неприемливо и го призова да се въздържа от подобни коментари. Стана ясно, че посланикът на Турция у нас е бил извикан във външното ни министерство и му е бил направен демарш. Той е уверил, че турската страна не е имала намерение да обижда страната ни или да оказва влияние върху законодателния процес.  Председателят на Съюза на тракийските дружества в България Красимир Премянов каза пред  , че след станалото вчера и днес, имаме доказателство, че има някакво съобразяване с Турция. По думите му това е така, защото чужда държава може да финансира българска религия. , категоричен беше Премянов. Според него това не е нужно, защото България е доказала в историята си, че сме добри закрилници на всички вероизповедания, че сме най-толерантни и призова да не се прави политика от религията. Бившият генерален консул на България в Одрин Георги Димов пък заяви в студиото на  , че думите на турския външен министър, че Турция се грижи за своите сънародници у нас и настояването за разсрочване на задълженията на мюфтийството, Димов определя като намеса във вътрешните работи на България. Според Георги Димов турският Дианет се опитва да обгрижва българските граждани с мюсюлманско вероизповедание по линия на религията и етноса. Това по думите му противоречи на всякакви норми. , каза той.  Димов подчерта, че Турция се опитва да върне влиянието на Османската империя и върви в различна посока от Запада. Красимир Премянов пък допълни, че трябва да има условия за всички религии у нас, за да не се използва религията в политиката. Харесайте и страницата ни във Facebook ", "date": "2019.03.29", "title": "Дали е намеса, влияние или съобразяване с Турция, но е имало такова"}
{"url": "https://www.bgonair.bg/direktno/2019-03-29/idva-li-krayat-na-plastmasovite-izdeliya", "text": "\r\n Трябва сериозно да помислим имаме ли нужда пластмасовите изделия, каза Константин Христов от WWF в предаването  по   . И е категоричен, че заместването им не може да е на всяка цена. Тодор Тодоров от  \"За земята\" е убеден, че България има нужда да преразгледа климатичните си политики. В някои текстове в момента пишело невъзможни неща. Според Момчил Панайотов от БАССЕС трябва да спрем да ползваме торбичките за еднократна употреба. В същото време трябва да се вземат и сериозни мерки срещу незаконната сеч.      ", "date": "2019.03.29", "title": "Идва ли краят на пластмасовите изделия"}
{"url": "https://www.bgonair.bg/denqt-on-air/2019-03-29/skandalite-v-bsp-i-gerb-mozhe-da-napravyat-dps-pobeditel-na-evroizborite-smyata-nikolay-nenchev", "text": "\r\n По-малко от два месеца остават до изборите за нов Европейски парламент. След неуспешно дясно обединение, лидерът на БЗНС и бивш министър на отбраната Николай Ненчев ще се явява индивидуално пред избирателите. В студиото на   той определи политическата ситуация у нас като взривоопасна. По думите му у нас има тежка криза, а случващото се и постоянните скандали в ГЕРБ и БСП, носи негативи на цялостния евровот, защото ще бъдат отблъснати гласоподаватели, които биха дали вота си. Николай Ненчев смята, че противопоставянето на Сергей Станишев, Елена Йончева и Корнелия Нинова в БСП е драматично и неразбираемо за много от хората, а отстраняването на Цветан Цветанов от ПГ на ГЕРБ може също да разстрои структурите на партията. , заяви Николай Ненчев пред  . Според бившия военен министър именно, ДПС са партията, която е най-добре подготвена за изборите. По думите на Ненчев, той не очаква конфликтите и скандалите да спрат до самите избори, което по думите му ще отблъсне много хора от урните. Николай Ненчев посочи още, че отстраняването на Цветан Цветанов е било доста краен ход, а честата смяна на министри в правителството може да доведе до политическа криза в страната. Бившият военен министър попита и кой ще потърси отговорност от невлизането на БСП в парламента. , заяви още Ненчев в ефира на  . Според него държавният глава и левицата искат парламентарна и политическа криза у нас, а сега не е ясно дали в Народното събрание ще има мнозинство, защото организаторът на това е бил Цветан Цветанов, а не се знае дали Даниела Дариткова ще се справи, което не изключва и възможност за предсрочни парламентарни избори в България. Харесайте и страницата ни във Facebook ", "date": "2019.03.29", "title": "Скандалите в БСП и ГЕРБ може да направят ДПС победител на евроизборите, смята Николай Ненчев"}
{"url": "https://www.bgonair.bg/denqt-on-air/2019-03-29/prof-rumen-ralchev-turtsiya-nyama-pravo-da-se-mesi-v-nashata-politika", "text": "\r\n Турция няма право да се меси в българската вътрешна политика. Това заяви в \" \" Великият приор на Ордена на рицарите тамплиери Румен Ралчев. Повод за изказването му станаха думите на външния министър на Турция Мевлют Чавушоглу, който разкритикува родното правителство за Закона за вероизповеданията. Пред   Ралчев заяви, че това не е първият път, в който представител на южната ни съседка се меси в нашата политика. Великият приор също така призова за единна позиция на правителството в този скандал. \r\n\"Това не е първият случай, в който отговорен турски служител се изказва за вътрешните работи на България. Дипломатите правят големи еквилибристики, но това не дипломация, а провокация. В името на българщината трябва да застанем на единна позиция. Важно е дипломатите да си вършат работата - да се наричат нещата с истинската им имена, да се взимат адекватни решения и мерки. Трябва да има остра реакция. Ердоган премина в друга сфера, няма какво да се заблуждаваме. Целта на Турция е да си върне могъществото и земите, които са имали при Средновековието. Това е политически ход свързан с изборите в Турция. Трябва да запазим присъствие на духа, а не да мълчим\", каза Ралчев. Той допълни, че Орденът на рицарите тамплиери у нас е приготвил специална икона, която да подари на папа Франциск при посещението му у нас през месец май.  \r\n\"Отношенията между папата и тамплиерите са много интересни. Той няма намерение да води оживен диалог. През 2007-ма видяхме голямото извинение на папския двор към тамплиерите. Те издадоха огромна книга, в която се вижда неговото отношение към нас. Подготвили сме икона за папата. Тя е на княз Борис-покръстител. Християнството е опора за всички. Трябва поне веднъж човек да прочете Библията. Колкото и да сме забързани и да сме загледани в Златния телец всички ни чака едно и също. Спазвайки каноните, не само хората стават по-добри, но и Земята става по-приятна за живеене\", разясни Ралчев.  ", "date": "2019.03.29", "title": "Проф. Румен Ралчев: Турция няма право да се меси в нашата политика"}
{"url": "https://www.bgonair.bg/bulgaria/2019-03-29/kmetat-na-strelcha-ostava-na-posta-si-reshi-sadat", "text": "\r\n Кметът на Стрелча Стойно Чачов остана на поста си, след като Районният съд в Панагюрище отхвърли искането на прокуратурата да го отстрани от длъжност.  Преди седмица Чачов беше обвинен, че принудил служител на общинската администрация да подаде молба за напускане без в документа да е посочена дата. А кметът го е заплашил, че ако не подаде молба, ще бъде освободен веднага от работа.  Прокуратурата поиска отстраняването на кмета от длъжност, за да не попречи на продължаващото разследване. Харесайте страницата ни във Facebook ", "date": "2019.03.29", "title": "Кметът на Стрелча остава на поста си, реши съдът"}
{"url": "https://www.bgonair.bg/bulgaria/2019-03-29/studentat-blasnal-nezryashti-v-nesebar-se-razmina-sas-zatvora", "text": "\r\n Студентът Тодор Николов, който преди две години блъсна с автомобила си група незрящи туристи в Несебър, се размина със затвора. Районният съд постанови три години условна присъда и четири години изпитателен срок. Той ще трябва да плати и 8 000 лв. обезщетение на двете пострадали жени. През лятото на 2017 г. в старата част на Несебър студентът блъсна незряща пешеходка с бял бастун, след което слезе от колата и удари с юмрук в главата асистенката й. Срещу Тодор бяха повдигнати две обвинение за хулиганство и нанасяне на лека телесна повреда, както и за нарушение на Закона за движение на пътищата. Прокуратурата поиска 3 години затвор, но съдът реши присъдата да е условна. В залата Николов заяви, че чувства вина за постъпката си, но след като излезе от залата запази мълчание, а близките му се държаха агресивно.  По-късно все пак студентът се върна и се извини за инцидента с незрящите. \"Съжалявам за това, което направих. Извинявам се. Втори път не бих постъпил по този начин. Искрено съжалявам сега ще си чуя присъдата и ще си понеса наказанието\", каза Тодор Николов, който ще бъде лишен от право да кара автомобил за срок от 7 месеца.  ", "date": "2019.03.29", "title": "Студентът, блъснал незрящи в Несебър, се размина със затвор"}
{"url": "https://www.bgonair.bg/bulgaria/2019-03-29/meditsinski-sestri-ot-bolnitsa-vav-vratsa-protestiraha-pred-kabineta-na-direktora", "text": "\r\n Спонтанен протест на медицинските сестри от болницата във Враца пред кабинета на директора. Причината за недоволството им са новите трудови договори. Предвиденото заплащане в тях е минималната работна заплата. От лечебното заведение обясниха - няма възможност да покрият предвидените по браншово споразумение прагове. Трудовите договори трябва да бъдат подписани със задна дата от 1 януари. Сестрите обаче не са съгласни да поучават минимална работна заплата и да продължат да работят в сегашните условия.  Според ръководството предстои корекция в договорите, но трябва да бъдат получени пари от министерството.   Медицинските сестри обаче не вярват, че ще има промяна.  От януари до момента дори най-опитните сестри в най-тежките отделения не са получавали заплата повече от 540 лева.  Харесайте и страницата ни във Facebook ", "date": "2019.03.29", "title": "Медицински сестри от болница във Враца протестираха пред кабинета на директора"}
{"url": "https://www.bgonair.bg/bulgaria/2019-03-29/nad-milion-pensioneri-shte-poluchat-po-40-leva-nadbavki-za-velikden", "text": "Изплащането на пенсиите за април, с великденска добавка, от Националния осигурителен институт, ще започне на 8-ми и ще приключи на 22 април. Заедно с пенсиите ще бъде изплатена и еднократна допълнителна сума в размер на 40 лева на над 1 млн. и 300 хил. пенсионери. Става въпрос само за пенсията или сборът от пенсиите, заедно с добавките и компенсациите към тях за април, в размер до 348 лева. Изплащането на сумите чрез пощенските станции ще бъде извършено съобразно изготвен график, който ще бъде предварително обявен във всяка една от тях. Преводите на априлските пенсии на пенсионерите, получаващи парите си по банков път, ще бъдат на 8 април.  ", "date": "2019.03.29", "title": "Над милион пенсионери ще получат по 40 лева надбавки за Великден"}
{"url": "https://www.bgonair.bg/world/2019-03-29/zashtitnitsi-na-brexit-izlizat-na-protest-s-tyah-i-naydzhal-farazh", "text": "\r\n Бившият лидер на Британската партия на независимостта Найджъл Фараж ще е част от протестите в Лондон на защитниците на Brexit. Британските депутати отхвърлиха за трети път сделката на Тереза мей и се очаква Великобритания да уведоми ЕС за бъдещите си намерения до 12 април, въпреки че 29 март беше датата, на която Обединеното кралство трябваше да напусне общността. Затова и днес граждани започнаха да се събират в столицата, за да настояват за Brexit без сделка.  , zaqwi Найджъл Фараж.  Харесайте и страницата ни във Facebook ", "date": "2019.03.29", "title": "Защитници на Brexit излязоха на протест, с тях и Найджъл Фараж"}
{"url": "https://www.bgonair.bg/bulgaria/2019-03-29/tturskiyat-poslanik-u-nas-uveril-turtsiya-ne-iskala-da-ni-obidi", "text": "\r\n Няма намеса от Турция в Закона за вероизповеданията и никой не може да се бърка в работата на българския парламент. Това заяви външният министър Екатерина Захариева по повод думите на турския си колега Мевлют Чавушоглу, че Турция е била принудена да се намеси при внасянето на поправките в Закона.  Захариева определи изказването на колегата си като неприемливо и го призова да се въздържа от подобни коментари. Стана ясно, че посланикът на Турция у нас е бил извикан във външното ни министерство и му е бил направен демарш. Той е уверил, че турската страна не е имала намерение да обижда страната ни или да оказва влияние върху законодателния процес. Гледайте видеото. Харесайте и страницата ни във Facebook ", "date": "2019.03.29", "title": "Турският посланик у нас уверил - Турция не е искала да ни обиди"}
{"url": "https://www.bgonair.bg/world/2019-03-29/norvezhkiyat-ministar-na-pravosadieto-podade-ostavka-zaradi-priyatelkata-si", "text": "Норвежкият министър на правосъдието подаде оставка, след като полицията заподозря, че неговата приятелка е организирала акции за сплашване срещу самите тях, за да имитира, че са застрашени. Миналата есен приятелката на министъра подаде иск срещу театрална трупа, разкрила подробности за жилищата на ред политици, по-специално за тяхното, в пиеса, целяща да изобличи хората, възползващи се от нарасналия според автора расизъм и сегрегация в Норвегия. След това бяха извършени ред нападения срещу двойката, а полицията подозира, че зад тях стои именно приятелката на министъра.  ", "date": "2019.03.29", "title": "Норвежкият министър на правосъдието подаде оставка заради приятелката си"}
{"url": "https://www.bgonair.bg/reportazhi/2019-03-29/skoro-3d-karta-na-nay-dalgata-solna-peshtera-v-sveta", "text": "\r\n До няколко седмици ще бъде готова 3D картата на най-дългата солна пещерна в света. А за нейното изработване отговарят 8 българи, взели участие в последното и най-значимо откритие в света на спелеологията.  Солната пещерата Малхам е открита през 1981 година. До 2006 държи първото място, когато го отстъпва на пещера в Иран с дължина 6,5 км. Днес благодарение на нашите спелеолози пещерата отново е най-дългата в света.   В крайна сметка дължината на Малхам достига над 10 км., освен това тя е уникална и със своята температура от положителните 25 градуса представя на отркивателите изключително биологично разнообразие.  Предстоят опити пещерата в планината Содом, да бъде съединена с още солни пещери и така да се получи комплекс от изящни солни образования.  Харесайте и страницата ни във Facebook ", "date": "2019.03.29", "title": "Скоро: 3D карта на най-дългата солна пещера в света"}
{"url": "https://www.bgonair.bg/economy/2019-03-29/wall-street-kompaniyata-za-spodeleni-patuvaniya-lyft-struva-243-mlrd", "text": "Американската компания за споделени пътувания Lyft бе оценена на 24,3 млрд. долара в рамките на своето първично публично предлагане (IPO) – първото такова на стартъп от този бранш. Компанията заложи на по-високи цени от първоначално очакваните, тъй като инвеститорите пренебрегнаха несигурността по пътя на Lyft да стане печеливша компания, предава Bloomberg. Оценката на Wall Street e с 60% над тази от последното частно финансиране на Lyft, което изпраща окуражаващ сигнал към цяла орда компании от Силициевата долина, които планират да станат публични през тази година. Втората по големина в САЩ компания от сектора набра 2,34 милиарда долара в рамките на най-голямото публично предлагане на американски технологичен стартъп, откакто Snap Inc. стана публична компания преди две години, и най-голямото IPO досега за тази година.  След хладното начало за 2019 г. за IPO-тата в САЩ на фона на спирането на дейността на федералните агенции, успехът на Lyft можеше да подхрани този пазар, който вероятно ще приветства Uber Technologies Inc., Pinterest Inc. и Slack Technologies Inc. преди края на годината. Четете повече по темата в  Харесайте страницата ни във Facebook ТУК", "date": "2019.03.29", "title": "Wall Street: Kомпанията за споделени пътувания Lyft струва $24,3 млрд."}
{"url": "https://www.bgonair.bg/world/2019-03-29/facebook-s-ogranicheniya-za-evropeyskite-izbori", "text": "Facebook с нови правила за политическата реклама за Европейските избори. От компанията обявиха, че искат да защитят европейците от чуждо вмешателство. Ограниченията се отнасят до съдържание, свързано с предизборната кампания на политици или политически партии, както и за политически реклами, които целят да агитират или разубедят хората да гласуват. Всеки потребител ще има и достъп до информацията - кой реално е рекламодателят.  Харесайте и страницата ни във Facebook ", "date": "2019.03.29", "title": "Facebook с ограничения за Европейските избори"}
{"url": "https://www.bgonair.bg/economy/2019-03-29/evropa-izostava-v-tehnologichnoto-si-razvitie-ima-li-povod-za-pritesnenie", "text": "Технологичното изоставане на ЕС е видимо, тъй като в Топ 20 на високо технологичните компании в света има девет китайски и 11 американски компании. Това заяви пред  Иванина Манчева – консултант и издател на Economix.bg.  \"Проблемът на ЕС в годините след кризата е, че показва повече признаци на дивергенция, отколкото на конкуренция“, коментира тя. \"Що се отнася до Централна и Източна Европа, страните в този регион вече не представляват толкова голям инвестиционен интерес, какъвто имаше преди световната финансова криза\".  Едновременно със спора около сделката между Alstom и Siemens бе публикуван доклад на германска икономическа група, която за първи път описва Китай като системен конкурент, припомни Манчева. За първи път се обръща целенасочено внимание, че Китай формира конкурентните си предимства за сметка на по-ниски трудови стандарти, по-ниски стандарти за защита на околната среда и за сметка на държавни помощи и субсидии. ", "date": "2019.03.29", "title": "Европа изостава в технологичното си развитие. Има ли повод за притеснение?"}
{"url": "https://www.bgonair.bg/world/2019-03-29/hilyadi-patnitsi-ostanaha-blokirani-po-letishtata-zaradi-falirala-aviokompaniya", "text": "Хиляди пътници останаха блокирани по летищата заради фалита на нискобюджетната исландска авиокомпания \"WOW Air\".  Превозвачът обяви, че прекратява дейността си и отменя всичките си полети.  На уебсайта на \"WOW Air\" призоваха пътниците да резервират полет на друга авиокомпания.  Исланския авиопревозвач, който проведе неуспешни преговори за финансиране с потенциални инвеститори, летеше от лондонските летища Станстед и Гетуик в Лондон.  Компанията осъществяваше полети и на кратки, и на дълги разстояния - до Копенхаген и Аликанте в Европа, както и до Вашингтон и Бостън в САЩ.  ", "date": "2019.03.29", "title": "Нискотарифна авиокомпания фалира, хиляди останаха блокирани по летищата"}
{"url": "https://www.bgonair.bg/world/2019-03-29/avariyata-ostavila-venetsuela-bez-tok-e-pochti-otstranena", "text": "Мащабната авария, която остави Венецуела без ток, вече е почти напълно отстранена. Това съобщи правителството на страната, което уточни, че вече само в определени райони има частично спиране на тока и кризата е преодоляна.  Милиони венецуелаци останаха на тъмно след аварията в най-голямата водноелектрическа централа \"Гури\", която доставя ток за нуждите на 80% от страната.  Заради липсата на ток последните три дни бяха обявени за почивни.  Работа спряха не само държавните учреждение и училищата, но и магазините. Болниците приемаха само спешни случаи.  Президентът Николас Мадуро определи аварията като саботаж.  Опозиционният лидер Хуан Гуайдо пък обвини властите за претоварването на системата и липсата на инвестиции и поддръжка.", "date": "2019.03.29", "title": "Във венецуела най-накрая ще светне Венецуела, кризата е преодоляна"}
{"url": "https://www.bgonair.bg/world/2019-03-29/zabraniha-na-huan-guaydo-da-zaema-obshtestveni-postove", "text": "\r\n Властите във Венецуела забраниха на самообявилия се за президент на страната Хуан Гуайдо да заема избираеми длъжности в продължение на 15 години.  Причината - предполагаема корупция и нарушения, установени в декларацията за имуществено състояние на опозиционния лидер.  Междувременно стана ясно, че мащабната авария, която остави Венецуела без ток, вече е почти напълно отстранена. Това съобщи правителството на странатал И уточни, че вече само в определени райони има частично спиране на тока и кризата е преодоляна.  Милиони венецуелаци останаха на тъмно, след аварията в най-голямата водноелектрическа централа \"Гури\", която доставя ток за нуждите на 80% от страната.", "date": "2019.03.29", "title": "Забраниха на Хуан Гуайдо да заема обществени постове"}
{"url": "https://www.bgonair.bg/world/2019-03-29/laura-kyoveshi-ima-zabrana-da-napuska-stranata-i-da-raboti-kato-prokuror", "text": "Бившият специален прокурор на Румъния Лаура Кьовеши има забрана да напуска страната и да работи като прокурор. Причината е разследването за корупция срещу нея, започнало миналата година. След близо 6-часов разпит от прокурорите Кьовеши съобщи, че ѝ е забранено да говори с журналисти по случая. В личния си профил във Facebook обаче написа, че разследването срещу нея е опит да ѝ затворят устата. Преди няколко години като прокурор Кьовеши стана една от основните причини за много осъдителни присъди за корупция срещу политици от висшия ешелон в Румъния, включително министри и депутати.  В момента тя е един от фаворитите в надпреварата за европейски главен прокурор.", "date": "2019.03.29", "title": "Кьовеши със забрана да напуска Румъния и да работи като прокурор"}
{"url": "https://www.bgonair.bg/world/2019-03-29/zamarseniyat-vazduh-ubiva-poveche-hora-godishno-ot-tyutyunopusheneto", "text": "Ново всеобхватно проучване за вредите за здравето, причинени от прахови частици ги оценява като далеч по-значителни от възприетите досега от експертите, пише . През миналата седмица кардиолози, физици и химици от университета в Майнц и Института по химия \"Макс Планк\" отбелязаха пред специализираното издание European Heart Journal, че само в Европа близо 800 000 смъртни случая годишно се дължат на замърсяването на въздуха. 8,8 милиона допълнителни смъртни случаи в световен мащаб се дължат на емисиите на вредните емисии, обобщава германският седмичник Die Zeit. \"За сравнение, това означава, че повече хора умират от замърсяване на въздуха, отколкото от тютюнопушенето, за което Световната здравна организация (СЗО) докладва за 7,2 милиона допълнителни смъртни случаи годишно\", съобщава кардиологът от Майнц Томас Мюнцел, участвал в проучването. \"Всеки може да избегне вредите от тютюнопушенето, но никой - от замърсяването\".  Според изследователите броят на предполагаемите смъртни случаи е по-висок от заявения в предишните досегашни изчисления. Погледнато статистически, новите данни означават намаляване на средната продължителност на живота с повече от две години. Заболяванията по никакъв начин не засягат само дихателните пътища. Най-големият брой смъртни случаи се дължи на стеснени коронарни съдове (40%) и инсулти (8%) - следователно на почти половината от сърдечносъдовите заболявания. Смъртността, причинена от рака на белия дроб, пневмонията и хроничното затруднено дишане, съставлява 20%. Снимка: Pixabay", "date": "2019.03.29", "title": "Мръсният въздух убива повече хора годишно от тютюнопушенето"}
{"url": "https://www.bgonair.bg/bulgaria/2019-03-29/choveshka-greshka-e-predizvikala-pozhara-v-psihiatriyata-v-plovdiv", "text": "Продължава разследването на пожара в психиатричния център в Пловдив. При него трима души изгоряха живи в заключено помещение.  Според разследващите огънят е тръгнал от в мъжкото отделение на психиатрията, където били настанени най-тежките случаи. Хората от обслужващия персонал обаче разбират късно за пламналия огън. Жертвите са мъже на около 55 години. Те са били болни от шизофрения.  Прокуратурата е категорична - изключва се версията за повредена електроинсалация и при инцидента има човешка намеса. Затова разследването е за причиняване на смърт по непредпазливост.  ", "date": "2019.03.29", "title": "Човешка грешка е предизвикала пожара в психиатрията в Пловдив"}
{"url": "https://www.bgonair.bg/bulgaria/2019-03-29/globiha-112-roditeli-nevaksinirali-detsata-si", "text": "Родители, неваксинирали децата си се сдобиха с общо 112 акта от регионалните здравни инспекции. Резултатът е от общо 16 000 проверки в цялата страна, съобщиха от Министерството на здравеопазването. Санкциите са общо 5600 лева, уточниха от ведомството и конкретизираха, че за такова нарушение предвидената глоба е в размер на 50 лева, предаде \"Монитор\". От там съобщиха, че има санкционирани и лични лекари, които са пропуснали да сложат ваксини на пациентите си, но не пожелаха да съобщят точния им брой. Един от малкото санкционирани лекари е джипи от Шумен. Той е получил наказателно постановление за 100 лева, защото не е представил отчет за проведените имунизации. Според общопрактикуващи лекари, въпреки активността на т.нар. антиваксъри в социалните мрежи и ожесточените дискусии за или против ваксините, родителите масово водят децата за имунизации. Главният секретар на Регионалната здравна инспекция в Шумен д-р Илияна Лозанова съобщи, че за периода 2013-2018 година са съставени 6 акта на родители, които не са осигурили провеждането на задължителни имунизации на децата си. И по шестте са издадени наказателни постановления на обща стойност 300 лева. Четири от случаите са от миналата година. Един болен от инфекциозно заболяване може да зарази и разболее 95% от хората наоколо, ако те не са ваксинирани, коментира необходимостта от ваксините главният държавен инспектор доц. Ангел Кунчев. Той посочи, че по последни данни на МЗ има 51 случая на морбили. Те са в областите Благоевград – 40 човека, София-град – 7, София-област – 3, и Варна – 1 случай. По думите му най-много, 24 на брой, са децата между една и четири години. Други десет са бебета под една година, които все още не са навършили необходимите 13 месеца, за да бъдат ваксинирани. Шест от заболелите са деца между пет и девет години, две са между десет и четиринадесет, има и трима тийнейджъри. С морбили са се инфектирали двама на възраст между тридесет и пет и тридесет и девет години и един над 40 години. Главният здравен инспектор доц. Ангел Кунчев определи като спекулация информациите, че ваксините често дават нежелани странични резултати. Показателно е, че при 2 млн. и 200 хил. ваксинации през 2018 г. са съобщени едва 108 нежелани реакции. Повечето от тях са преходни – леко повишаване на температурата, зачервяване и подуване около мястото на убождането с иглата, уточни той. По думите му спирането на детските помощи при липса на имунизации не работи добре. Ефектът от него бил само година-две. Причината е, че бележка за ваксина се изисква веднъж годишно. Ако детето е във възрастта 1-2 години, когато се правят най-много имунизации, то може да не ги изпълни и въпреки това да има бележката. Той уточни, че ще предложат срокът да е 3 или 6 месеца.", "date": "2019.03.29", "title": "Глобиха 112 родители, неваксинирали децата си"}
{"url": "https://www.bgonair.bg/world/2019-03-29/britanskiyat-parlament-za-treti-pat-othvarli-brexit", "text": "\r\n Британските депутати отхвърлиха за трети път сделката за Brexit предложена от премиера Тереза Мей. При поредното гласуване споразумението бе категорично отхвърлено с 344 гласа срещу 286.  Днес бе крайният срок за отлагане на Brexit за 22 май. Това означава, че Кралство излиза от еврозоната на 12 април, като това ще стане без сделка. Тереза Мей заяви, че е готова да си подаде оставката, ако сделката се провали. Министър-председателят също така допълни, че вотът е от изключително значение за бъдещето на Великобритания. \r\n\"С днешния вот ние не затваряме нито една врата. Днешният вот не е вот на сляпо, а вот за гарантиран Brexit. Както вече казах, готова съм да напусна поста си по-рано, отколкото възнамерявах, в името на бъдещето на страната. Всеки от нас трябва да се вслуша в сърцето си и да реши кое е най-доброто за избирателите и за страната ни\", каза Мей.  ", "date": "2019.03.29", "title": "Британският парламент за трети път отхвърли Brexit"}
{"url": "https://www.bgonair.bg/bulgaria/2019-03-29/kriza-v-bolnitsata-v-yambol-spryaha-priema-na-rodilki", "text": "Липсата на неонатолог наложи временно спиране на прием на родилки в Акушеро-гинекологичното отделение на ямболската болница \"Св. Пантелеймон\". Това съобщи директорът на болничното заведение д-р Панайот Диманов, цитиран от Причината - единственият неонатолог в болницата заминава за чужбина. Болницата затваря врати за родилки от 1 април. Разполага с кувьози, но няма специалисти, които да работят с тях. За да се възобновят ражданията в отделението, трябва да бъде назначен нов неонатолог, но на този етап няма желаещи. В отделението, в което се раждат годишно около 400 бебета, има недостиг и на акушер-гинеколози. Останали са само двама.  Най-близката болница, в която ще могат да се раждат ямболските бебета, е в Сливен.", "date": "2019.03.29", "title": "Криза в болницата в Ямбол: Спряха приема на родилки!"}
{"url": "https://www.bgonair.bg/bulgaria/2019-03-29/bsp-nastoyava-skandalat-sofiya-ankara-da-bade-razsledvan", "text": "\r\n Заради дипломатическото напрежение по оста София - Анкара, депутати поискаха министър Захариева да даде обяснения в пленарната зала. А от БСП искат случаят да се разследва. \"Бойко Борисов да дава отговори - кой, кога и по какъв начин е въздействал върху правителството и защо той се е съгласи. Знаем добре, че външният министър Екатерина Захариева и вносителят на законопроекта Цветан Цветанов, няма да направят нищо без съгласието на Борисов\", заяви лидерът на БСП Корнелия Нинова. И подчерта, че от БСП настояват \"Обединени патриоти\" да напуснат веднага правителството. В противен случай, по думите ѝ, това ще означава, че те одобряват тази политика.  Социалистите поискаха главният прокурор да разследва има ли намеса на друга държава във вътрешните работи на България. Няма намеса от Турция в Закона за вероизповеданията и никой не може да се бърка в работата на българския парламент. Това пък заяви по-рано днес външният министър Екатерина Захариева по повод думите на турския си колега Мевлют Чавушоглу, че Турция е била принудена да се намеси при внасянето на поправките в закона. Харесайте страницата ни във Facebook ", "date": "2019.03.29", "title": "БСП настоява скандалът София - Анкара да бъде разследван "}
{"url": "https://www.bgonair.bg/bulgaria/2019-03-29/deloto-sreshtu-mityo-ochite-prodalzhava", "text": "Продължава делото срещу Димитър Желязков-Митьо Очите. Специализираната прокуратура предаде на съд Желязков и 12 други лица, участвали или действали по поръчение на ръководена от него престъпна група. Тя извършвала палежи, разпространявала наркотици, изнудвала и заплашвала, твърдят от държавното обвинение. Бандата действала от януари 2013 г. до август 2018 г. на територията на Бургас, Ямбол, Несебър и Слънчев бряг. Митьо Очите е сочен за неин ръководител. На предишното заседание специализираният съд в София постанови, че той трябва да остане в ареста. Ако бъде признат за виновен, несебърският бос е заплашен от 15 години затвор, глоба от 5000 до 10 000 лева и конфискация на половината му имущество. Снимка: Димитър Кьосемарлиев (Bulgaria ON AIR)", "date": "2019.03.29", "title": "Делото срещу Митьо Очите продължава"}
{"url": "https://www.bgonair.bg/bulgaria/2019-03-29/petar-moskov-predstavya-novata-si-partiya-konservativno-obedinenie-na-desnitsata", "text": "Бившият министър на здравеопазването в предишния кабинет на Бойко Борисов Петър Москов представя новата си партия днес. Тя ще се казва \"Консервативно обединение на десницата\" или КОД.  В нея участват бивши членове на ДСБ, какъвто е и самият Москов. В края на миналата година той обяви, че готви нов десен проект, в който има място и за част от \"Обединени патриоти\". Новата партия може да се включи в евровота, ако получи регистрация в съда и в ЦИК до 10 април.", "date": "2019.03.29", "title": "Петър Москов с нова партия -\"Консервативно обединение на десницата\""}
{"url": "https://www.bgonair.bg/bulgaria/2019-03-29/zaharieva-kategorichna-izkazvaneto-na-chavushoglu-e-nepriemlivo", "text": "\r\n Няма намеса от Турция в Закона за вероизповеданията и никой не може да се бърка в работата на българския парламент. Това заяви външният министър Екатерина Захариева по повод думите на турския си колега Мевлют Чавушоглу, че Турция е била принудена да се намеси при внасянето на поправките в Закона.  Захариева определи изказването на колегата си като неприемливо и го призова да се въздържа от подобни коментари.  Заради думите на Чавушоглу турския посланик ще бъде привикан, за да даде обяснения.  \"Наистина съм учудена и крайно недоволна от това изказване. Това не помага на приятелските отношения, които имаме и се надявам да продължим да имаме с Турция. Изказването е направено на предизборен митинг. Не е добре да използваме съседните държави в предизборните си кампании\", заяви Захариева.  Думите на Чавушоглу бяха коментирани и в кулоарите на Народното събрание. \"Нямам информация за влияние. Дебатът по приемането на закона беше публичен, но всички знаем и е факт, че в неделя има избори\", заяви председателят на ДПС Мустафа Карадайъ. По думите на Волен Сидеров не може външен министър на друга държава да се изказва по този начин.  \r\n Снимка: Димитър Кьосемарлиев (Bulgaria ON AIR)", "date": "2019.03.29", "title": "Захариева категорична: Изказването на Чавушоглу е неприемливо"}
{"url": "https://www.bgonair.bg/bulgaria/2019-03-29/tsvetanov-se-razdeli-s-deputatskoto-myasto-deputatite-prieha-ostavkata-mu", "text": "\r\n \n Парламентът освободи Цветан Цветанов като депутат и шеф на парламентарната група на ГЕРБ. Със 121 гласа \"за\", 7 \"против\" и 3 \"въздържал се\" депутатите приеха оставката на втория в ГЕРБ. Цветанов напуска Народното събрание, но остава зам.-председател на партията и председател на предизборния щаб на ГЕРБ. На неговото място като шеф на депутатите застава шефката на здравната парламентарна комисия Даниела Дариткова. Вчера премиерът Борисов определи Дариткова като компетентна, с добро излъчване, с авторитет в партията. По-рано днес  , че партия ГЕРБ ще излезе по-силна от скандала с апартаментите и последвалите оставки на ключови фигури. Преди Цветанов да си тръгне от парламента, той проведе срещи с лидерите на парламентарните групи. \"Бях предвидил да посетя и председателката на БСП, но те не идват на работа\", посочи Цветанов след срещите. 27-годишният бивш състезател по мотокрос Георги Недев заема мястото на Цветанов в парламента. Пламен Нунев пък ще бъде новият щеф на вътрешната комисия - пост, който до момента заемаше именно Цветанов. Харесайте страницата ни във Facebook", "date": "2019.03.29", "title": "Цветанов се раздели с депутатското място, парламентът прие оставката му"}
{"url": "https://www.bgonair.bg/bulgaria/2019-03-29/leden-dush-sled-goreshtata-tseluvka-otneha-litsenza-kobrata-za-kaliforniyaa", "text": "\r\n Отнеха временно професионалния лиценз на Кубрат Пулев в Калифорния. Причината е целувката му с репортерката Дженифър Равало - Джени Суши в ефир.  Кобрата засега може да се състезава в други американски щати и други страни, но е задължен да се яви с обяснения пред комисията в Калифорния. Ако тя потвърди решението си, то лицензът му ще бъде отнет за цялата територия на Съединените щати. Реакцията на спортната комисия на Калифорния идва, след като на пресконференция през изминалата нощ засегнатата репортерка и новонаетият ѝ адвокат поискаха санкция. 77-годишната Глория Олред се занимава от десетилетия с дела за сексуални посегателства и правата на жените. Тя е участвала в шумни процеси срещу редица звезди, обвинявани в сексуално насилие, сред които певеца Ар Кели и настоящия президент Доналд Тръмп.  Равало отрече версията на Пулев, че двамата са приятели и заяви, че след целувката той дори си е позволил да опипа задните ѝ части. На 14 май Кубрат Пулев трябва да се яви за изслушване пред щатската спортна комисия в Калифорния. От нейното решение зависи дали лицензът му ще остане замразен и дали наказанието ще се разшири, за да обхване целите Съединени щати. \r\n Харесайте страницата ни във Facebook ", "date": "2019.03.29", "title": "Леден душ след горещата целувка: Отнеха лиценза на Кобрата за Калифорния"}
{"url": "https://www.bgonair.bg/bulgaria/2019-03-29/voenniyat-invalid-i-saprugata-mu-shte-ostanat-vav-vedomstvenoto-si-zhilishte", "text": "След репортаж на Bulgaria ON AIR семейството на военния инвалид Станислав Бутeнко ще остане да живее във ведомственото си жилище, което обитава вече над 35 години.  Разпореждането е на министъра на отбраната Красимир Каракачанов. Борбата на семейството минава през различни инстанции и съдебни дела, тъй като според сега действащия закон, докато са на държавна служба военните имат право на ведомствено жилище.  Пенсионират ли се обаче, трябва да го освободят. А след 2010 година жилища на Министерството на отбраната, не могат да се купят. От пресцентъра на Военното министерство увериха, че няма да оставят тежко болни хора, минали през редовете на армията, да останат на улицата. Харесайте страницата ни във Facebook  \r\n   ", "date": "2019.03.29", "title": "Военният инвалид и съпругата му ще останат във ведомственото си жилище"}
{"url": "https://www.bgonair.bg/world/2019-03-29/vse-po-veroyatno-e-da-ima-brexit-bez-sporazumenie", "text": "\r\n Нов вот за Brexit в британския парламент в деня, в който Лондон трябваше официално да напусне ЕС.  Камарата на общините обаче ще дебатира и подложи на гласуване само част от споразумението за развода, договорено с Брюксел, а именно предпазната клауза за ирландската граница, договора за излизане от ЕС и правата на гражданите. Депутатите днес няма да гласуват по Политическата декларация за бъдещите отношения с ЕС, уточниха от \"Даунинг стрийт“ 10. По закон британските законодатели не могат да гласуват отново цялостната сделка за Brexit, след като вече са я отхвърлили два пъти, без да са внесени значителни промени в нея.  \r\nПредседателят на Камарата на общините блокира третия вот на споразумението, тъй като заяви, че не може един и същи документ да бъде гласуван три пъти, освен ако не бъдат нанесени големи промени. \r\nПо-рано ЕС заяви, че ако споразумението не бъде прието до 23:00 часа британско време на 29 март, Brexit ще се състои на 12 април без сделка. \r\nАко бъде постигнато споразумение между Брюксел и Лондон и британските депутати одобрят въпросния документ, това означава, че Великобритания получава отсрочка до 22 май, за да довърши  Политическата декларация за бъдещите отношения между двете страни, съобщи в \" \" репортерът на   Лилия Мустакова от Лондон. На този фон дипломати и представители на блока смятат, че става все по вероятно Великобритания да напусне блока без споразумение.", "date": "2019.03.29", "title": "Все по-вероятно е да има Brexit без споразумение"}
{"url": "https://www.bgonair.bg/world/2019-03-29/19-sa-zhertvite-na-ogromniya-pozhar-v-stolitsata-na-bangladesh", "text": "19 души загинаха, а над 60 души пострадаха след огромен пожар в 19-етажна сграда в столицата на Бангладеш - Дака.  Много хора се оказаха в огнен капан.  Свидетели разказват, че някои от тях са скачали от прозорците, викайки за помощ.  На място са били изпратени 19 пожарни коли.  Огнеборците са спасили над 100 души от горящата сграда с помощта на кранове и хеликоптери.  Причината за пожара засега не е ясна. ", "date": "2019.03.29", "title": "19 са жертвите на огромния пожар в столицата на Бангладеш"}
