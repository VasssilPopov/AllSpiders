{"url": "https://www.bgonair.bg/economy/2019-04-11/amazon-i-microsoft-v-shvatka-za-10-mlrd-dolara-ot-pentagona", "text": "Американските технологични гиганта Amazon и Microsoft са последните конкуренти, които остават в надпреварата за договор с Пентагона за облачни услуги на стойност 10 млрд. долара, предава Bloomberg, позовавайки се на информация от Министерството на отбраната на САЩ. С това става ясно, че ведомството е елиминирало Oracle Corp. и International Business Machines Corp. Говорителката на Министерството на отбраната Елиса Смит поясни, че само Amazon и Microsoft изпълняват минималните изисквания за проекта JEDI. По-рано Пентагонът заяви, че е установено, че процесът не е бил нарушен от предполагаеми конфликти на интереси, което позволява окончателната селекция да бъде предвижена напред. Amazon и Microsoft бяха възприемани като лидери, защото имат по-високо ниво по отношение на федералната сигурност. Всяка компания, която иска да предоставя подобни услуги на Министерството на отбраната на САЩ, трябва да получи и разрешение от Агенцията за отбрана на информационните системи (DISA).  В момента Amazon Web Services е единствената компания, която е успяла да достигне IL-6 ниво на сигурност, пише  . Харесайте страницата ни във Facebook ", "date": "2019.04.11", "title": "Amazon и Microsoft в схватка за 10 млрд. долара от Пентагона"}
{"url": "https://www.bgonair.bg/bulgaria/2019-04-11/vtora-vecher-na-protesti-v-gabrovo-naprezhenie-i-shestvie", "text": "Втора вечер на протести в Габрово след побоя над продавач в магазин в неделя. Стотици хора се събраха тази вечер, отново в 18:00 часа на площада в центъра на града. В началото на протеста се чуваха и призиви - \"Не на агресията\", малко по-късно протестиращите призоваха вицепремиера Томислав Дончев и кмета Таня Христова да излязат, за да отговорят на въпросите им. Двамата го направиха, но навън ги посрещнаха викове - \"оставка\".  Вицепремиерът стоя пред протестиращите около 40 минути, за да им обясни, че сега се прави всичко възможно за овладяване на ситуацията. По-късно протестиращите се отправиха на шествие, което трябваше да обиколи само центъра на Габрово, но протестиращите се отправиха в посока към Дряново. Служители на жандармерията се опитаха да ги спират на няколко пъти, а щастие не се стигне до конфликт.  Кореспондентът на Bulgaria ON AIR Мирела Дончева предаде, че напрежението и шествието продължават, а присъствието на служители на реда е засилено.  Утре се очаква в Габрово да пристигнат още сили на жандармерията. Харесайте и страницата ни във Facebook ", "date": "2019.04.11", "title": "Втора вечер на протести в Габрово: Напрежение и шествие"}
{"url": "https://www.bgonair.bg/bulgaria/2019-04-11/registar-i-nyakolko-usloviya-fermi-shte-prodavat-planinski-produkt", "text": "Фермерите от планинските райони ще могат да ползват етикета \"планински продукт\", но трябва да са вписани в специален регистър. Това предвижда наредба на Министерството на земеделието, предложена за обществено обсъждане. Възможността за въвеждането на този етикет е предвидена в Закона за прилагане на Общата организация на пазарите на земеделски продукти на ЕС. Това е незадължителен термин за качество, пояснява зам.-министърът доц. Янко Иванов в мотивите, съобщава  .  Млякото, медът и яйцата с етикет \"планински продукт\" трябва да са от планински райони. При производството на месо животните трябва да бъдат отглеждани в планините и да прекарат най-малко последните две трети от живота си там. Поне половината фуражи за тези животни трябва да са от планински район. Терминът \"планински продукт\" може да се използва и при директни доставки на непреработени животински продукти по Наредба 26. За получаване на удостоверение за качество \"планински продукт\" стопаните ще подават заявление до регионалните звена на Българската агенция по безопасност на храните и след получаването му ще бъдат вписани в публичен регистър, който ще се поддържа на страницата на земеделското министерство. Ако някой ползва такъв етикет, без да отговаря на условията, глобата е от 1000 лв. до 5000 лв. Харесайте и страницата ни във Facebook ", "date": "2019.04.11", "title": "Регистър и няколко условия: Ферми ще продават \"планински продукт\""}
{"url": "https://www.bgonair.bg/bulgaria/2019-04-11/bilyana-dudova-triumfira-v-zhenskata-borba-v-bukuresht", "text": "\r\n Биляна Дудова – момичето, което не само наложи името си в женската борба, но и размазва конкуренцията вече години наред. Този път нашата състезателка триумфира в Букурещ, където се провежда европейското първенство по борба. За трета поредна година Дудова взима титлата, и то в трета различна категория.  \"Изключително много се радвам, че съм повела България със златен медал. Да взема трето еропейско злато за мен е голяма гордост, защото успях в 3 различни категории да го постигна и ето, че този път успях, дори без да ми вземат нито една точка. И това показва, че със всяка изминала година ставам все по-добра и вървя в правилната посока. Всяка среща е трудна сама по себе с. Няма лесно, но когато се влагаш в тренировките максимално, когато излезеш на тепиха и дадеш сърце и душа, просто стигаш до победата\", сподели тя. На финала в категория до 59 кг. Биляна победи рускинята Светлана Липатова с 3:0 съдийски гласа. Осен всичко друго, по пътя към медала родната състезателка не загуби нито една точка. По-рано през деня към постиженията 2 сребърни медала добавиха Миглена Селишка и Евелина Николова.  Харесайте ни във Facebook ", "date": "2019.04.11", "title": "Биляна Дудова триумфира в женската борба в Букурещ"}
{"url": "https://www.bgonair.bg/bulgaria/2019-04-11/shhhhivachki-ot-tekstilna-fabrika-v-blagoevgrad-sa-bez-zaplati-vtori-mesets", "text": "\r\n 100 шивачки от текстилна фабрика в Благоевград са без заплати. Проблемът продължава вече 2 месеца.  Днес отчаяните жени потърсиха съдействие от Областната инспекция по труда. Идвайки на работа тази сутрин шивачките установили, че вратите на предприятието са заключени, а охраната не ги допуска да влязат. Освен че не са получили заплати, се оказва, че работодателят им – италианска фирма, не е плащал и наем за сградата, в която се намира шивашкия цех.      \"Аз съм самичка и нямам пари. Тука съм взимала пари от колежка. Как ще ги върна, как ще си купя хляба довечера? Тия хора какво правят с нас? Това за мен е гавра. Да ги попитам кога ще дадат парите\", сподели една от работничките - Първолета Василева.    Според шивачките условията на труд в цеха са добри, единственият проблем е, че няма редовно заплащане. Вчера те колективно са подали молби за напускане, но отговор от страна на работодателя няма.      След като чакаха цяла сутрин , жените се отправиха към Инспекцията по труда. \"Това, което е в нашите правомощия, ние ще го направим, съответно имаме информация за неизплатена заплата за месец февруари, за месец март все още не е дължима, дължима става към 25 април. Подобни проблеми с тази фирма е имало и преди\",  уточниха от Инспекцията по труда. До дни се очаква договорите на работниците да бъдат прекратени, а цехът да бъде закрит.  ", "date": "2019.04.11", "title": "Шивачки от текстилна фабрика в Благоевград са без заплати втори месец"}
{"url": "https://www.bgonair.bg/denqt-on-air/2019-04-11/sidi-huliganskite-proyavi-sa-vse-po-chesti-obshtestvoto-tarsi-vazmezdie", "text": "\r\n Битката между партии преди евровота става все по-ожесточена. На този фон скандалите с апартаментите на властта не само че не стихват, но се възпламеняват все по-силно. Междувременно напрежението в Габрово, след нападението над магазинер от двама агресори, расте. \"Напрежението ще стихне. Габрово е поредното колче в циганизацията на България. Тази конкретна общност злоупотребява с правата си. Държавата постоянно се опитва да интегрира тези хора. Но парите потъват в джобовете на техните барони, а това провокира чувството на безнаказаност. Хулиганските прояви стават все по-ежедневни. Трябва да приемем концепцията на Красимир Каракачанов. Въпреки че тя не е панацея. Започнаха законодателните инициативи в правилната посока\", коментира депутатът от ВМРО Александър Сиди.  Според него трябва да се премахне съкратената съдебна процедура. \"Усещането за безнаказаност е големият проблем в България. Полицията си върши работата. Прокуратурата е тази, която преценява кой да бъде задържан и кой пуснат. Хората искат възмездие. Държавата трябва да им го даде\", подчерта депутатът в \"Денят ON AIR\".  По думите на Сиди проблемът на \"Апартаментгейт\" са вратичките в закона, оставени през годините по различни причини.  \"Имотните сделки, които се сключват, са много по-различни от офертите по интернет сайтовете. Не всеки заслужава да бъде пожертван в името на партията си, щом срещу него няма достатъчно доказателства. Така се изчерпва доверието на хората в държавата\", изтъкна гостът пред Bulgaria ON AIR.  \"Ангел Джамбазки трябва да стане член на европарламента. Той трябва да продължава да се бори за правата на българските граждани. Всички патриотично мислещи хора трябва да гласуват за него\", заяви Александър Сиди.   Харесайте ни във Facebook ", "date": "2019.04.11", "title": "Сиди: Хулиганските прояви са все по-чести – обществото търси възмездие"}
{"url": "https://www.bgonair.bg/denqt-on-air/2019-04-11/deputat-ot-bsp-zdraveopazvaneto-e-sotsialna-sfera-a-v-balgariya-e-prevarnato-v-biznes", "text": "\r\n Правителството отпуска допълнителни 50 млн. лева за повишаване на заплатите на медицинските сестри. По този начин стартовата заплата на медиците става 950 лева. Парите ще се дадат под формата на субсидии за болниците. Здравните работници не са доволни от решението и настояват размерът им да бъде две минимални работни заплати. А дали това искане ще оправи проблемите в здравеопазването, коментар в студиото на \"Денят ON AIR\" прави депутатът от БСП проф. Георги Михайлов. Той поясни, че увеличение на заплатите още не се е случило, а до този момент само е обещано.  По думите му отпуснатите пари от МС не решават основния проблем, който е достойно заплащане на специалисти от здравеопазването.  Депутатът заяви, че от две години БСП говори за тези проблеми като политическа сила, но никой не иска да отстъпи от това статуквото, което обслужва определен кръг от хора. \"Като теглим чертата няма ефективно здравеопазване, има половинчати мерки, има институции на ръба на фалита, има благи приказки, след които избухващи протести, подаване на оставки, гасене на пожари из страната и приказки, които не отговарят на сериозната проблематика в здравеопазването и пътища, по които тя може да бъде решена\", посочи Михайлов. А според него решенията са реална оценка на дейността - сферата, в която се занимава здравният работник, рискът, който поема, квалификацията, която има, часова заетост. Той изказа възмущение, че вместо здравеопазването да бъде социална дейност, в нашата страна е превърнато в бизнес, о който страдат и специалистите и пациентите. Професорът е категоричен, че за промяната в здравеопазването ни, трябва да бъде направен надпартиен държавен модел, взаимстван от световно съществуващите модели.  Той сподели пред Bulgaria ON AIR, че мястото на БСП е извън парламента, който е изгубил доверието на гражданите. На въпроса какво ще прави партията след евровота, Михайлов заяви: \"Това ще реши Националния съвет и изпълнителното бюро на партията. Ние ще търсим подкрепа не само от нашето твърдо ядро, а от много повече избиратели\".   ", "date": "2019.04.11", "title": "Депутат от БСП: Здравеопазването е социална сфера, а не бизнес"}
{"url": "https://www.bgonair.bg/world/2019-04-11/turtsiya-uveryava-gartsiya-nyama-opasnost-ot-nov-migrantski-potok", "text": "Турция уверява Гърция, че няма опасност от нов мигрантски поток. Властите в Анкара твърдят, че са извършили много предварителни арести на хора, възнамеряващи да минат границата между двете ни южни съседки. Припомняме, че миналата седмица, стотици мигранти се събраха в северна Гърция и влязоха в сблъсъци с полицията. Причината бе слух в социалните мрежи, че границата на Северна Македония ще бъде отворена и те ще могат да продължат към Западна Европа. Тази седмица гръцкият министър на миграционната политика е на остров Самос, в търсене на решения за препълнените бежански лагери по егейските острови. Харесайте и страницата ни във Facebook", "date": "2019.04.11", "title": "Турция уверява Гърция - няма опасност от нов мигрантски поток"}
{"url": "https://www.bgonair.bg/economy/2019-04-11/balgariya-shte-provede-pregovori-za-iztrebitelite-f-16", "text": "България ще проведе преговори за индустриално партньорство с мениджмънта на американския производител на бойни самолети Lockheed Martin на 15 и 16 април.  Страната ще се опита да финализира проектодоговора за доставката на изтребителите F-16 Блок 72 във Вашингтон между 7 и 10 май. Целта е окончателният договор да бъде подписан до края на юли – преди лятната ваканция на парламента, предава Bloomberg, позовавайки се на изказване на заместник-министърът на отбраната Атанас Запрянов по време на конференция. Също днес стана ясно, че първите самолети за България може да бъдат доставени преди началото на 2023 г. Първоначалната оферта на САЩ за нови изтребители F-16 надвишава тавана на бюджета от 1,8 млрд. лева с ДДС, но властта очаква да се стигне до компромисен вариант, каквито ангажименти поеха официални американски представители. Основният конкурент на Съединените щати за поръчката - Швеция и SAAB, остана разочарован от българското решение и обяви, че американското предложение не отговоря на българските изисквания. Повече информация прочетете в  . Снимка: Pixabay  ", "date": "2019.04.11", "title": "До дни страната ни стартира преговори за изтребителите F-16"}
{"url": "https://www.bgonair.bg/economy/2019-04-11/za-kakvo-e-tazi-vryava-dori-ne-sme-blizo-do-golyama-finansova-kriza", "text": "Това наистина е под предишните прогнози за 3,5%. Така че – да, намаление е. Но не драматично. Тези стойности са далеч от дефиницията на МВФ за рецесия (2,5%) и на километри от свиването, отчетено през 2009 г. Преувеличенията за най-ниския растеж от Голямата рецесия насам са подвеждащи. Новите данни от МВФ също карат човек да се чуди откъде цялата тази драма – така преобладаваща в новините, идва. Възстановяването на ръста на пазара на труда в САЩ през предходния месец, признаците за частично възстановяване в Китай и смекчените позиции на водещите централни банки – всичко това носи известно успокоение. Но нека не ставаме прекалено лекомислени. Една евентуална рецесия в – да речем – САЩ е неизбежна рано или късно. Настоящото разширяване на икономиката тази година ще стане най-дългото в историята. На този фон Германия се заиграва с рецесията, а Китай се намира на дългосрочния път на забавения растеж. На пръв поглед данните от МВФ не казват нищо толкова страшно. Но тяхната посока прави впечатление – това е третият път, в който фондът понижава прогнозите си през последните шест месеца. Но дали статистическите данни на МВФ са така безукорни. Не съвсем (Авторът пише този материал от Индонезия – сцена на една от най-продължителните програми на фонда). Апокалиптичните гласове от частния сектор обаче заслужават същия контрол. Следващият път, в който видите проучване, което показва възможност за рецесия, си задайте въпроса защо и до колко то се отклонява от консенсуса. Същото се отнася и за някои индивидуални инвеститори. Дейността на МВФ трябва да бъде гледана под лупа, но нека направим същото и с останалите. Списъкът с рискове, маркирани от фонда в неговата прогноза за световната икономика, може малко да бъде актуализиран. Търговски войни? Да. Brexit? Да. Какво друго има? Според ръководителката на МВФ Кристин Лагард това е „деликатен момент“ за световната икономика. Централните банки също имат своята роля, която трябва да изиграят в САЩ, Европа и Азия. Както авторът посочва миналия месец идеята за съкращения на лихвените проценти от Федералния резерв беше само една теория, която обаче все повече се разпростира, макар и по нея да не е постигнат точно консенсус. Ако наистина се стигне до съкращения, то това няма да е защото така искат от Овалния кабинет. Това ще е така заради твърде ниска инфлация или заради надвиснала опасност от такава, като управлението на риска ще изисква Фед да се застрахова. Напълно възможно е световната икономика да избута и тази година. Данните може да са разнопосочни и да има различия в отделните региони. Икономиката може и да не е в страхотно състояние, особено в зависимост от това къде се намирате. Това обаче не означава, че нещата са ужасни.", "date": "2019.04.11", "title": "За какво е тази врява? Дори не сме близо до голяма финансова криза"}
{"url": "https://www.bgonair.bg/ekrani/2019-04-11/zhena-postrada-tezhko-sled-padane-v-stroitelen-obekt-v-stara-zagora", "text": "60-годишна жена е пострадала тежко в центъра на Стара Загора, след като паднала в участък от централния булевард “Цар Симеон Велики”, където все още се извършват строителни дейности. Това съобщи Радио \"Стара Загора\", цитирано от  . Жената е с тежки фрактури и на двете ръце. Тя е паднала от стълби в ремонт, вследствие на което получава освен фрактурите и травми по главата и тялото. Причина за инцидента са парчета кофражни плоскости, поставени без укрепване.  На помощ на пострадалата са се притекли очевидци. Жената е откарана в Спешна помощ, а по-късно е приета за лечение в ортопедията на УМБАЛ \"Проф. Стоян Киркович\".  Районната прокуратура в Стара Загора вече е сезирана за случая. Въпросният участък от пешеходната зона, където е станала злополуката, не е обезопасен за минувачите. \r\nРемонтът на пешеходната зона на главния булевард \"Цар Симеон Велики\" започна през октомври 2017 година, но все още не е цялостно завършен.    ", "date": "2019.04.11", "title": "Жена пострада тежко след падане в строителен обект в Стара Загора"}
{"url": "https://www.bgonair.bg/bulgaria/2019-04-11/politsiyata-zapochna-proverka-v-telk-blagoevgrad", "text": "Полиция влезе в ТЕЛК-Благоевград. Проверяват се пет експертни решения, издадени през миналата година. Бяха иззети и документи. Проверяваните случаи се обжалват от Националната експертна комисия в София. Лекари обясниха, че подадените възражения вече са масова практика, след като преди малко повече от година беше променена наредбата. С тези изменения се намалява процентът на инвалидност при преразглеждане на решенията, и то предимно при най-масовите заболявания, които са сърдечно-съдовите. Според работещи в ТЕЛК-Благоевград, днешната проверка е рутинна и корупцията е на по-високите етажи в ТЕЛК-системата.  ", "date": "2019.04.11", "title": "Полицията започна проверка в ТЕЛК-Благоевград"}
{"url": "https://www.bgonair.bg/kriminalno/2019-04-11/dve-godini-sled-napadenieto-nad-kolega-taksimetrovi-shofyori-ot-tsyalata-strana-na-protest-pred-sada-v-yambol", "text": "\r\n Протест на таксиметрови шофьори oт цялата страна пред съда в Ямбол. На подсъдимата скамейка се изправиха двама възпитаници на спортното училище в града, обвинени в опит за грабеж, придружен с опит за убийство на таксиметров шофьор. Случаят е от 2017 година, а протестиращите настояват за законови промени, които да им гарантират сигурност по време на работа. \"Постоянно сме на мушката - ограбвани, унижавани, трепани и правосъдието една година се мотае за нещо, което е явно\", каза председателят на Браншовата организация на таксиметровите шофьори Снежана Никова. На 11 декември 2017 г., около 20 ч., таксиметровият шофьор Апостол Вълчев е повикан на адрес близо до гробищата на ямболското село Дражево. Клиентите му са двама ученици - на 14 г. и 18 г. Те го нападат в гръб.  Момчетата стреляли по шофьора с газов пистолет и преправена в огнестрелна, въздушна пушка. След серия животоспасяващи операции Апостол оживява. Майката на нападнатия таксиметров шофьор сподели, че са преминали през ада цял месец. \"Обвинението е за извършен опит за грабеж в съучастие на пълнолетно и непълнолетно лице, придружен с опит за убийство\", съобщи прокурор Димитрина Георгиева. Днес единият нападател, Костадин Стоянов, пристигна в съда с такси. А  непълнолетният Симеон Димитров бе придружен от баба си. Делото ще се гледа по същество на 21 май. Ако бъдат признати за виновни, пълнолетния Костадин го очакват минимум 15 години затвор, а непълнолетния Симеон - условна присъда.  ", "date": "2019.04.11", "title": "Таксиметрови шофьори на протест в Ямбол заради опит за убийство над колега"}
{"url": "https://www.bgonair.bg/denqt-on-air/2019-04-11/misalta-za-neizbezhno-nakazanie-e-preventsiyata-na-intsidenti-kato-tozi-ot-gabrovo-tvardi-deputat", "text": "\r\n Районният съд в Габрово реши, че тримата обвинени за нанасяне на лека телесна повреда на продавач в денонощен магазин остават в ареста. Те са с предишни осъждания. Съдът счете, че има опасност обвиняемите да извършат ново престъпление или да се укрият. Максималното наказание, което предвижда законът е до 3 години затвор, но днешното решение на съда е окончателно. Обвиняемите ще изтърпят ареста си във Велико Търново, а не в Габрово. Напрежението, протестите и безредиците в Габрово се дължат на забравената формула, че всеки е отговорен пред закона за действията си, независимо дали е българин или циганин. Това каза в студиото на  депутатът от ГЕРБ Маноил Манев. , заяви Манев. Той посочи още, че в такива случаи трябва оперативната работа и бързата реакция на службите да вървят заедно, а отговорността на местната власт, според него е последният компонент. , заяви депутатът пред  . Маноил Манев коментира още, че именно начините на противодействие са важни и от гледна точка на евентуална мигрантска вълна и поток през България. Според него никога не трябва да се говори, че опасността е отминала. Манев беше категоричен, че е важно страната ни да е подготвена и да има план за реакция при евентуална мигрантска вълна към българската граница.  Харесайте и страницата ни във Facebook ", "date": "2019.04.11", "title": "Мисълта за неизбежно наказание е превенцията на инциденти като този от Габрово, твърди депутат"}
{"url": "https://www.bgonair.bg/bulgaria/2019-04-11/sled-poreditsa-ot-avtokaskadi-14-godishen-izbyaga-ot-politsiyata-v-ruse", "text": "\r\n Среднощен екшън в центъра на Русе. 14-годишно момче направи автомобилни каскади в пешеходната част на града, а охранителни камери са го заснели.  След каскадите момчето избягало от органите на реда. Случката се разиграла около 02:30 ч. през нощта. Колата била засечена от полицията да се движи из града без светлини.  Тъй като шофьорът не спрял на подадения сигнал, последвала гонка, но патрулката загубила автомобила в центъра на града. В същото време охранителните камери на общината го засекли в пешеходната зона пред операта.  Колата се спуснала по стъпалата, направила кръгче около сухия фонтан, след което по други стъпала излязла на площада. Последвала нова серия дрифтове преди автомобилът да изчезне. По-късно било установено, че шофьорът е 14-годишно момче от Кубрат, което взело автомобила на майка си. Образувана е преписка за хулиганство, а родителите ще бъдат санкционирани. Харесайте ни във Facebook ", "date": "2019.04.11", "title": "14-годишен избяга от полицията в Русе след серия от автокаскади"}
{"url": "https://www.bgonair.bg/bulgaria/2019-04-11/tsvetanov-kato-neshtaten-satrudnik-na-gerb-v-ns-borisov-ne-misli-taka", "text": "\r\n Министър-председателят Бойко Борисов се противопостави на решението на Цветан Цветанов да се завърне в парламента като нещатен парламентарен сътрудник на ГЕРБ. Премиерът каза, че ще даде възможност на заместника си да преосмисли действията си. Името на Цветанов беше записано в сайта на Народното събрание като сътрудник към парламентарна група, две седмици след като напусна парламента. Премиерът Бойко Борисов разбра от журналистите в Брюксел, че Цветан Цветанов се завръща в парламента.  \"Не знам за какво му е това. Не можеш да напуснеш шеф на парламентарна група, депутат, шеф на комисия и след това да оставиш подобен въпрос да витае около легитимността на решението. Бих го нарекъл глупост\", коментира премиерът. Не така обаче мисли Даниела Дариткова, която замести Цветан Цветанов начело на парламентарната група на ГЕРБ. \"Ние сме ПГ на ПП ГЕРБ. Нормално е зам.-председателят на ПГ на ГЕРБ да има право да посещава заседанията на ПГ. Истината, истината, истината е, че нещатните сътрудници на НС никога не са получавали заплати\", отбеляза тя. Дариткова подчерта, че за парламентарната група на ГЕРБ е важно да имат комуникация със зам.-председателя на партията. Защото той щял да запознава депутатите с проблемите в страната от гледна точка на партийната организация, предаде Иван Иванов. Харесайте ни във Facebook ", "date": "2019.04.11", "title": "Цветанов като нещатен сътрудник на ГЕРБ в НС? Борисов не мисли така..."}
{"url": "https://www.bgonair.bg/bulgaria/2019-04-11/nay-mladiyat-zlaten-medalist-po-matematika-v-sveta-e-balgarche", "text": "\r\n Шестгодишният Лъчезар Томов от Бургас, който все още ходи на детска градина, е най-младият златен медалист по математика в света. Днес той се завърна в родния си град от Международната олимпиада по математика в Тайланд. В Тайланд детето-чудо пребори конкуренцията на 1500 участници от 21 държави. Показва ни златния медал и зарчетата, които е получил като подарък от организаторите. Споделя, че състезанието не е било леко. Лъчезар участва на наши и международни състезания по математика от една година. Вече има 14 спечелени медала. Детето-чудо не ходи на уроци по математика. С него се занимават родителите му и дядо му, който не живее в Бургас. Освен да решава задачи Лъчезар обича и да играе, като всяко дете. Децата от детската градина посрещнаха златния медалист от Тайланд със специално изработени от тях картички, предаде Стиляна Георгиева. Харесайте ни във Facebook ", "date": "2019.04.11", "title": "Най-младият златен медалист по математика в света е българче!"}
{"url": "https://www.bgonair.bg/bulgaria/2019-04-11/prouchvane-sochi-bsp-izprevarva-gerbsds-na-evroizborite", "text": "БСП води с минимална разлика пред ГЕРБ преди европейските избори. Това показва проучване на \"Медиана\". БСП успява да изпревари коалицията ГЕРБ/СДС с около половин процент, и така 32% биха гласували за БСП срещу малко над 30 на 100 за ГЕРБ и СДС. Прогнозите за ниска изборна активност на предстоящите евроизбори у нас едва ли ще се потвърдят, смятат от \"Медиана\". Към момента, над 80% от избирателите споделят, че тези избори са важни, а 70 на 100 от всички, заявяват намерение да гласуват.  Причината е, че две трети от избирателите възприемат тези избори като насочени към вътрешните проблеми на страната - своеобразен вот на доверие към управляващите и подготовка за политическо преструктуриране на властта. Кризата около така наречените \"апартаменти на властта\" и оставките, тежко е ударила престижа на основната управляваща партия. За първи път от началото на третото правителство на Бойко Борисов, желаещите управлението да продължи мандата си и искащите то да си отиде предсрочно, са се изравнили - по 34% във всяка група. Ударът върху ГЕРБ относително слабо се отразява върху личния имидж на премиера Бойко Борисов. Той е сочен от 39% като българския политик с най-висок авторитет и влияние в Европа. Следват го Сергей Станишев и президентът Румен Радев. Харесайте ни във Facebook ", "date": "2019.04.11", "title": "Проучване сочи: БСП изпреварва ГЕРБ/СДС на евроизборите "}
{"url": "https://www.bgonair.bg/direktno/2019-04-11/blizo-17000-detsa-u-nas-sa-v-risk-zaradi-roditelski-konflikti", "text": "\r\n Близо 17000 деца у нас са в риск заради родителски конфликти. Възможно е те да са и повече допусна психологът Надя Колчева в студиото на предаването  Пред  тя каза, че има не малко случаи на родителско отчуждение у нас. Психологът Анет Маринов пък е на мнение,че в България има проблем в отношенията родители-деца. , посочи тя.    ", "date": "2019.04.11", "title": "Близо 17000 деца у нас са в риск заради родителски конфликти, смята психолог"}
{"url": "https://www.bgonair.bg/reportazhi/2019-04-11/deputatite-shte-chakat-proverkata-za-imotnoto-sastoyanie-na-plamen-georgiev", "text": "\r\n Остава неясна съдбата на председателя на Антикорипционната комсиия Пламен Георгиев. След като преди две седмици, от БСП внесоха в Народното събрание искане за предсрочното му освобождаване от поста, днес ресорната парламентарна комисия заседава по казуса.  На 4 януари лидерът на БСП Корнелия Нинова и група депутати поискаха шефът на антикорупционната комисия Пламен Георгиев и заместникът му Антон Славчев да бъдат предсрочно освободени. Причината - замесването им в \"Апартаментгейт\". Седмица по-късно казусът стигна до парламентарната комисия за конфликт на интереси и борба с корупцията.  Исхан Хаккъ - депутат от ДПС, обяви днес, че няма достатъчно основания комисията да се произнесе за проекторешение по предложенията, които са внесени от БСП и предложи да се види решението на прокуратурата и чак тогава комисията да се произнесе.  И така, единодушно, със 7 гласа \"За\", парламентарната антикорупционна комисия реши да изиска от главния прокурор резултатите от назначената проверка по изнесени факти и обстоятелства около имотно състояние на г-н Пламен Георгиев и г-н Антон Славчев. Второ, след като се запознае с резултатите по проверката, парламентарната комисия да се произнесе по проекта за решение на предложението, внесено от г-жа Корнелия Нинова и група народни представители.  Харесайте и страницата ни във Facebook", "date": "2019.04.11", "title": "Депутатите ще чакат проверката за имотното състояние на Пламен Георгиев"}
