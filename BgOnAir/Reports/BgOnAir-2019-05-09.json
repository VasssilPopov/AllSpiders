{"url": "https://www.bgonair.bg/bulgaria/2019-05-09/dve-tiyneydzharki-ot-pleven-izcheznaha-sled-uchilishte-politsiyata-gi-izdirva", "text": "Две тийнейджърки се издирват в Плевен. Момичетата са ученички в пети клас. Те изчезнали след училище около 14.00 часа. Трябвало да отидат на занималня, но така и не се появили там. Техи роднини и близки публикуваха снимките им в социалните мрежи, подали са и сигнал в полицията.  Бистра и Антония не са проблемни деца, казаха за   техни близки. Досега не са имали бягства.  За момента ученичките не са открити, но според служители на реда не става въпрос за престъпление, защото телефоните им са включени, но те не отговарят на позвъняванията.  ", "date": "2019.05.09", "title": "Две тийнейджърки от Плевен изчезнаха след училище, полицията ги издирва"}
{"url": "https://www.bgonair.bg/direktno/2019-05-09/nap-ne-bila-gotova-za-novata-naredba-za-kasovite-aparati", "text": "\r\n Според Адриан Николов от института за пазарна икономика НАП не е била готова за влизането в сила на новата наредба за касовите апарати. Видяхме, че сървърите на приходната агенция не бяха готови да поемат цялата информация, посочи Николов и допълни, че агенцията не комуникирала добре кампанията. В предаването  по  ви срещаме със сина на Владимир Висоцки, разказваме ви и за изложба на фотографи с благотворителна кауза.    ", "date": "2019.05.09", "title": "НАП не била готова за новата наредба за касовите апарати"}
{"url": "https://www.bgonair.bg/denqt-on-air/2019-05-09/glas-ot-gerb-rabotata-na-parlamenta-prodalzhava-shte-dovarshim-mandata-si", "text": "\r\n \"Работата на българския парламент продължава, ще довършим мандата си, какъвто и да бъде резултатът от изборите. Поели сме ангажименти към българските граждани и ще ги изпълним. До момента се вижда, че вървим ясно и устойчиво към това\", коментира в студиото на   депутатът от ГЕРБ Александър Иванов. Той отбеляза, че безспорно страната ни има много да догонва Европа, както по отношение на доходите, така и по добавена стойност на икономиката. \"Добавената стойност е това, което всъщност интересува българските граждани. Колкото по-висока е добавената стойност, толкова по-високи са заплатите в една държава. От две години насам разходите за социлната сфера в България са се повишили с 660 млн. лева\", допълни още Иванов. Пред   депутатът от ГЕРБ подчерта, че статистиката сочи, че през последните години броят на хората, живеещи в бедност у нас, е намалял.  \"Силно се надявам тази тенденция да бъде устойчива. Хората, които имат желание за развитие, имат образование и искат да се трудят, нямат проблем за реализация на пазара на труда\", каза още гостът в студиото на Ганиела Ангелова.  ", "date": "2019.05.09", "title": "Глас от ГЕРБ: Работата на парламента продължава, ще довършим мандата си"}
{"url": "https://www.bgonair.bg/denqt-on-air/2019-05-09/trudat-v-balgariya-e-sistemno-ograbvan-kategorichna-e-lyubomira-gancheva", "text": "\r\n На 9 май отбелязваме Деня на Европа и 74 години от края на Втората световна война. В студиото на \" \" зам.-председателят на АБВ Любомира Ганчева призова да бъдем признателни към всички герои, които са дали живота си. \"За съжаление, не се говори за важните неща като каква Европа искаме. Ние от АБВ искаме Европа на мира. Той не е нещо, за което е модерно да се говори, това е една ценност\", заяви Ганчева. По думите ѝ има редица мерки, които страната ни може да предприеме, за да имаме такава Европа. Като това да не бъде част от ЕС на двойните стандарти, да не влиза в конфликти и да защитава националния си интерес. По данни на КНСБ издръжката на живот в страната ни се е увеличила. Към края на март, за да покрива основните си разходи, на семейство с две деца са били необходими почти 2500 лв. Това означава, че издръжката на живот на член от домакинство възлиза на малко над 610 лв.  \"За последния триместър България е най-бедната държава. Един от двама пенсионери са крайно недохранени. Хората са отчайващо бедни\", изтъкна зам.-председателят на АБВ. Любомира Ганчева посочи, че в България 23% от гражданите живеят в лишения. Според нея икономиката ни се развива, но не се преразпределя правилно и трудът в България е системно ограбван. \"Имаме нужда от друг тип икономика с по-висока добавена стойност. Най-големите инвестиции са от българите, които са се евакуирали от България и плащат на роднините си, за да могат да оцеляват\", заяви народният представител пред  . Харесайте ни в страницата ни във Facebook", "date": "2019.05.09", "title": "Трудът в България е системно ограбван, категорична е Любомира Ганчева"}
{"url": "https://www.bgonair.bg/reportazhi/2019-05-09/snimay-dobroto", "text": "\r\n Може ли доброволчеството да бъде разказано и показано в снимки -  оказва се, че да. В следващото интервю ви срещаме с трима фотографи, чиито проекти са свързани именно с това. Обединява ги фактът, че търсят хора, правещи добро, а общата им изложба ще опита да помогне на един от  тях.  Фотоизложбата \"Благотворителността през обектива\" 2018 ще бъде открита в понеделник вечер в Смолян. Подробностите вижте в интервюто на Юлия Христова.  ", "date": "2019.05.09", "title": "Снимки на доброто: Фотографи представят благотворителността"}
{"url": "https://www.bgonair.bg/reportazhi/2019-05-09/mladezh-varna-portfeyla-s-pari-i-dokumenti-na-encho-keryazov", "text": "\r\n 22 годишният Емил Загоров отива на тренировка към фитнес залата, когато намира портфейл на улицата. Оказва се, че той е притежание на Енчо Керязов. Момчето веднага намерило начин да се свърже с артиста и да му съобщи, че вещите му са у него. \"Изобщо, нито за секунда не съм се замислял да взимам нещо, защото най-малкото не съм опрял до такива изкушения и това не е нещо мое, не съм изкарал аз и нямам как да взимам\", сподели Емил. Оказва се, че носителят на \"Сребърен клоун“ на световния цирков фестивал в Монте Карло е един от идолите на Емил. \"Искам да му благодаря наистина пред цяла България за огромния жест който направи, за мен лично, за спестените ми неприятности, за цялото семейство и да му благодаря изобщо, че го има този човек, благодаря и на родителите на Емо, че са го възпитали по този начин, бих желал и аз да бъда такъв родител, като родителите на Емо\", заяви цирковият артист.  \r\nХаресайте ни в страницата ни във Facebook", "date": "2019.05.09", "title": "Младеж върна портфейла с пари и документи на Енчо Керязов"}
{"url": "https://www.bgonair.bg/denqt-on-air/2019-05-09/vmro-gotvi-zakonodatelni-promeni-s-koito-da-boryat-falshivite-novini", "text": "\r\n Фалшивите новини са част от ежедневието ни и най-вече част от бита на политиците. Недостоверната информация често става част от предизборната кампания. Това е мнението на депутата от ВМРО Атанас Стоянов. В студиото на   той обясни, че у нас сега трудно става търсенето на отговорност за публикуването на неистини в медиите. По думите му в развитите страни има закони, които да ограничават ефекта на фалшивите новини, а у нас такава битка срещу тях не е имало към този момент. , посочи народният представител от ВМРО пред  . Депутатът обясни, че очаква подкрепа от всички партии в управлението, които според него са най-засегнати от фалшивите новини, които Стоянов смята, че са със застрашителни размери у нас. , посочи още Атанас Стоянов. Народният представител от ВМРО допълни още, че всички парламентарни групи могат да дадат своите оценки и идеи за допълнения и промени в предложението на ВМРО, за да бъде бъдещата нормативна уредба възможно най-работеща. Харесайте и страницата ни във Facebook ", "date": "2019.05.09", "title": "ВМРО готви законодателни промени срещу фалшивите новини"}
{"url": "https://www.bgonair.bg/economy/2019-05-09/opel-prehvarlya-proizvodstvoto-na-vanove-v-zavoda-si-v-polsha", "text": "Производителят на автомобили Opel взе важно производствено решение, което може да засегне основния завод в Рюселсхайм. Френската компания майка PSA реши в четвъртък да започне да произвежда до края на 2021 г. големи ванове в завода си в полския град Гливице, който ще бъде адаптиран за производството на превозни средства за фирмени цели, така че да отговори на необходимостта от допълнителни мощности в резултат на адаптирането на марките Opel и Vauxhall към неговите платформи, предаде DPA, цитирано от  Досега в полския завод Opel Gliwice се монтира компактният модел Astra. Говори се, че там освен неговият наследник ще се монтира и колата от среден клас Insignia. Все още обаче за това не е взето окончателно решение. Преустройството на завода в Гливице - един от обектите на Opel, придобит при купуването на европейския филиал на General Motors, е свързано с това, че италианското предприятие SevelSud, където от десетки години се произвеждат големи ванове Peugeot и Citroеn съвместно с Fiat Chrysler, е надвишило производствените си мощности през последните три години. PSE, който е европейски лидер на пазара на леки превозни средства за фирмени цели, възнамерява да увеличи пазарните си дялове в Европа и да ускори развитието си в други региони. \"Инвестицията има за цел да се увеличи производствения капацитет на завода в Гливице до 100 000 вана“, посочи френската компания в изявление, без да уточнява на колко възлиза инвестицията.  ", "date": "2019.05.09", "title": "Opel прехвърля производството на ванове в завода си в Полша"}
{"url": "https://www.bgonair.bg/science/2019-05-09/max-sport-s-novi-aktsenti-v-programata-si-za-mesets-may", "text": "\r\n Краят на пролетта е време за раздели и нови авантюри. Краят на европейските футболни шампионати ще бъде белязан от началото на други великолепни спортни събития. Но, ако не искате да пропуснете вдигането на купата от Кристиано Роналдо и \"Ювентус\" в Италия, началото на волейболната одисея на женския национален отбор на България в Лигата на нациите, вторият мейджър за годината в голфа и финалите в баскетболната Евролига, то \"Max Sport\" отново ще бъде най-добрият ви приятел.  Пуснахме в продажба новия смартфон на Samsung от среден клас \"Galaxy A50\". Моделът има много голям 6,4 инчов дисплей и тройна камера, която дава възможност да се правят страхотни снимки, дори и при слаба светлина. \"А50\" се предлага за 449, 99 лв. в брой или за 23,50 лв на месец с план \"А1 ONE XL\". Вече е ясен победителят от месечната ни игра. Това е Станимир Кънев, той печели смартфона \"А1 Smart N9\".  Новата награда в играта ни е \"Honor 9 Lite\". Може да го спечелите, ако отговаряте на въпросите ни във Facebook. Харесайте и страницата ни във Facebook ", "date": "2019.05.09", "title": "\"Max Sport\" с нови акценти в програмата си за месец май"}
{"url": "https://www.bgonair.bg/reportazhi/2019-05-09/33-godini-sled-avariyata-v-rayona-na-chernobil-vse-oshte-ima-silno-radioaktivni-tochki", "text": "\r\n 33 години след най-голямата авария в атомна електроцентрала, в района на Чернобил все още има силно радиокативни точки. Това стана ясно след първото по рода си изследване на т. нар. Червена гора там. Мястото на изследването на учените от университета в Бристол е гъста гора от мъртви борови дървета в близост до руините на експлоадиралия реактор.  В продължение на 10 дни районът е обходен с помощта на дрон, от най-нискорисковото село до епицентъра на зоната.  Така са установени и т. нар. \"горещи точки\". Според учените повече от три десетилетия след аварията, общото ниво на радиация е спаднало, но все още има някои радиоизотопи, които са с по-дълъг период на разпад и за това все още се откриват.  Чрез изследването експертите ще могат да знаят точните области, които ще са опасни още десетилетия и тези, които са безопасни.  Използвана е пулсираща лазерна система за измерване на контурите на пейзажа за записване на нивата на радиация.  Според властите в Украйна ще минат десетки хиляди години, за да бъде отново зоната безопасна за обитаване.  Въпреки това всяка година около 70 000 туристи посещават региона, разбира се под надзора на местен водач.  ", "date": "2019.05.09", "title": "33 години след аварията: В района на Чернобил все още има силно радиоактивни точки"}
{"url": "https://www.bgonair.bg/lyubopitno/2019-05-09/nova-funktsiya-pri-modelite-na-tesla-mogat-sami-da-si-pravyat-diagnostika", "text": "Електрическите автомобили на американската компания Tesla се научиха сами да си правят диагностика. Освен това те вече могат да направят предварителна заявка за доставка на необходимите резервни части. Изпълнителният директор на компанията Илън Мъск често повтаряше, че подобна услуга е \"приоритет номер едно\" за него и че смята да осъществи предлагането ѝ през второто тримесечие на годината. Сега, освен сами се диагностицират, моделите на Tesla могат да се обадят на пътна помощ още преди автомобилът да е спрял окончателно на пътя поради някаква повреда. От своя страна собственикът на колата има опция да отмени обаждането. Наличието на резервни части за автомобили от тази марка винаги е било проблем за клиентите на компанията. Сега Tesla е решила този проблем. Появата на функцията беше потвърдена от собствениците на Model 3. Той разкри, че на екрана на автомобила му внезапно се появило съобщение за \"Искане за ремонтно обслужване\", каквото той не бил подавал. Прочетете повече в  .", "date": "2019.05.09", "title": "Нова функция при моделите на Tesla: Сами си правят диагностика"}
{"url": "https://www.bgonair.bg/world/2019-05-09/morskata-voda-v-gartsiya-ostava-tvarde-studena-za-sezona", "text": "Морската вода в Гърция остава твърде студена за този период от годината. Според последните спътникови данни температурата на водата е между 16 и 17 градуса в северната част на Егейско и Йонийско море. В южните части на Егейско море достига 18 - 19 градуса. Отклонението от нормата за първите десет дни на май е между един и два градуса. Студеното море се дължи на ниските температури на въздуха и силните ветрове. Отрицателните показатели се наблюдават в почти цялото Средиземноморие.  ", "date": "2019.05.09", "title": "Необичайно: Морската вода в Гърция остава твърде студена за сезона"}
{"url": "https://www.bgonair.bg/economy/2019-05-09/tramp-s-ostri-dumi-kam-kitay-zaradi-targovskoto-sporazumenie", "text": "\r\n Нов сблъсък между Китай и Съединените щати. Американският президент Доналд Тръмп заяви, че Китай е провалил опита за сключване на търговска сделка.  Острият коментар идва малко след заплахата на Пекин, че ще предприеме ответни мерки, ако Вашингтон изпълни заканата си да повиши митата върху китайски стоки.  Припомняме, че Доналд Тръмп обяви, че смята да увеличи от 10 на 25 процента митата върху китайски внос на стойност 200 милиарда долара.  Напрежението идва на фона на започващите днес преговори между двете най-големи икономики в света, чиято цел е постигане  на споразумение. Вижте повече във видеото.  ", "date": "2019.05.09", "title": "Тръмп с остри думи към Китай заради търговското споразумение"}
{"url": "https://www.bgonair.bg/sutreshen-blok/2019-05-09/strukturni-reformi-e-reshenieto-za-da-dostignem-po-skoro-evropeyskite-zaplati", "text": "\r\n България е страната с най-нисък икономически растеж от новите страни в ЕС. Като прибавим към това и инфлацията, оказва се, че още 44 години ще са необходими на страната ни, за да достигне средните за Европа темпове на развитие. Това са част от основните изводи от годишния доклад за икономическото развитие и политики в България за 2019 г. на Института за икономически изследвания при БАН.  Какво може да обърне тази тенденция? Отговор дава ръководителят на научния екип, който работи по този доклад - доц. д-р Виктор Йоцов. \"Изчисленията, които направихме са простички. За последните 10-11 години видяхме какъв е средният темп за нарастване в Европа и за България. Цифрите са 1,55 за Европа и 5,80 за България. Ако предположим, че тези тепмове се запазят, ще ни трябват 44 години да достигнем средното за Европа\", посочи Йоцов. Според него това, което трябва да се направи, за да има някакво подобрение, са структурни реформи.  По думите му акцентът във финансовата рамка е запазването на бюджетна и фискална стабилност, но тази стабилност не може да бъде приоритет.  \"През последните 2-3 години се забелязва тенденция на отслабване на влиянието на външните фактори, особено на нетния износ. Не може едностранно да се гледа - растеж, който е основан предимно на вътрешно потребление, е по-устойчив\", обясни пред Bulgaria ON AIR доцентът.    Той е на мнение, че бюджетният излишък не трябва да е нещо, с което се хвалим. Което означавало, че не сме си извършили всички разходи и особено капиталовите. Като друга причина за тревожните резултати Йоцов посочи факта, че основата потребност на българина е от потребителски стоки и българското производство не успявало да задоволи нуждите на потребителите. Той допълни, че над 40% от нашия износ е с ниска добавена стойност. \"С огромна надежда очаквам решението на Volkswagen дали ще направи нов завод тук, което би оказало сериозно влияние на икономиката\", посочи още гостът в студиото на \"България сутрин\".  Той допълни, че трябва да можем да предложим някакви облекчения на инвеститорите, за да изберат някой определен регион в страната.  ", "date": "2019.05.09", "title": "Още 44 години и настигаме Европа по доходи. Как? Чрез структурни реформи"}
{"url": "https://www.bgonair.bg/bulgaria/2019-05-09/radev-kam-borisov-ravno-otdalechen-sam-ot-vsichki-partii", "text": "\r\n Президентът Румен Радев с коментар на политическата ситуация. Според държавния глава скандалите с имотите на властта няма как да бъдат заглушени, защото гражданите очакват реално противодействие на корупцията.  \"Равно отдалечен съм от всички партии и не мисля, че давам някакъв повод изобщо да се мисли в тази насока\", отговори Радев на Борисов, който в телевизионно интервю заяви, че очаква президентът да е равно отдалечен от всички партии. Държавният глава отправи и критики към премиера Бойко Борисов, че води предизборна кампания с пари от бюджета. \"Не трябва да се води предизборна кампания с пари от държавния бюджет\", настоя президентът. Харесайте страницата ни във Facebook ", "date": "2019.05.09", "title": "Радев към Борисов: Равно отдалечен съм от всички партии"}
{"url": "https://www.bgonair.bg/bulgaria/2019-05-09/hora-s-uvrezhdaniya-na-protest-bili-zatvornitsi-v-domovete-si-i-obrecheni-na-smart", "text": "\r\n Нов протест на хората с увреждания. Те се събраха пред сградата на социалното министерство, за да изразят недоволството си от Закона за личната помощ. Претенциите им са свързвани с това на колко часа всеки от тях има право на личен асистент. Според протестиращите индивуалната преценка съвсем не е обективна и много от тях имат по-голяма нужда от лични асистенти. Те смятат, че така разписан законът ги обрича на смърт. Протестиращите носеха със себе си табели с имената на хора с увреждания, които не успяха да доживеят адекватен закон за личната помощ. Хората се притесняват, че са обречени да бъдат затворници в собствениците си домове. В момента им се плагат между 5 до 8 часа лична помощ. \"Часовете са изключително малко. 8 часа на ден от понеделник до петък. А събота и неделя човек какво ще прави? Има хора, които се нуждаят от 24-часова помощ. Тези часове са абсолютно недостатъчни\", заяви протестиращият Георги Гетов пред репортер на Bulgaria ON AIR. Харесайте страницата ни във Facebook ", "date": "2019.05.09", "title": "Хора с увреждания на протест: Били затворници в домовете си и обречени на смърт"}
{"url": "https://www.bgonair.bg/reportazhi/2019-05-09/chestvame-9-may", "text": "\r\n На 9 май отбелязваме Деня на Европа и 74 години от края на Втората световна война. По повод празника пред президентството беше издигнато знамето на Европейския съюз. На Паметника на незнайния воин президентът Румен Радев, ветерани от войната и близки на загиналите поднесоха  цветя.  \"Днес наистина е празник. Празнуваме и Деня на Европа, и Деня на победата. Най-голямото постижение на Европа е ЕС, а най-голямото постижение на ЕС е опазването на мира в Европа вече повече от 7 десетилетия\", посочи президентът Румен Радев.   На 9 май 1950 г. френският министър на външните работи Робер Шуман произнася \"Декларацията на Шуман\". С нея той предлага създаването на Европейска общност за въглища и стомана (ЕОВС), която предвижда обединяване на производството на въглища и стомана на страните участнички. Затова на днешния ден членките на Евросъюза празнуват. Харесайте ни в страницата ни във Facebook   ", "date": "2019.05.09", "title": "Честваме 9 май - Деня на Европа"}
{"url": "https://www.bgonair.bg/bulgaria/2019-05-09/plovdiv-otbelyazva-denya-na-evropa-s-unikalno-svetlinno-shou", "text": "С уникално 3D мапинг шоу Пловдив ще отбележи Деня на Европа довечера. В града, който е Европейска столица на културата, тази година за първи път гостува престижният \"Фестивал на светлините\". Неговата идея е да превърне знакови сгради и паметници на културата в цветна феерия.  Филмът, който ще бъде показан няколко пъти, е посветен на предстоящия вот за Европейски парламент. Той е озаглавен \"Заедно избираме нашето бъдеще\".  3D прожекциите започват в 21.30 ч. в центъра на Пловдив, из който ще бъдат разпръснати и статични светлинни инсталации.  ", "date": "2019.05.09", "title": "Пловдив отбелязва Деня на Европа с уникално светлинно шоу"}
{"url": "https://www.bgonair.bg/bulgaria/2019-05-09/romite-ot-voyvodino-zagubiha-deloto-za-kashtite-si", "text": "Ромите от Войводино, оспорили решението на пловдивския административен съд да съборят къщите им, загубиха делото, съобщава 24 часа. Васил и Иванка подали жалбиРешенията не са окончателни и ромите ще могат да обжалват във ВАС. Общо 17 дела са образувани в съда под тепетата за циганската махала във Войводиново. Кметът на община „Марица“ издаде заповед през февруари тази година за бутане на нелегалните домове. Причина за този развой стана нападението на двама роми върху командос от Войводиново, след като той им направил забележка за неправилно пресичане. Инцидентът стана причина за напрежение и протести в селото.  ", "date": "2019.05.09", "title": "Ромите от Войводино загубиха делото за къщите си"}
{"url": "https://www.bgonair.bg/bulgaria/2019-05-09/borisov-otvrashta-na-udara-izkazvaniyata-na-prezidenta-bili-v-polza-na-opozitsiyata", "text": "\r\n След като президентът Румен Радев заяви, че скандалите с имотите на властта няма как да бъдат заглушени, защото гражданите очакват реално противодействие на корупцията и обвини премиера, че води предизборна кампания с пари от бюджета, Бойко Борисов отговори малко по-късно. Министър-председателят отново подчерта, че президентът Радев не е еднакво отдалечен от всички партии и всяко негово изказване е в полза на опозицията. На въпрос дали прави кампания с държавни пари преди изборите, той отговори, че това е нещото, което прави Румен Радев. Харесайте и страницата ни във Facebook ", "date": "2019.05.09", "title": "Борисов отвръща на удара: Изказванията на президента били в полза на опозицията"}
{"url": "https://www.bgonair.bg/reportazhi/2019-05-09/britanets-zhivyal-u-nas-pochina-otkazali-da-go-priemat-v-nyakolko-bolnitsi", "text": "\r\n Мъж почина след като няколко болници му отказаха лечение. Британецът Крейг живее в България повече от 5 години. Миналата година разбира, че е носител на вируса ХИВ, а в началото на тази състоянието му се влошава. След като от няколко болници отказват да приемат Крейг, той е настанен в \"Пирогов\", където е стабилизиран и изписан. След това благодарение на \"checkpointsofia\" и Националната пациентска организация е приет в тежко състояние в Инфекциозна болница, където лекарите започват да се борят за живота му.  Преливат му кръв всеки ден, тъй като имат съмнения за някакво заболяване свързано с кръвта. В един момент обаче лекарите установяват, че тези кръвопреливания са без ефект. И така започва отново търсене на болница, в която Крейг да бъде приет и изследван хематологично. Според близките му, причината за смъртта му не е вирусът ХИВ.  Те са на мнение, че показателите на британеца като ХИВ позитивен са били добри. Просто никой не е направил необходимото, за да приеме насериозно случая му, освен лекарите в Инфекциозна болница.  След отказ да го приемат в няколко болници, британският гражданин издъхва в Инфекциозна болница в София.  От Националната пациентска организация са категорични, че ще сезират отговорните институции, но с близки на Крейг се притесняват, че никой няма да понесе отговорност и този път.  От Инфекциозна болница не коментираха случая. По техни думи все още се чакат хематологичните изследвания. Харесайте и страницата ни във Facebook ", "date": "2019.05.09", "title": "Британец, живял у нас, почина - отказали да го приемат в няколко болници"}
{"url": "https://www.bgonair.bg/bulgaria/2019-05-09/sled-voltova-daga-dvama-sluzhiteli-na-erp-sever-sa-s-izgaryaniya", "text": "Двама служители на ЕРП – Север са пострадали тежко в сряда по време на работа, съобщиха от Областната дирекция на МВР в Габрово. Около 15:36 часа монтьорите подменяли електромер на бул. \"Бойката\" в областния град, когато възникнала волтова дъга. В следствие на нея двамата мъже получили изгаряния в различна степен, съобщава  . След преглед в габровската болница те са транспортирани в \"Пирогов\", като единият служител, който е на 56 години, е с опасност за живота. На местопроизшествието е бил извършен оглед, а в полицейското управление в Габрово е образувано досъдебно производство за престъпление по чл. 134, ал.1, т.2 от Наказателния кодекс. Харесайте и страницата ни във Facebook ", "date": "2019.05.09", "title": "След волтова дъга: Двама служители на ЕРП - Север са с изгаряния "}
{"url": "https://www.bgonair.bg/world/2019-05-09/arestuvaha-zam-predsedatelya-na-narodnoto-sabranie-vav-venetsuela", "text": "Арестуваха заместник-председателя на Народното събрание на Венецуела. Едгар Самбрано е задържан късно вечерта в сряда. Настанен е в затвор с криминални престъпници. Това е първият арест на висш опозиционен служител след опита за военен преврат, организиран от самоправъзгласилия се за временен президент Хуан Гуайдо. Припомняме, че миналата седмица Гуайдо призова военните да застанат на негова страна, за да свалят от власт президента Николас Мадуро. Това доведе до масови протести, а властите използваха сила срещу демонстрантите. Малко по-късно Върховният съд на Венецуела взе решението да свали имунитета на 7 депутати, сред които и този на Едгар Самбрано. Мотивите - участието им в заговор и бунт срещу правителството.  ", "date": "2019.05.09", "title": "Арестуваха зам.-председателя на Народното събрание във Венецуела"}
{"url": "https://www.bgonair.bg/kriminalno/2019-05-09/atentat-v-tsentara-na-kabul-otne-zhivota-na-4-ma-dushi", "text": "Най-малко четирима цивилни са убити, а други 25 са ранени след атентат в центъра на афганистанската столица Кабул. Отговорността за кървавата атаката беше поета от талибаните. Нападателите са взривили кола-бомба пред вратата на международна хуманитарна организация. На мястото на нападението е организирана контраатака от афганистанските сили за сигурност. След 5-часова престрелка терористите са убити. Атаката беше остро осъдена от ООН.  ", "date": "2019.05.09", "title": "Четирима убити и 25 ранени след атентат в центъра на Кабул"}
{"url": "https://www.bgonair.bg/reportazhi/2019-05-09/desetki-hilyadi-balgari-mozhe-da-se-okazhat-nelegalni-sled-brexit", "text": "\r\n Десетки хиляди българи може да се окажат нелегално живеещи във Великобритания след Brexit. За това алармират от Българския център за социална интеграция и култура в Лондон.  Към момента най-малко 280 хил. български граждани живеят в Обединеното кралство. Ако Великобритания напусне Европейския съюз, всички те трябва да кандидатстват за придобиване на специален статут по Схемата за уседналост на граждани на ЕС.  Според неправителствени организации българите на Острова могат да се окажат неподготвени за тази стъпка.  Вече три години Тони Петкова работи за организацията за защита правата на европейците във Великобритания. По думите ѝ на прага на Brexit голяма част от българите срещат трудности с набирането на нужните документи за кандидатстване за статут за уседналост.  Българи на Острова са категорични посолството ни в Лондон трябва да бъде подсилено.  \"Българското посолство не разполага с капацитета да обслужи толкова голяма българска общност, нито финансовия ресурс, нито като сграда не е пригодена да обслужва почти триста хиляди българи\", обясни Нишан Джингозян. От Българския център за социална интеграция и култура в Лоандон призовават да се преосмисли подходът спрямо българите, които живеят в чужбина. За целта била нужна цялостна стратегия за работа с тези граждани.  ", "date": "2019.05.09", "title": "Десетки хиляди българи може да се окажат нелегално пребиваващи след Brexit"}
{"url": "https://www.bgonair.bg/world/2019-05-09/klyuchva-sdelka-za-sled-brexit-mezhdu-velikobritaniya-i-irlandiya", "text": "Великобритания и Ирландия с ключова сделка за периода след Brexit. Двете страни подписаха споразумение, с което да запазят правата за свободно пътуване на гражданите помежду си. Това ще стане дори в случай на Brexit без сделка между Лондон и Брюксел. Ирландците и британците, живеещи в съседната страна, също така ще запазят правата си и в области като здравеопазване и образование. Харесайте и страницата ни във Facebook ", "date": "2019.05.09", "title": "Ключва сделка за след Brexit между Великобритания и Ирландия"}
{"url": "https://www.bgonair.bg/world/2019-05-09/zrelishten-voenen-parad-na-cherveniya-ploshtad-rusiya-chestva-pobedata-nad-natsistka-germaniya", "text": "\r\n Русия отбелязва 74-ата си годишнина от Деня на победата над нацистка Германия. Традиционно, събитието започна със зрелищен военен парад на Червения площад. Повече от 13 000 военни, над 130 единици бойна техника дефилираха по площада. Русия представи най-новите си танкове \"Армата\", зенитните ракетни системи С-400 и други бойни машини.  По традиция президентът Владимир Путин наблюдава парада заедно с други високопоставени гости. В изявлението си държавният глава заяви, че уроците от войната все още са актуални.   \"Да си спомняме за великата отечествена война е наша съвест и отговорност. Днес виждаме как в редица държави умишлено изкривяват събитията от войната, боготворят онези, които, забравяйки за честта и човешкото достойнство, безсрамно обслужват нацистите, лъжат децата си, предават предците си. Нашето свещено задължение е да защитаваме истинските герои\", призова президентът.  Путин положи и венец на Паметника на незнайния воин. Тази година в парада нямаше самолети и хеликоптери. Причината за това са лошите метеорологични условия - синоптиците прогнозират за днес силни гръмотевични бури.  Около 1 милион души се присъединиха към Безсмъртния полк. Участниците носеха снимки на свои роднини, сражавали се на фронтовете по време на Втората световна война. А кулминацията на тържествата са артилерийски салюти и пищна заря, която ще озари небето довечера.", "date": "2019.05.09", "title": "Зрелищен парад на Червения площад: Русия чества победата над нацистка Германия"}
{"url": "https://www.bgonair.bg/world/2019-05-09/italianski-feribot-palen-s-pasazheri-zakasa-v-adriatichesko-more", "text": "Италиански ферибот с близо 350 души на борда закъса в Адриатическо море. Причината е, че един от двигателите е спрял да функционира. Плавателният съд е пътувал към пристанището на хърватския град Сплит. Механици работят по отстраняване на повредата. Сред пасажерите на борда няма паника. Харесайте и страницата ни във Facebook ", "date": "2019.05.09", "title": "Италиански ферибот, пълен с пасажери, закъса в Адриатическо море"}
{"url": "https://www.bgonair.bg/denqt-on-air/2019-05-09/brexit-okupiral-saznanieto-na-evroliderite-ne-vizhdali-ostanalite-problemi-pred-es", "text": "\r\n Европейските лидери се събраха в румънския град Сибиу, за да обсъдят аспекти на Стратегическия дневен ред 2019-2024 година. Сред темите са насърчаването на мира и стабилността, поддържането на европерспективата за страните от Западните Балкани, сътрудничеството в областта на миграцията, следването на балансирана търговска политика, насърчаването на европейските инвестиции в отбраната и ролята на Европа като световен лидер в борбата срещу изменението на климата.  В студиото на предаването   бившият заместник-министър на външните работи на страната Милен Керемедчиев заяви, че съзнанието на европейските лидери изпускат да видят много проблеми, защото съзнанието им е окупирано от Brexit. , посочи Керемедчиев.  По думите му най-лошият сценарий се е случил и сега Великобритания ще прати евродепутати в следващия европарламент, които според Керемедчиев ще спират много политики на Европейския съюз. , категоричен беше Милен Керемедчиев пред  . Той посочи, че единственото позитивно, което може да се извлече от срещата в Румъния е, че вече дори и най-отявлените евроскептици в Европейския съюз не искат разпадането му. Харесайте и страницата ни във Facebook ", "date": "2019.05.09", "title": "Brexit окупирал съзнанието на евролидерите, не виждали останалите проблеми пред ЕС"}
{"url": "https://www.bgonair.bg/economy/2019-05-09/pobeditelyat-v-kontsesiyata-poluchava-letishte-sofiya-za-srok-ot-35-godini", "text": "\r\n Всички консорциуми, подали оферти за концесия, са били допуснати до процедурата по избор на концесионер на летище \"София\". Това заяви министърът на транспорта Росен Желязков по време на отварянето на офертите при открито заседание на специалната комисия в Министерството на транспорта. Победителят ще получи летището за срок от 35 години. Участниците в концесията са консорциум \"Витоша\", консорциум \"Соф Кънект\", консорциум \"ССБ София Еърпорт ДжейВи\", \"Фрапорт България\" ЕАД и консорциум \"Еърпортс Де Пари\" ЕС. Избраният концесионер ще бъде задължен да инвестира минимум 600 млн. евро в инфраструктурата на летището за период от 35 години, както и да гарантира плащания към държавата от 550 млн. лв. при поемане на управлението на летището. Най-високо предложено концесионно възнаграждение за държавата даде петата и последна оферта на френската  \"Еърпортс Де Пари\" . Тя оперира трите летища под бранда Paris Aéroport и предлага годишно концесионно възнаграждение от 32,8 млн. евро и общи инвестиции в размер на 903 млн. евро.   \"Вярвам, че състезанието ще бъде много силно и че ще съумеем да изберем най-добрия концесионер с оглед интересите на потребителите на летището и тези на концедента и инвеститора\", посочи Росен Желязков.   ", "date": "2019.05.09", "title": "Допуснаха всички кандидати за концесията на летище \"София\""}
{"url": "https://www.bgonair.bg/world/2019-05-09/edin-chovek-zagina-pri-strelba-v-mol-vav-florida", "text": "Най-малко 1 човек е загинал, а двама други са ранени при стрелба в бар в американския щат Флорида. Единият от пострадалите е в тежко състояние. Стрелбата е открита около 12:00 часа местно време в заведение, намиращо се в голям мол. Властите съобщиха, че нападателят е бил само един. Той е заловен и отведен в полицията. Мотивите за стрелбата се изясняват.  ", "date": "2019.05.09", "title": "Един човек загина при стрелба в мол във Флорида"}
{"url": "https://www.bgonair.bg/reportazhi/2019-05-09/vatikana-s-radikalni-promeni-zaradi-seksualnite-zloupotrebi", "text": "\r\n Грандиозна промяна в Католическата църква. Папа Франциск с отговор на най-сериозния скандал, разтърсил Ватикана през последните години. Отсега нататък свещениците ще бъдат длъжни да съобщават за сексуални злоупотреби, извършени от религиозни служители, за които са научили. Новият църковен закон ще задължи всяка католическа епархия в света да въведе проста система – например гореща линия или онлайн платформа, чрез която всеки да може да подаде сигнал за сексуално насилие.  Въвеждат се също така срокове за провеждане на разследване. А ако жертвата се чувства неудовлетворена от отговора на нейната жалба, ще може да се обръща директно към Ватикана. Папският декрет също така вдига възрастта за пълнолетие и тя вече ще бъде 18 години. Досега варираше в зависимост от страните, като на места още 14-годишните се смятат за възрастни, а това е ключово за дефинирането на педофилията и детската порнография.   ", "date": "2019.05.09", "title": "Ватиканът с радикални промени заради сексуалните злоупотреби"}
{"url": "https://www.bgonair.bg/economy/2019-05-09/radost-za-uber-aktsiite-na-lyft-udariha-danoto", "text": "Акциите на Lyft се сринаха с близо 11% в сряда до рекордно ниско ниво, след като компанията отчете голяма тримесечна загуба, оказвайки натиск върху Uber, която се подготвя да оцени първичното си публично предлагане. Lyft загуби 1,1 млрд. долара през първото тримесечие, съобщи компанията, въпреки че анализаторите приветстваха ръста на приходите ѝ. С последния спад от сряда сега книжата на компанията се търгуват с почти една трета (27%) под цената на IPO-то на 28 март, което дава на компанията пазарна капитализация от около 15 млрд. долара. Резкият спад в цената на книжата на Lyft от дебюта му на Wall Street ще натежи на инвеститорите, които се колебаят дали да купят акции от по-големия конкурент Uber, който ще оцени своето собствено IPO в четвъртък, твърди Bloomberg. Uber, която е най-голямата компания за споделено пътуване в света, се стреми да направи оценка от 80,5 млрд. долара до 91,5 млрд. долара. Това е с една трета по-малко от сумата, която се очакваше от мениджърите на стартъпа през миналата година. Uber ще трябва да убеди потенциалните инвеститори, че е различна от Lyft и това може да включва подчертаване на международните ѝ операции и услугата за доставка на храна Uber Eats. В последния си кръг на частн финансиране Uber бе оценена на 76 млрд. долара. Четете още икономически новини в  Снимка: Pixabay.com Харесайте страницата ни във Facebook ", "date": "2019.05.09", "title": "Радост за Uber: Акциите на конкурента Lyft удариха дъното"}
{"url": "https://www.bgonair.bg/economy/2019-05-09/knsb-izdrazhkata-na-zhivot-se-e-uvelichila-prez-poslednite-mesetsi", "text": "Издръжката на живот се е увеличила с 32 лв. през първите три месеца на годината. Това показват данните на КНСБ.  Към края на март, за да покрива основните си разходи на семейство с две деца, са били необходими почти 2500 лв. Това означава, че издръжката на живот на член от домакинство възлиза на малко над 610 лв.на месец.  За да бъдат покрити тези разходи, двамата родители в семейството трябва да получават нетна заплата, не по-малко от 1221 лв. В същото време от КНСБ смятат, че доходите трябва да растат с 12 до 15 на сто през следващите три години, така че минималната заплата да стане 450 евро, а средната – 1000 евро.  Харесайте и страницата ни във Facebook ", "date": "2019.05.09", "title": "КНСБ: Издръжката на живот се е увеличила през последните месеци"}
{"url": "https://www.bgonair.bg/economy/2019-05-09/vsichki-malki-elektrotsentrali-izlizat-na-energiynata-borsa-ot-1-yuli", "text": "\r\n От първи юли всички малки електроцентрали излизат на енергийната борса. Това предвиждат окончателно приетите промени в Закона за енергетиката. С новите текстове се премахват и таксите за внос и износ на ток.  Депутати поясниха, че ще има скок на цената на тока за бизнеса, но не и за обикновените и крайните потребители, тъй като за целта има нужните буфери.  Работодателските организации изпратиха писмо до премиера, в което обясняват, че \"с тревога следят случващото се в рамките на свободния пазар на сегмента \"Ден напред\" на електроенергийната борса\". Те допълват, че производствата им са изложени на силен конкурентен натист на европейските и международни пазари, а случващото се с цените на тока допълнително поставя под риск производството им. Бизнесът настоява за преструктуриране на НЕК и смяна на ръководството ѝ.  \r\nХаресайте страницата ни във Facebook ", "date": "2019.05.09", "title": "Всички малки електроцентрали излизат на енергийната борса от 1 юли"}
{"url": "https://www.bgonair.bg/economy/2019-05-09/tsenite-na-zhilishtata-vav-velikobritaniya-rastat-prez-april", "text": "Цените на жилищата във Великобритания са се върнали към растеж през април след спада предходния месец, съобщава ипотечният кредитор Halifax, цитиран от  . Цените са се повишили с 1,1% спрямо март и са достигнали средно 236 619 паунда (309 хил. долара), сочат данните на Halifax. На годишна основа цените са нараснали с 5%, въпреки че ръстът през същия период на 2018 г. беше особено слаб. Британският имотен пазар е в стагнация, тъй като несигурността около Brexit и перспективите пред икономиката обезкуражават както купувачи, така и продавачи. Въпреки това недостигът на жилища, рекордната заетост и ниските лихвени проценти подкрепят цените. Halifax съобщи, че средният годишен ръст на цените на жилищата е бил 4,3% през последните десет години. “Търсенето и предлагането на жилища остава слабо за пореден месец. Индексът отбелязва по-слаб темп на растеж през последните три години“, казва Ръсел Гали, управляващ директор на Halifax. Харесайте и страницата ни във Facebook ", "date": "2019.05.09", "title": "Цените на жилищата във Великобритания растат през април"}
