{"url": "https://www.bgonair.bg/bulgaria/2019-04-24/bdzh-puska-19-hil-dopalnitelni-mesta-za-velikden-i-gergyovden", "text": "БДЖ-Пътнически превози\" ЕООД ще осигури над 19 000 допълнителни места в съставите на някои влакове, които пътуват по основните направления в страната, съобщиха от превозвача. Увеличаването на капацитета от седящи места във влаковете се прави с цел да бъде осигурено удобното придвижване на клиентите по време на почивните дни по повод Великден, Денят на труда /1 май/ и Денят на Храбростта /Гергьовден/ поради засиления интерес към пътуване през този период. От \"БДЖ - Пътнически превози\" ЕООД напомнят на своите клиенти, че при закупуване на билети за отиване и връщане, могат да ползват от 10 на сто до 30 на сто намаление от редовната цена на билета в зависимост от различните търговски оферти на дружеството. Клиентите на националния железопътен превозвач могат да получат подробна информация за свободните места във влаковете през почивните дни от служителите на гишетата \"Информация\" и билетните каси в железопътните гари и бюра в страната или на националния информационен телефон 0700 10 200.  ", "date": "2019.04.24", "title": "БДЖ пуска 19 хил. допълнителни места за Великден и Гергьовден"}
{"url": "https://www.bgonair.bg/bulgaria/2019-04-24/slagat-pregradi-sreshtu-samoubiytsi-v-metroto", "text": "Прегради срещу самоубийци ще бъдат поставени в столичното метро. Това съобщи кмета на София Йорданка Фъндъкова. Според нея не само спирките на третия лъч на метрото ще има специални стъклени прегради срещу опити за самоубийства, но такива ще има и на някои от двете стари линии.  Преградите ще се отварят само пред вратите на влака, така че да бъдат невъзможни опитите за самоубийството и да се избегне неволно падане върху релсите. Като най-рискови са отчетени станциите \"Опълченска\" и \"Национален стадион Васил Левски\" и те първи ще бъдат оборудвани със специалните огради. През октомври миналата година на станцията до стадиона мъж се хвърли пред метрото. Той оцеля, но влакът отряза единия му глезен. През септември 43-годишна жена падна на релсите на станция \"Опълченска\" и загина.  ", "date": "2019.04.24", "title": "Слагат прегради срещу самоубийци в метрото"}
{"url": "https://www.bgonair.bg/bulgaria/2019-04-24/poreden-absurden-sluchay-vazrasten-mazh-izdahna-na-praga-na-peta-gradska-bolnitsa-v-sofiya", "text": "\r\n Абсурден случай. Възрастен мъж почина пред Пета градска болница в София малко след като бил изписан. Близките му потърсили помощ, но никой не се отзовал. За нелепия нещастен случай съобщи мъжът, който помагал на племенника на починалия при изписването. На метри от входа на лечебното заведение 71-годишният току що изписан мъж се свлича. От болницата обаче не откликват на виковете за помощ.  Въпреки, че в нея има спешен кабинет, по думите на директора, лекарите не знаели, че пред лечебното заведение има човек, който се нуждае от помощ.  И така Пламен бил принуден да звънне на тел. 112.  Когато дошла линейката обаче вече било късно. 71-годишният бил починал.  Причините за смъртта все още не са ясни. В болницата вече е започнала проверка по случая.  ", "date": "2019.04.24", "title": "Пореден абсурден случай: Възрастен мъж издъхна на прага на Пета градска болница в София"}
{"url": "https://www.bgonair.bg/denqt-on-air/2019-04-24/andrey-novakov-gerb-si-nosi-otgovornostta-za-apartamentgeyt", "text": "\r\n ГЕРБ ще си понесе отговорността за скандала с \"Апартаментгейт\". Това обяви в \" \" евродепутатът Андрей Новаков. По думите му всеки един от партията, който е превишил правомощията си, и е нарушил закона ще си поносе последствията. Новаков допълни, че няма как акцията \"Апартаментгейт\" да е спонтанна. Той бе категоричен, че уволненията, които последваха скандала, трябва да се случат и в останалите водещи партии, чиито членове също бяха хванати в нерегламентирани имотни сделки. \"Именно по времето на ГЕРБ бяха приети мерките за публичност за имотите. Ние показахме, че когато има проблем, трябва да се носи отговорност. Вижда се, че президентът има доста съмнителни моменти в автобиографията си, тъй че не можем да слушаме морални тези от него. Това трябва да започне да се случва и в другите политически партии. Очевидно е, че тази акция не е спонтанна. Единственото, което се случва от сутрин до вечер е да се разнасят компромати. Не знам как ще работим заедно с Елена Йончева, която всеки ден залива ефира с нападки и заяждания\", каза Новаков. Евродепутатът също така сподели, че 1/3 от следващият европарламент може да бъде съставен от хора с крайнодесни и екстремистки нагласи, което ще доведе до хаос. \"Никога, когато има грешки, не сме се отрекли от това. За 20 дни много хора се разделиха с позициите си. Чакаме да видим кога другите партии ще направят подобно нещо. Нямаме нужда от съвети от БСП как да движим икономиката на България. Има хора, които са изразходвали европарите за построяване на къща за гости. Една трета от следващия европарламент ще бъде излъчен от партии, които разчитат на популизма, екстремизма. Това създдава предпоставки за хаос\", заяви Новаков пред  .  ", "date": "2019.04.24", "title": "Андрей Новаков: ГЕРБ си носи отговорността за \"Апартаментгейт\""}
{"url": "https://www.bgonair.bg/denqt-on-air/2019-04-24/medik-lekarstvo-za-zdraveopazvaneto-ni-ima-no-e-vazhno-lechenieto-da-zapochne-navreme", "text": "\r\n Има ли лек за болното ни здравеопазване? Днес медицински сестри от Стара Загора отново излязоха на протест. Не вярват на обещанията за увеличение на заплатите, както и че отпуснатите средства ще стигнат до тях и ще бъдат разпределени по равно между всички медицински работници от държавните и от частните болници. Протестът бе подкрепен и от специалисти по здравни грижи от Казанлък, Сливен, Крумовград, Златоград, Кърджали и София. Присъстваха и медицински специалисти от детски градини, училища и от частни болници.  \"Лекарство винаги има. То просто трябва да бъде приложено в необходимата доза. И мисля, че сега е най-подходящият момент това да бъде сторено\", коментира в студиото на   началникът на Клиниката по неврохирургия на УМБАЛ \"Св. Иван Рилски\" доц. Васил Каракостов. Той отбеляза, че е започнала реформа в сектора, за която таи надежди да бъде довършена. \"През последните 30 години се дават безброй идеи, никоя от тях обаче не бива свеждана до край. Трябва да има ясна и точна концепция за нещата, както и политическа воля\", категоричен бе той. Пред   неврохирургът допълни още, че причината за това на практика се оказва страх и обслужване на определени интереси. \"Това обрича здравеопазването ни на неуспех. В целия свят бюджетите в секора стават все по-големи и по-големи, защото и проблемите в него са най-актуалните и за тях се харчат най-много пари\", каза още доц. Васил Каракостов. По думите му, в България на първо място е необходимо да се започне от преструктуриране на болничните заведения, тъй като сегашното им състояние не водeло до никак добри резултати в каквото и да било отношение.  ", "date": "2019.04.24", "title": "Медик: Лекарство за здравеопазването ни има, но е важно лечението да започне навреме!"}
{"url": "https://www.bgonair.bg/denqt-on-air/2019-04-24/deputat-ot-bsp-v-zdraveopazvaneto-ima-porochno-finansirane-koeto-obogatyava-opredeleni-kragove", "text": "\r\n В здравеопазването има порочно финансиране. Това обяви в \" \" депутатът от БСП доктор Георги Михайлов. Според него именно това е една от основните причини за проблемите и протестите в родните болници. Михайлов призна, че не може в 21 век хората страдащи от рак да не могат да разчитат на основни консумативи за необходимите им изследвания. Той също така бе категоричен, че тези липси ще се отразят на бюджета на здравната каса. \"Не може в 21 век един основен консуматив за диагностиката да отсъства в рамките на 3 месеца. Всички приказки за икономическа ефективност отиват в канавката. Това, до което сме се докарали, е толкова неприятно е, че няма какво да го дискутираме. Не може само една фирма да е вносител на този стратегически консуматив. Това говори за липса на визия. Изследванията са скъпи и ще бъдат изразходвани много повечве средства от преди. Протестите на медиците ще продължат. Това говори за огромен проблем\", разкри депутатът. Михайлов коментира и неспирните протести на медици в цялата страна. Депутатът от БСП заяви, че докато заплатите на лекарите продължават да бъдат ниски, те ще продължат да напускат България.  \"Лекарите не търсят политическа подкрепа, а протестират спонтанно, тъй като искат да останат в страната си. Те не говорят за заплащане, а за промяна на модела в здравеопазването. Заплатите им няма как да бъдат автоматично увеличени от министъра. Няма генерална визия за развитие. Специалистите са заринати от бумащина, която не им позволява да обърнат внимание на пациентите си. Има порочно финансиране, което обогатява определени кръгове. Здравеопазването е под всякаква критика. Затова и младите специалисти бягат навън. Можем да задържим лекарите със сериозно заплащане и добри условия\", сподели той пред   ", "date": "2019.04.24", "title": "БСП: В здравеопазването има порочно финансиране, което обогатява определени кръгове"}
{"url": "https://www.bgonair.bg/economy/2019-04-24/iznasyame-zemedelski-produkti-za-blizo-5-mlrd-evro-godishno", "text": "Износът от секторите земеделие и храни достига 4,5-5 млрд. евро годишно. Положителното салдо или превишението над вноса е близо 1 млрд. евро. Това заяви министърът на земеделието Румен Порожанов на форума \"Да! На българската храна\", организиран от в. \"Стандарт\", информира пресцентърът на агроминистерството. \"Експортът е много важен. Основната ни насоченост е европейския пазар, но нишите ни са на Изток\", коментира министърът., цитиран от  Той разказа, че след срещата си със своя китайски колега е получил уверение, че след 3-годишни усилия ще има решение за износа на български млечни продукти за Китай.  Оттам има и голям интерес към българския белен слънчоглед. В момента три наши фирми правят експорт за 10 млн. долара, а се очаква да бъдат одобрени още 10 компании. Правят се опити и за увеличаване на износа на българско вино за Китай. Порожанов обърна специално внимание и на арабските пазари и Ливан като точка за дистрибуция на храни. Там се провежда едно от най-успешните световни изложения за храни. Усилията са на него догодина България да има свой самостоятелен щанд. Водят се разговори и за намаляване на митата за внос в Ливан на български млечни продукти и пчелен мед. На заседанието си днес правителството одобри и участието за втора поредна година на България на изложението в Рияд, Саудитска Арабия (Saudi Agro-Food 2019 от 21 до 24 октомври – бел. р.). Споразумението на ЕС с Япония пък ни дава възможност за нулево мито при внос на български продукти. Директорът на Изпълнителната агенция по лозата и виното инж. Красимир Коев  съобщи, че през 2018 г. за Токио е направен износ на 1,3 млн. литра наливно българско вино. То се бутилирало от местна компания, която го предлагала на японския пазар с бранд „Нешка“, на името на особено популярната там българска треньорка по художествена гимнастика. \"По-важното е, че цените, на които се изнася българското вино, се удвоиха в последните години. Това означава, че то е оценено и се увеличава чувствително добавената му стойност\", каза Красимир Коев. Той припомни, че средствата за националната лозаро-винарска програма се запазват на 134 млн. евро до 2023 г. Запазиха се и ставките на субсидията от 75%, което е най-високия дял в ЕС и го имат само още две държави-членки. В последната година има 9 нови изби и бройката им вече ще достигне до 300.  На дискусията председателят на Браншовия съюз на хлебарите и сладкарите Марияна Кукушева предложи при всички обществени поръчки за храни, независимо дали са за училища, детски градини, затвори,  болници, социални домове и др., задължително да има условие храните да са произведени по браншови стандарти. Порожанов подкрепи идеята. Председателят на Българската  асоциация на собствениците на земеделски земи Стайко Стайков пък предложи създаването на единна земеделска камара, от чието име да стават разговорите с министерството на земеделието. Порожанов коментира, че това значително би улеснило работата и диалога.    ", "date": "2019.04.24", "title": "Изнасяме земеделски продукти за близо 5 млрд. евро годишно"}
{"url": "https://www.bgonair.bg/reportazhi/2019-04-24/dokumenti-razkriha-che-hitler-ne-se-e-samoubil-a-e-izbyagal-v-arzhentina", "text": "\r\n Федералното бюро за разследване на САЩ разсекрети документи, според които Адолф Хитлер е напуснал Герамия с подводница и успешно е достигнал до Аржентина. Там той е получил убежище от високопоставени държавни служители.  Чрез документите се оспорва официалната версия за смъртта на фюрера, а именно, че на 30 април 1945 година той се самоубива в бункера си в Брелин.  \"Достоверността на документите обаче може да бъде подложена на съмнение. Предполгаемото бягство би било в противовес с идеолгията на фюрера\", каза Боян Расате.  От документите също така става ясно, че директорът на ФБР Едгар Хувър е бил уведомен за пристигането на Хитлер в Южна Америка. Съединените щати обаче отказват понататъшно издриване, заради недостатъчна информация за точното му местонахождение.   ", "date": "2019.04.24", "title": "Документи разкриха, че Хитлер не се е самоубил, а е избягал в Аржентина"}
{"url": "https://www.bgonair.bg/world/2019-04-24/svetat-si-spomnya-zhertvite-na-armenskiya-holokost-delo-na-osmanskata-imperiya", "text": "\r\n Светът днес прекланя глава пред жертвите на арменския геноцид, извършен от Османската империя. Още снощи хиляди техни наследници излязоха по улиците на Ереван, за да отдадат почит и да отбележат годишнината. И тази година участниците призоваха Турция да поеме отговорност и да признае, че масовите кланета са организиран и целенасочен акт. Участниците в похода носеха факли и издигаха националния флаг на Армения.  В знак на недоволство и гняв някои от демонстрантите стигнаха по-далеч, запалвайки знамето на Турция. Репресиите срещу арменците, живеещи в пределите на Османската империя, започват в края на 19 век.  В навечерието на 24 срещу 25 април 1915 г. младотурските власти започват акция по задържането и екзекутирането на голяма част от арменския интелектуален елит в Истанбул. С това се полага и началото на геноцида, наричан още \"арменски холокост\". Само за няколко месеца изчезват приблизително 1,3 млн. души. И до днес трагичните събития отекват в съзнанието на наследниците на жертвите. Турция признава, че голям брой от арменците, които са живеели в Османската империя, са били убити вследствие на сблъсъци с властите по време на Първата световна война. Анкара обаче оспорва броя на загиналите и категорично отказва да признае, че убийствата са систематично организирани и представляват геноцид.  Тезата, която се поддържа от Турция е, че няма никакви доказателства за организирана кампания за унищожаване на арменските християни. Харесайте ни във Facebook ", "date": "2019.04.24", "title": "Светът почита жертвите на арменския геноцид, дело на Османската империя"}
{"url": "https://www.bgonair.bg/science/2019-04-24/mislite-da-patuvate-zakupete-el-vinetka-ot-a1", "text": "\r\n През следващите две седмици предстоят едни от най-хубавите християнски празници. Респективно, задават се и множество почивни дни. Този период е свързан и с пътуване било то при роднини или на почивка в България и чужбина.  В случай, че и вие планирате екскурзия, не забравяйте да закупите електронна винетка, преди да потеглите на път. Можете да вземете уикенд, седмична, месечна или годишна електронна винетка от А1 - както от магазините им, така и от А1.bg и чрез мобилното им приложение \"Моят А1\".  Българската федерация по ски и А1 закриха едни от най-успешните състезателни сезони в родните зимни спортове. Той съвпадна с 95-годишнината на Българската федерация по ски и мина под знака на Световната купа в Банско и 11-ото издание на проекта \"Научи се да караш ски\".  Специалният приз на А1 за най-обективно и пълно отразяване на зимните спортове при журналистите беше връчен на Емил Атанасов от в-к \"Труд\".  Въпросът на А1 за седмичната им игра е: От кои места можете да закупите електронна винетка от А1? Може да отговаряте правилно на Facebook страницата им с коментар под техните новини. Победителите могат да спечелят смартфона \"А1 Smart N9\".", "date": "2019.04.24", "title": "Мислите да пътувате? Закупете ел. винетка от А1"}
{"url": "https://www.bgonair.bg/world/2019-04-24/nov-pozhar-v-parizh-tozi-pat-kray-dvoretsa-versay", "text": "Мощен пожар избухна край двореца \"Версай\" в Париж. Огънят е тръгнал от автокъща в близост до историческата сграда. Няма данни за ранени. Близо 100 огнеборци и 24 пожарни автомобила са се включили в гасенето на пламъците. Като вероятна причина за избухването на пламъците в резиденцията на френските крале се посочва късо съединение. Инцидентът се случва само седмица след опустошителния пожар в емблематичната парижка катедрала \"Нотр Дам\". Харесайте и страницата ни във Facebook ", "date": "2019.04.24", "title": "Нов пожар в Париж - този път край двореца \"Версай\""}
{"url": "https://www.bgonair.bg/world/2019-04-24/v-germaniya-izbuhna-250-kilogramova-bomba-ot-vtorata-sveovna", "text": "Избухна 250-килограмова бомба от Втората световна война в германския град Регенсбург, съобщава BBC, цитирано от  Бомбата била намерена в южните части на града по време на ремонтни дейности. Тя обаче не можела да бъде преместена или обезвредена. Това наложило в радиус от 1,5 км 4 500 човека да бъдат евакуирани. Било взето решението бомбата да се обезвреди на място заради сложния детонатор, с който била снабдена. Екплозията, макар и контролирана, нанесла щети на съседните сгради и много от стъклата били счупени. Малък робот е поставил взривни устройства до бомбата, която е била взривена в 5 ч. местно време. Гражданите били допуснати пак до района след проверка на местната полиция. Снимка: Pixabay  ", "date": "2019.04.24", "title": "В Германия избухна 250-килограмова бомба от Втората свеовна война"}
{"url": "https://www.bgonair.bg/world/2019-04-24/kim-chen-un-pristiga-s-broniraniya-si-vlak-vav-vladivostok", "text": "\r\n Севернокорейският лидер Ким Чен Ун пристигна с частния си влак в Русия. След седем часово пътуване, бронираният влак на Ким Чен Ун спря за кратка почивка на граничната гара \"Хасан\" в руския Приморски край. Севернокорейският лидер беше посрещнат по стар руски обичай – с хляб и сол, символизиращи гостоприемството, и с огромен букет цветя.  След кратка разходка в града Ким Чен Ун отпътува за Владивосток, където трябва да се срещне с Владимир Путин. Това е не само първата визита на Ким в Русия, но и първата му среща с руския лидер. Двамата трябва да обсъдят ядреното разоръжаване на Пхенян – въпрос, по който севернокорейският лидер не успя да постигне консенсус при втората си среща с американския президент Доналд Тръмп в Ханой. Във Владивосток Ким Чен Ун ще бъде посрещнат при безпрецедентни мерки за сигурност. Срещата му с Путин е предвидено да се проведе в Далекоизточния федерален университет в града. Сградата на учебното заведение е блокирана от няколко дни, а всички хора и коли, влизащи и излизащи от кампуса, са подложени на щателно претърсване.    ", "date": "2019.04.24", "title": "В Русия посрещнаха Ким Чен Ун с цветя, хляб и сол"}
{"url": "https://www.bgonair.bg/world/2019-04-24/politsiyata-v-shri-lanka-vzrivi-podozritelen-mototsiklet-v-kolombo", "text": "Полицията в Шри Ланка тази сутрин извърши контролиран взрив на подозрителен мотоциклет, паркиран до популярното в Коломбо кино \"Савой\". Не са установени експлозиви в превозното средство. От полицията призоваха хората да запазят спокойствие. Броят на жертвите на кървавите атаки в Шри Ланка достигна 359 души. През последното денонощие властите в страната, в която е в сила извънредно положение, извършиха още 18 ареста, с което броят на задържаните заподозрени за съпричастност към атаките става 58 души. \"Ислямска държава\" публикува видео с основния организатор на атаките в Коломбо - Абу Бак ал Багдади. Терористичната организация вчера пое отговорност за нападенията. Властите в Коломбо обаче обвиняват за фактическото извършване на терористичните атаки местна ислямистка групировка, която е била повлияна от идеологията на \"Ислямска държава\". Вече са идентифицирани и двама от нападателите – синове на богат търговец от Коломбо, които са се взривили в един от луксозните хотели в столицата. Братята, чиито имена не се разкриват, са били на около 20-годишна възраст. Те са ръководили \"семейна терористична клетка\", посочват разследващите атентатите.  ", "date": "2019.04.24", "title": "Полицията в Шри Ланка взриви подозрителен мотоциклет в Коломбо"}
{"url": "https://www.bgonair.bg/bulgaria/2019-04-24/bez-sinya-i-zelena-zona-v-sofiya-po-velikden-na-1-i-6-may-sashto", "text": "Платените зони за паркиране в София няма да работят по почивните дни от 26 до 29 април, съобщиха от Столичната община. \"Зоните\" ще излязат в почивка и на празничните 1 и 6 май, става ясно от общината. В същото време, през работните дни, водачите на автомобили, които паркират на забранени места в районите на \"синя\" и \"зелена\" зона, ще бъдат предупреждавани за нарушението със стикери. Ако шофьорите не са преместили автомобилите си те ще бъдат вдигани с \"паяк\" по разпореждане на инспектор на ЦГМ или на полицай. Санкцията е насочена към шофьорите, които си позволяват да паркират в района на кръстовище или на уличното платно, което е в нарушение на Закона за движение по пътищата. До момента те подлежаха на санкция само от полицията. Със заповед на кмета на Столичната община се разшириха правомощията на Центъра за градска мобилност за по-бързо действие срещу нарушителите и вече има 10-членен екип, който действа като \"служба за контрол\".  ", "date": "2019.04.24", "title": "Без \"синя\" и \"зелена\" зона в София по Великден, на 1 и 6 май - също"}
{"url": "https://www.bgonair.bg/bulgaria/2019-04-24/obrat-sadat-otmeni-zabranata-mestan-da-napuska-stranata", "text": "\r\n Окръжният съд в Кърджали отмени забраната на лидера на ДОСТ Лютви Местан да напуска страната.  Ограничението за пътуване в чужбина беше наложено, след като срещу политика беше повдигнато обвинение за причиняване на смърт по непредпазливост на 6-месечно бебе при катастрофа.  По-рано стана ясно, че главният прокурор Сотир Цацаров е взел на специален надзор разследването срещу Местан след молба от родителите на загиналото дете.  Цацаров е преценил, че досъдебното производство е със засилен обществен интерес, тъй като Местан е публична личност.  Преди дни на Местан му беше върната отнетата за кратко шофьорска книжка. Днес от прокуратурата заявиха, че отново ще поискат отнемането на удостоверението му за шофиране, защото Местан имал един стар акт и 13 фиша за превишена скорост.  Лидерът на ДОСТ обаче не бил открит на адреса, който е посочил в София.  ", "date": "2019.04.24", "title": "Обрат: Съдът отмени забраната на Местан да напуска страната"}
{"url": "https://www.bgonair.bg/bulgaria/2019-04-24/podgotvyat-fontana-na-slaveykov-shte-ima-li-nedovolni", "text": "\r\n \n Фонтанът на площад \"Славейков\" ще заработи отново след 14 години. Съоръжението беше запечатано, след като млад мъж бръкна в него и беше ударен от токов удар преди 14 години.  Той загина на място, а фонтанът веднага беше запечатан за да се избегнат нови инциденти. Според криминалисти причината за инцидента тогава е пробив в електрическата инсталация на фонтана.  Вероятно крушка, осветяваща съоръжението, е била неизправна и е изпускала ток. Днес той е отворен като част проекта за ремонт на ул. \"Граф Игнатиев\", напълнен с вода и текат тестове преди да бъде пуснат. Тази сутрин инспекция на място направи и столичният кмет Йорданка Фандъкова. Харесайте ни във Facebook ", "date": "2019.04.24", "title": "14 години по-късно: Фонтанът на \"Славейков\" ще заработи отново"}
{"url": "https://www.bgonair.bg/bulgaria/2019-04-24/nad-1500-politsai-ni-pazyat-po-velikden-v-sofiya", "text": "\r\n Над 1500 пожарникари ще бъдат вдигнати на крак за охраната на жителите на София за Великден. Това съобщиха от МВР. Те ще следят за спазването на реда, като между тях ще има и цивилни полицаи. Според информацията всички служби и институции са готови да посрещнат наплива от хора около празниците, като от пожарната вече са проверили 1600 храма в цялата страна и са съставили 243 предписания. Освен това за безопасността на гражданите на София ще бъдат ангажирани и 33 пожарни автомобила. От АПИ също така заявиха, че са готови за интензивното движение в първия и последния ден на празниците - петък и понеделник. От Агенцията предупредиха, че на магистралите \"Хемус\" и \"Тракия\" текат ремонти и помолиха шофьорите да бъдат изключително предпазливи.  ", "date": "2019.04.24", "title": "Над 1500 пожарникари ни пазят по Великден в София"}
{"url": "https://www.bgonair.bg/bulgaria/2019-04-24/tsik-iztegli-zhrebiya-za-nomerata-na-partiite-v-byuletinite-gerb-s-12-bsp-s-18", "text": "\r\n \n Основните опоненти ГЕРБ и БСП, които ще се борят за най-много представители в ЕП на изборите на 26 май, са с №12 и №18 в бюлетините. ДПС е с № 20. Номерата на партиите, под които ще бъдат записани в бюлетината, бяха изтеглени с жребии в ЦИК. В изборите за членове на Европейския парламент от България ще участват 13 партии, 8 коалиции и 6 инициативни комитета. Бариерата за влизане е 5.8 %. №1 се падна на  коалиция \"Патриоти за Валери Симеонов (НФСБ и Средна европейска партия\"). Под №2 на изборите отива коалиция \"Път на младите\" (ПП НДСВ и ПП Новото време). №3 е за ВМРО – БНД, №4 за независимия кандидат Ваня Григорова, №5  - \"Партията на зелените\", №6 - ВОЛТ. Независимият кандидат Николай Ненчев е под №7, а независимият кандидат Венислава Атанасова е под №8. \r\n№9 - коалиция \"Възход\", № 10 е коалиция \"Коалиция за България\", № 11 е независимият кандидат Десислава Иванчева, която е бивш кмет на столичния район \"Младост\". № 13 е коалиция \"Демократична България – Обединение\". № 14 е АТАКА. № 15 е независимият кандидат Минчо Куминев, № 16 е ДОСТ, № 17 е \"Пряка демокрация\", № 19 е ПП \"Глас Народен. № 21 е коалиция Движение \"Заедно\", № 22 е ПП \"Българско национално обединение\", № 23 е коалиция \"ВОЛЯ – Българските Родолюбци\", № 24 е ПП \"Движение 21\", № 25 е независимият кандидат Христо Симеонов, № 26 е ПП \"Движение презареди България\" и № 27 е ПП \"Възраждане\".  ", "date": "2019.04.24", "title": "ЦИК изтегли жребия за номерата на партиите в бюлетините, ГЕРБ с №12, БСП с №18"}
{"url": "https://www.bgonair.bg/direktno/2019-04-24/mon-s-ideya-da-obrazova-detsata-na-moral", "text": "\r\n Образователното ведомство си постави за цел да учи децата на морал, уважение към институциите и патриотизъм. Това ще стане чрез стратегия за възпитание. Радостина Новакова от МОН обясни, че с тази програма ще се компенсира дефицити. В същото време всяка година 3000 учители придобиват право да се пенсионират. В момента около 65 процента от учителите са на възраст над 50 години. Божила Симова ни разказва за една инициатива в памет на Тодор Колев в предаването   по  .    ", "date": "2019.04.24", "title": "МОН с идея да образова децата на морал"}
{"url": "https://www.bgonair.bg/bulgaria/2019-04-24/plamen-georgiev-shte-izgubi-navesite-na-186-kvadratnata-si-terasa", "text": "Два навеса трябва да бъдат премахнати от терасата на председателя на КПКОНПИ Пламен Георгиев. Това установи проверка на служители на районната администрация в столичния квартал \"Слатина\". Според кмета на района Наталия Стоянова, проверката е установила, че има изградени два навеса, които са над разрешената кота \"било\" на самата сграда. Те обаче били построени още преди Георгиев да придобие имота.  Шефът на Антикорупционната комисия се присъедини към скандала \"Апартаментгейт\" след като стана ясно, че Георгиев е пропуснал да декларира 186 кв.м. тераса от своя апартамент, а сделката, която е сключил при закупуването му, е на цена, под данъчната оценка на имота. Особено известна стана именно терасата на Георгиев - оборудвана с барбекю и сауна. В момента тече прокурорска проверка срещу Георгиев, а самият той излезе в отпуска до приключването й. Харесайте ни във Facebook ", "date": "2019.04.24", "title": "Пламен Георгиев ще изгуби навесите на 186-квадратната си тераса"}
{"url": "https://www.bgonair.bg/reportazhi/2019-04-24/zatyagat-kontrola-varhu-gazovite-orazhiya", "text": "\r\n Затягат контрола върху газовите оръжия. Депутатите гласуваха промени, с които на практика ще се изисква двоен регистрационен режим за тях. Новите текстове идват след влязла в сила европейска директива.  С приетите промени се запазва възможността за притежание на газови оръжия, но при определени условия. Всички ще бъдат със сертификат, гарантиращ, че те не могат да бъдат преработвани за бойно оръжие или за изстрелване на каквито и да е елементи. Търговците обаче недоумяват какъв трябва да бъде въпорсният сертификат, нито пък как ще се издава той. С промените се въвежда и двоен регистрационен режим за газовите оръжия. Така при покупко-продажба на газово оръжие, освен купувачът, вече и продавачът ще е длъжен да го регистрира. ", "date": "2019.04.24", "title": "Затягат контрола върху газовите оръжия"}
{"url": "https://www.bgonair.bg/bulgaria/2019-04-24/13-vuz-a-vdigat-taksite-s-do-270-lv", "text": "При 13 държавни висши училища размерът на таксите за обучение на студенти се увеличава с от 5% до 63%, или от 30 до 270 лева спрямо размера на таксите за миналата учебна година. Днес МС одобри размера им за новата учебна година. Това са Техническият университет - Габрово, Техническият университет - Варна, Националната художествена академия, Икономическият университет - Варна, АМТИИ \"Проф. Асен Диамандиев\", УНИБИТ, НАТФИЗ, и др. Най-голямото увеличение от 63% е на ТУ Габрово и се отнася за студентите задочна форма на обучение в техническите науки. При 19 държавни висши училища няма промяна в размера на таксите за обучение на студенти. Намаление на таксите за студенти има при Висшето строително училище \"Л. Каравелов\" - София, от 17%. То е при професионално направление \"Архитектура, строителство и геодезия\", отнася се за задочна форма на обучение и е 450 лева (при 540 лева за настоящата учебна година). При таксите за обучение на докторанти при 5 държавни висши училища увеличението е средно с 20% (от 50 до 150 лева). Това са ХТМУ, МУ - Варна, НАТФИЗ, ВТУ \"Тодор Каблешков\" - София, и УНИБИТ. При 28 висши училища и Българската академия на науките няма промяна в размера на таксите за обучение спрямо тези от учебната 2018/2019 г. Индикативният размер на таксата за кандидатстване е в размер на 50 лева при средна такса за обучение в държавните висши училища в размер на 800 лева за учебната 2019/2020 година. В държавните висши военни училища съответно таксата за кандидатстване е в размер на 30 лева при средна такса за обучение в размер на 750 лева. Размерът на таксата за кандидатстване в БАН и научните организации е в размер на 30 лева при средна такса за обучение на докторанти в размер на 460 лева за учебната 2019/2020 година. Предложените такси за учебната 2019/2020 година ще обхванат над 160 000 брой учащи, в т.ч. 155 000 студенти и 5000 докторанти в редовна и задочна форма на обучение в държавните висши училища. Обучението на 43 413 студенти в 37 държавни висши училища ще бъде субсидирано, реши още правителството като утвърди броя на приеманите за обучение студенти и докторанти във висшите училища и научните организации в България през учебната 2019-2020 година. От тях 37 119 за образователно-квалификационни степени след средно образование. През тази година се очаква около 54 хил. младежи да завършат средно образование. Определени са 2000 места за наши сънародници от чужбина, които ще се обучават в бакалавърски и магистърски програми в български висши училища. Местата за докторанти са 40. Ще бъдат осигурени отново и 150 места за обучение на граждани на Република Северна Македония. За следващата учебна година се допуска допълнителен прием в 8 професионални направления в рамките на капацитета на направлението: \"Педагогика на обучението по...\", \"Физически науки\", \"Химически науки\", \"Математика\", \"Енергетика\", \"Материали и материалознание\", \"Химични технологии\" и \"Религия и теология\". Това са направления с намаляващ брой студенти, но важни за развитието на отделни сектори на икономиката и обществото. С решението се утвърждава и приемът на студенти срещу заплащане в държавните висши училища. За учебната 2019-2020 година са предвидени 12 805 места, от които 7 808 след средно образование. Частните висши училища ще приемат 12 324 студенти, от които 8 204 след средно образование. Новите докторанти във висшите училища ще бъдат общо 2 420. За държавните висши училища местата са 2 254, за частните - 166, а за научните организации – 296.  ", "date": "2019.04.24", "title": "13 ВУЗ-а вдигат таксите с до 270 лв."}
{"url": "https://www.bgonair.bg/denqt-on-air/2019-04-24/skandalat-s-imotite-na-karakachanov-ataka-zaradi-predstoyashtite-izbori", "text": "\r\n В прокуратурата постъпи сигнал и срещу Красимир Каракачанов във връзка с публикации, че вицепремиерът притежава недекларирани имоти. Проверката е поверена на КПКОНПИ. \"Това не е нито първата, нито последната атака срещу ВМРО и лидери на партията. За съжаление в предизборна обстановка, в каквато се намираме в момента, сякаш стана нормаклно да бъдат използвани всякакви компромати\", коментира в студиото на  депутатът от ВМРО Юлиан Ангелов. Toй бе категоричен обаче, че случаят с жилището на Каракачанов нямал нищо общо с останалите подобни, засягащи български политици, които бяха извадени на дневен ред. \"Всичко, което вицепремиерът притежава по закон е описано и декларирано. Спекулираше се и с цената на имота. А в действителност тя е над два пъти по-висока от тази, която се тиражираше навсякъде\", отсече Ангелов. Пред   депутатът от ВМРО добави още, че няма нищо лошо в това човек да притежава недвижимо имущество. Независимо дали става въпрос за политиците или за обикновените граждани. Важно било обаче всичко да е изрядно.  ", "date": "2019.04.24", "title": "Скандалът с имотите на Каракачанов: Атака заради предстоящите избори!?"}
