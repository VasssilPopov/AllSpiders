{"url": "https://www.bgonair.bg/world/2018-07-07/izvanredno-polozhenie-v-kaliforniya-zaradi-razrastvashtite-se-gorski-pozhari", "text": "В Калифорния - окръг Сан Диего, обявиха извънредно положение заради горските пожари. Изгорели са няколко къщи, част от пътищата в окръга са затворени за движение.  Пожарът заплашва жизненоважна инфраструктура и населени места, предупреждават властите.  През последните дни горски пожари бушуваха в редица западни щати заради горещото и сухо време. Те доведоха до масови евакуации на хора в щатите Колорадо, Уайоминг и Калифорния.  Според прогнозите на синоптиците, горещото време, придружено от силен вятър, ще се запази в западната част на страната до края на юли.", "date": "2018.07.07", "title": "Извънредно положение в Калифорния заради разрастващите се горски пожари"}
{"url": "https://www.bgonair.bg/world/2018-07-07/twitter-e-premahnala-nad-70-mln-akaunta-za-falshivi-novini-za-dva-mesetsa", "text": "Американската микроблогинг платформа е отстранявала по 1 млн. акаунта на ден през последните месеци, за да намали потока от дезинформация, пише Washington Post. Twitter и други социални мрежи като Facebook са обект на критики от страна на властите в САЩ и на международните регулатори за това, че правят прекалено малко, за да пречат на разпространението на фалшиво съдържание. Компаниите правят стъпки в посока изтриването на подобни акаунти, като пускат ъпдейти на услугите си и активно следят съдържанието, така че да има по-малък шанс потребителите да станат жертва на фалшиви новини. В периода май-юни Twitter е премахнала над 70 млн. акаунта, а темпът се запазва и през юли, пише Washington Post.", "date": "2018.07.07", "title": "Twitter е премахнала над 70 млн. акаунта за фалшиви новини за два месеца"}
{"url": "https://www.bgonair.bg/world/2018-07-07/trenyorat-na-blokiranite-v-peshtera-v-tayland-detsa-poiska-proshka-ot-roditelite-im", "text": "Футболният треньор, който придружава 12-те деца, блокирани в наводнена пещера в Тайланд, предаде чрез водолази писмо с молба за прошка до родителите на момчетата.  В него той пише: \"В момента всички деца са добре. Спасителите се грижат добре за тях. Благодаря за цялата морална подкрепа, моля за прошка всички родители\".  Децата също получиха възможност да напишат писма на родителите си.  От откриването на децата и треньора им в понеделник вечерта са публикувани само два видеоклипа с тях, а опит за инсталиране на телефонен кабел за връзка с тях бе неуспешен.", "date": "2018.07.07", "title": "Треньорът на блокираните в пещера в Тайланд деца поиска прошка от родителите им"}
{"url": "https://www.bgonair.bg/world/2018-07-07/shveytsarskata-futbolna-federatsiya-pogva-shakiri-i-dzhaka-za-albanskiya-orel-na-macha-sas-sarbiya", "text": "Швейцарската футболна федерация обмисля да не вика в националния отбор играчи с двойно гражданство. Повод за дискусията е станало скандалното демонстриране на албански символи по време на мача от Световното първенство по футбол между отборите на Швейцария и Сърбия, информира Афенция \"Фокус\".  Тогава футболистите Гранит Джака и Джердан Шакири, които са с двойно гражданство, направиха знак с ръце, имитиращ албанския двуглав орел, срещу който възразиха от Сръбската футболна федерация, а играчите бяха глобени от ФИФА. Генералният секретар на Швейцарската футболна федерация Алекс Мишер смята, че играчи с двойно гражданство не трябва да играят за националните отбори на страната, освен ако не се откажат от чуждото гражданство. Снимка: ", "date": "2018.07.07", "title": "Швейцарската футболна федерация погва Шакири и Джака за \"албанския орел\" на мача със Сърбия"}
{"url": "https://www.bgonair.bg/economy/2018-07-07/jaguar-iznasya-proizvodstvoto-si-ot-velikobritaniya-pri-tvard-brexit", "text": "Най-големият британски автомобилен производител заплаши да напусне страната, ако Brexit се състои според плановете на правителството в Лондон. Актуалният \"твърд\" вариант на скъсване с ЕС ще струва по 1,2 милиарда лири всяка година само от мита, коментира Ралф Шпет, главен изпълнителен директор на Jaguar Land Rover.  Опасенията на JLR и останалите автомобилни производители на Острова са, че кабинетът на Тереза Мей води преговорите към излизане от европейския митнически съюз. Това би принудило британските компании да търгуват по спогодбите на Световната търговска организация. \"Не желаем да заплашваме никого, само да направим напълно ясни последствията от такова развитие. Сърцето и душата на компанията са във Великобритания, но ако преместването е единственият шанс тя да оцелее, то ще се случи\", предупреди Шпет. Германският мениджър, работил преди за BMW и Ford, изведе Jaguar Land Rover до няколко поредни години на рекордни продажби и печалби.  В момента JLR дава работа на 40 000 души пряко и на близо 300 000 косвено на Острова, а освен това изнася продукция на стойност над 20 млрд. евро годишно. Снимка: Pixabay", "date": "2018.07.07", "title": "Jaguar изнася производството си от Великобритания при \"твърд\" Brexit"}
{"url": "https://www.bgonair.bg/brjuksel-1/2018-07-07/evrokomisar-ek-predlaga-tvortsite-da-poluchavat-spravedlivo-vaznagrazhdenie-ot-internet-platformite", "text": "\r\n \"ЕК има амбицията да даде на всички - и на творците, и авторите, и на платформите да се възползват от един справедлив цифров пазар. Искаме да дадем възможност всеки творец, който качи свой продукт на интернет платформа, да получава справедливо възнаграждение,\" заяви еврокомисарят Мария Габриел в предаването \"Брюксел 1\" по повод предложената от ЕК директива за авторските права, за която тази седмица не беше гласуван мандат на ЕП за преговори с ЕК и страните-членки. Въпросът ще се разгледа отново на сесията на ЕП през септември. \"ЕК предлага, когато определено съдържание достигне определен обем споделяния, авторът му да има възможност да види възнаграждението си актуализирано спрямо новите условия. Предложението на ЕК не носи ограничения по отношение на индивидуалното споделяне на уеб страници и линкове\", заяви Мария Габриел по повод споровете по този въпрос.  Срещу предложението на ЕК се изправят интернет-гигантите.", "date": "2018.07.07", "title": "Еврокомисар: ЕК предлага творците да получават справедливо възнаграждение от интернет платформите"}
{"url": "https://www.bgonair.bg/oporni-hora/2018-07-07/anton-kutev-zalogat-za-tova-pravitilstvo-da-otselee-e-biser-petkov", "text": "\r\n Антон Кутев: Залогът за това правитилство да оцелее е Бисер Петков! Ако той не успее да се справи, \"Борисов 3\" си отива. Социалното напрежение ще ескалира през есента. Прогнозата ми е догодина - предсрочни избори. Хората не са доволни! Законопроектът на Мая Манолова, не е най-добрият, но аз съм се подписал под него. Трабва да се погрижим за хората с увреждания!", "date": "2018.07.07", "title": "Антон Кутев: Залогът за това правитилство да оцелее е Бисер Петков! "}
{"url": "https://www.bgonair.bg/economy/2018-07-07/borisov-otkri-foruma-161-i-zayavi-tseli-se-ukrepvaneto-ne-evropa", "text": "\r\n \"Форматът \"16+1\" цели укрепването на Европа\", заяви министър-председателят Бойко Борисов при откриването на седмата среща на ръководителите на правителствата на страните от Централна и Източна Европа и Китай, която тази година се провежда в София. Китай очевидно се нуждае от Европа, за да отговори на американските санкции. Припомняме, че от вчера влязоха в сила по-високи мита, които САЩ ще налагат за много китайски стоки, които ще бъдат внасяни на тяхна територия. Сътрудничеството между Китай и Европа ще бъде двустранно. Премиерът на Китай Ли Къцян заяви, че се работи в посока да бъдат намалени митата на внос на стоки от Европейския съюз в Китай. Като приоритет ще бъдат селскостопанските стоки. От своя страна Китай ще спонсорира в Европа център, който ще подпомага и информира китайски бизнесмени какви са правилата на Стария континент за инвестиции, за провеждане на търгове и конкурси. \"Фактът, че този бизнес форум започва с 1500 фирми от всички страни, които са тук, точно отговаря на логото за задълбочаване на откритото, прагматичното сътрудничество за приобщаващ просперитет. Това е седма от нашите срещи в този формат, който цели укрепване на Европа. Той не ни разделя. Напротив, дава още повече възможности на тези, които сме по-назад. По-късно сме се присъединили към ЕС, по-бързо трябва да наваксаме изоставането\", заяви Борисов на форума. Към 13 часа ще започне и съвместния брифинг на премиера Бойко Борисов и китайския премиер Ли Къцян. На него ще участва и следващата страна, която ще бъде домакин и ще завърши делата от днешната среща. Дали това ще бъде Хърватска или Чехия - предстои да разберем. Китайската делегация пък е приготвила интересен подарък за българското представителство, който ще бъде връчен по време на брифинга. ", "date": "2018.07.07", "title": "Борисов откри форума \"16+1\" и заяви: Цели се укрепването на Европа"}
{"url": "https://www.bgonair.bg/world/2018-07-07/tayfunat-v-yaponiya-veche-vze-18-zhertvi-desetki-za-v-neizvestnost", "text": "Най-малко 18 души са загинали, а десетки други са в неизвестност след тежките дъждове, които удариха западната част на Япония през последните дни, уточни Агенция \"Фокус\". Японската метеорологична служба издаде предупреждения за бедствието, което се наблюдава веднъж на няколко десетилетия. Най-засегнатите са префектурите Киото, Хиого, Шига и Гифу.", "date": "2018.07.07", "title": "Тайфунът в Япония вече взе 18 жертви, десетки за в неизвестност"}
{"url": "https://www.bgonair.bg/oporni-hora/2018-07-07/kalfin-evropredsedatelstvoto-beshe-uspeshno", "text": "\r\n Ивайло Калфин: Европредседателството беше успешно! Президентът не беше прав с острите си критики. БСП не е алтернатива на управлението, не вярвам да видим и новата визия, която партията ще представи на 21-ви юли. Кой я е писал, попита риторично Калфин. Законите в социалния сектор не бива да се правят на парче! Трябва законът за личната помощ да не е отделен, а част от законът за социалните услуги!", "date": "2018.07.07", "title": "Калфин: Европредседателството беше успешно! "}
{"url": "https://www.bgonair.bg/bulgaria/2018-07-07/bezplatni-patnicheski-i-veloavtobusi-shte-ni-vozyat-do-vitosha-prez-lyatoto", "text": "В София от днес тръгва \"Зелена линия Витоша\". За 8-ма поредна година в летните месеци Столичната община организира безплатен транспорт за любителите на планината. Той включва един пътнически и два велоавтобуса.  \"Зелена линия Витоша” ще тръгва сутрин в 8 и 9 часа от Националния стадион \"Васил Левски” и ще се връща обратно в 17 и 18 часа. Велоавтобусите ще се движат само нагоре. Едната линия - за екстремните колоездачи, ще тръгва към хижа \"Алеко” в 8:20 и в 10:30 часа от спирка \"Зоопарка”, а втората велолиния ще минава през по-полегатата част от планината и ще стига до село Железница. Инициативата ще продължи до 24 септември.", "date": "2018.07.07", "title": "Безплатни пътнически и велоавтобуси ще ни возят до Витоша през лятото"}
{"url": "https://www.bgonair.bg/bulgaria/2018-07-07/poroy-v-chepelare-mestnite-s-opaseniya-che-reka-chaya-mozhe-otnovo-da-prelee", "text": "Валежи и гръмотевични бури в Западна България. В 12 области в страната е обявен жълт код.  Пороен дъжд се изсипа на АМ \"Тракия\". Властите предупреждават водачите да се движат с повишено внимание. Порой в Чепеларе. Река Чая отново може да прелее. Според местните хора ако дъждът продължи още няколко часа, реката отново ще наводни града.  Припомняме, че преди дни беше отменено бедственото положение в община Садово, което беше обявено заради скъсана дига на река Чая край Катуница. Реката бе заляла път в селото.", "date": "2018.07.07", "title": "Порой в Чепеларе! Местните с опасения, че река Чая може отново да прелее"}
{"url": "https://www.bgonair.bg/bulgaria/2018-07-07/28-dushi-sa-postradali-pri-katastrofi-v-stranata-prez-denonoshtieto", "text": "28 души са пострадали при катастрофи в страната през изминалото денонощие. Това съобщиха от пресцентъра на МВР. Общо в страната са станали 20 произшествия. В София са регистрирани леки 56 леки пътни инцидента и шест тежки. При тях 7 души са пострадали. ", "date": "2018.07.07", "title": "28 души са пострадали при катастрофи в страната през денонощието"}
{"url": "https://www.bgonair.bg/brjuksel-1/2018-07-07/dzhambazki-problemat-na-balgarskite-prevozvachi-ne-se-reshava-no-se-otlaga", "text": "\r\n \"Проблемът на българските превозвачи не се решава, но се отлага, а това е по-добрия вариант,\" коментира в предаването \"Брюксел 1\" евродепутатът Ангел Джамбазки по повод връщането в ресорната комисия на ЕП спорните текстове. \"Имаше лоши за превозвачите ни текстове и беше по-добре да се върне този пакет и да не влезе в сила, което значи, че ще се работи по досегашните правила и това парадоксално е по-добрата новина. Отлагането се дължи не само на усилията на всички български евродепутати, които имахме обща позиция, но и на огромното неразбирателство в ЕС по въпроса. Това е един от най-знаковите вотове в ЕП, който показва, че когато някой се опита да открадне бизнес, ще среща голяма съпротива,\" коментира евродепутатът. \"Доволен съм, че всички бяха недоволни, защото това отложи решаването на проблема по лош за България начин,\" каза той. ", "date": "2018.07.07", "title": "Джамбазки: Проблемът на българските превозвачи не се решава, но се отлага"}
{"url": "https://www.bgonair.bg/brjuksel-1/2018-07-07/balgariya-se-predstavi-dostoyno-kato-predsedatel-na-es-smyata-sergey-stanishev", "text": "\r\n България няма основание да се срамува от своето председателство, но истината е, че очакванията към България бяха занижени. Знаете, че към нас винаги гледат с известни предразсъдъци и затова оценката е по-скоро положителна.  Това каза в разговор с Милена Милотинова за предаването \"Брюксел 1\" лидерът на ПЕС Сергей Станишев. \"Представянето е по-добро, отколкото се очакваше. В момента слабото място на ЕС е Съветът, където заседават премиерите и министрите. Съветът не може да произведе решения по редица ключови въпроси и всички разбираме, че на председателството на България не беше лесно. Бих искал да благодаря на цялата българска администрация и на министрите, които работиха усилено, защото това е огромна работа,\" каза Станишев. Той открои поставянето на Западните Балкани като централна тема в ЕС като заслуга на българското председателство, но според него теми като тази за цялостната визия на Европа и за това как трябва да се реформира еврозоната не са били застъпени. \"Нямаме основание да се срамуваме, но също така не трябва да оставаме с впечатление, че сме направили исторически пробив и нещо невероятно. България се представи достойно,\" заяви лидерът на ПЕС.", "date": "2018.07.07", "title": "България се представи достойно като председател на ЕС, смята Сергей Станишев"}
{"url": "https://www.bgonair.bg/brjuksel-1/2018-07-07/lilyana-pavlova-balgarskoto-predsedatelstvo-promeni-imidzha-na-stranata-ni", "text": "\r\n \"След българското европредседателство, по време на което много гости посетиха България, имиджът на страна ни се промени\", заяви след отчета на премиера Борисов в Страсбург министърът за българското председателство на Съвета на ЕС Лиляна Павлова. \"CNN  обяви България за държава, която трябва да бъде преоткрита,\" каза Павлова в разговор с Милена Милотинова в предаването \"Брюксел 1\", отчитайки, че в началото на председателството ни е имало множество негативни статии за страната. \"Не мога да се съглася с това, че оценките за председателството ни са куртоазни или фалшиви. Оценката, която получаваме, идва и от критици, и опоненти. Това е знак, че сме се справили и нека не омаловажаваме успехите ни, защото те са факт. Това е една от темите, която беше надпартийна и за първи път ни обедини като нация след приемането ни в ЕС,\" заяви Павлова и цитира социологически проучвания, според които 81% от българите подкрепят свършеното по време на председателството, а само 1% не одобряват свършеното. \"Гражданите също подкрепят свършеното и са повярвали, че това е национална кауза,\" коментира Павлова.", "date": "2018.07.07", "title": "Лиляна Павлова: Българското председателство промени имиджа на страната ни"}
{"url": "https://www.bgonair.bg/bulgaria/2018-07-07/bsp-startira-protsedura-po-sazdavane-na-televizionen-kanal", "text": "Българската социалистическа партия стартира процедура за издаване на лиценз за телевизия, съобщават от пресцентъра на партията. БСП подаде документи за регистрация на дружество, което ще се казва \"Българска свободна медия\". В рамките на месец дружеството трябва да направи втората стъпка и да подаде необходимите документи за получаване на лиценз от СЕМ за собствен телевизионен канал. Управител на дружеството е българският журналист, политик и общественик Любомир Коларов. Той е бил главен редактор в БНТ, награждаван нееднократно за журналистическата си дейност и обществена ангажираност. Кавалер на ордена \"Кирил и Методий\". Процедурата по регистрация стартира съгласно решение на НС на БСП от 10.06.2018 година, което възложи документите да бъдат подадени през настоящия месец юли.", "date": "2018.07.07", "title": "БСП стартира процедура по създаване на телевизионен канал"}
{"url": "https://www.bgonair.bg/bulgaria/2018-07-07/letnite-remonti-v-stolitsata-prodalzhavat-s-palna-sila", "text": "Летните ремонти в столицата продължават. От 8 юли се затваря за движение бул. \"Христофор Колумб“ в отсечката между източната тангента и ул. \"Продан Таракчиев“.  Предвижда се цялостен ремонт на отсечката. Смяната на настилката, изграждането на улично осветление и тротоари ще отнеме около месец.  \"Ще се работи на етапи - общо пет“, заяви зам.-кметът на София Евгени Крусев. По думите му движението ще бъде спирано изцяло във всеки един от етапите.  \"Автобусите, които се движат по булеварда – 84 и 184, няма да минават оттук, а по Източната тангента, след което ще се прави десен завой по ул. \"Мими Балканска“ и съответно към Терминал 1 и 2 на Летище София\", каза още той.", "date": "2018.07.07", "title": "Летните ремонти в столицата продължават с пълна сила"}
{"url": "https://www.bgonair.bg/bulgaria/2018-07-07/zhalt-kod-za-intenzivni-valezhi-i-gramotevichni-buri-v-12-oblasti-v-stranata", "text": "В 12 области в страната е обявен жълт код за обилни валежи и гръмотевични бури. Очакват се краткотрайни, но интензивни валежи и гръмотевични бури. Възможни са и градушки. Сумарните количества за денонощието ще са между 15 и 35 л/кв. м., а на отделни места и над планинските части и повече.", "date": "2018.07.07", "title": "Жълт код за интензивни валежи и гръмотевични бури в 12 области в страната"}
{"url": "https://www.bgonair.bg/bulgaria/2018-07-07/spirat-remontite-po-am-trakiya-zaradi-letniya-trafik", "text": "Спират ремонтите по магистрала \"Тракия\" през летните месеци. Причината - интензивният трафик към морето и обратно, съобщава \"Монитор\". В момента повече от 500 километра от републиканската пътна мрежа в момента са в ремонт. Ремонтни дейности ще има по автомагистрала \"Хемус\". Затова от АПИ призовават шофьорите да карат с повишено внимание. В най-натоварените дни ТИР-овете и тежкотоварните камиони ще бъдат спирани от движение през деня, също и ако температурите скочат над 30 градуса. От МВР предупреждават, че по пътищата и особено по магистралите ще има засилено полицейско присъствие.", "date": "2018.07.07", "title": "Спират ремонтите по АМ \"Тракия\" заради летния трафик"}
{"url": "https://www.bgonair.bg/bulgaria/2018-07-07/poreden-sluchay-na-vzriven-bankomat-tozi-pat-v-plovdiv", "text": "Крупна сума пари е задигната от банкомата, който бе взривен в квартал \"Тракия\" в Пловдив рано тази сутрин. По непотвърдени данни става дума за над 200 хиляди лева.  Сигналът за инцидента е подаден около 4:40 часа сутринта.  Самото устройство се намира във вътрешното помещение на банков клон, където може да се влезе само с банкова карта. Има и охранителни камери, които най-вероятно са заснели извършителите.  Взривът на банкомата е стреснал целия квартал. На място са разследващи и шефове на банката. При взрива е пострадал входът на сградата, а целият банкомат е на парчета. Според очевидци обирджиите са били двама и след взрива са потеглили с черен автомобил. Последният подобен удар бе в София - на 5 юли От взривения банкомат тогава не бяха взети пари.", "date": "2018.07.07", "title": "Пореден случай на взривен банкомат, този път в Пловдив"}
{"url": "https://www.bgonair.bg/bulgaria/2018-07-07/kratkotrayni-valezhi-i-gramotevichni-buri-ni-ochakvat-prez-uikenda", "text": "На 7 юли още преди обяд над Западна България, а след обяд и над Централна ще се развива мощна купесто-дъждовна облачност. На много места ще паднат краткотрайни валежи, придружени с гръмотевични бури и усилвания на вятъра. Има условия за градушки. В Рило-Родопската област и на места в Предбалкана явленията ще са интензивни, валежите - значителни. Над източните райони ще бъде предимно слънчево. Максимални температури между 27 и 32 градуса, в западните райони - малко по-ниски. Над Черноморието ще бъде предимно слънчево. Ще духа слаб северен вятър. Максимални температури на въздуха: 27-28 градуса. Температурата на морската вода е 24 -25 градуса. Вълнението на морето ще бъде 1-2 бала, пише  . Над планините ще се развива мощна купесто-дъждовна облачност. На много места ще има краткотрайни, временно интензивни валежи, придружени с гръмотевични бури и усилвания на вятъра. Максимална температура на височина 1200 метра около 20 градуса, на 2000 метра - около 13 градуса. В неделя над много райони ще се развива купеста и купесто-дъждовна облачност, предупреждава БТА. Ще има краткотрайни валежи и гръмотевични бури, възможни са и градушки. Най-голяма е вероятността за интензивни и значителни по количество валежи в Северна България и Родопите. Със север-северозападен вятър захлаждането ще продължи. В понеделник по-съществени ще са валежите в Централна Северна и в Североизточна България; валежи и гръмотевици ще има и по Черноморието. Хладно за юли време с максимални температури между 23 градуса и 28 градуса.", "date": "2018.07.07", "title": "Краткотрайни валежи и гръмотевични бури ни очакват през уикенда"}
{"url": "https://www.bgonair.bg/bulgaria/2018-07-07/sds-izbira-novo-rakovodstvo-na-izvanredna-natsionalna-konferentsiya", "text": "СДС избира ново ръководство на извънредна национална конференция. Досегашният лидер на партията Божидар Лукарски е предложен за заместник-председател.  С тайно гласуване делегатите трябва да определят кой ще ръководи СДС. Кандидатите за председателското място са двама – лидерът на столичната организация д-р Антон Койчев и бившият депутат проф. Румен Христов. До извънредната конференция се стигна, след като преди два месеца бе поискана оставката на Божидар Лукарски.", "date": "2018.07.07", "title": "СДС избира ново ръководство на извънредна национална конференция"}
{"url": "https://www.bgonair.bg/shows/2018-07-07/boyan-petrov12-intervyuta-na-yuliya-hristova", "text": "\r\n Специална серия с избрани моменти от 12 интервюта с  в която журналистът на Bulgaria ON AIR   представя откъси от свои разговори с алпиниста. Интервютата са заснети в периода от 2014 година, когато Боян изкачва три осемхилядника за един сезон, сред които и смятания за най-трудния в света – K2, до април 2018, когато потегля към поредното си предизвикателство Последното интервю с Боян Петров за Bulgaria ON AIR е заснето на 4 април - малко преди началото на експедицията му към Шиша Пангма.  \" “, казва той, дни преди да се отправи към най-ниския от осемхилядниците. Моменти от пътя му като алпинист и учен – от изкачванията на някои от най-високите върхове в света, през написването на книгата \"Първите седем“, до работата му като зоолог в Националния природонаучен музей в София. За изпитанията, преодолените вътрешни и външни граници, за пътя от Княжево до K2, за който Боян разказва, че е чакал цели девет години, докато успее да стигне до върховата му точка и позитивните послания - подробности в прикачения файл.", "date": "2018.07.07", "title": "Пътят до върха на легендарния Боян Петров в 12 интервюта на Юлия Христова"}
