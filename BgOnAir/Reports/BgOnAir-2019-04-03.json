{"url": "https://www.bgonair.bg/ekrani/2019-04-03/kristo-shte-opakova-triumfalnata-arka-v-parizh", "text": "Христо Явашев - Кристо ще опакова Триумфалната арка в Париж следващата година. Монументът ще бъде покрит с 25 000 квадратни метра сребристосин рециклируем материал и 7000 метра червено въже. Опаковката на Триумфалната арка ще стои две седмици и ще съвпадне с голяма изложба в парижката галерия на творби на Кристо.  ", "date": "2019.04.03", "title": "Кристо ще опакова Триумфалната арка в Париж"}
{"url": "https://www.bgonair.bg/economy/2019-04-03/puskat-za-privatizizatsiya-tri-obosobeni-obekta-ot-vmz-sopot", "text": "Парламентът пусна за приватизизация три обособени части от \"Вазовски машиностроителни заводи\" (ВМЗ) в Сопот. Дружеството е в забранителния списък за приватизация и заради това се налага санкция на Народното събрание, за да се разреши продажба на част от активите му. Предложението за приватизацията дойде от правителството, според което е отпаднала необходимостта от тези активи. В същото време те имали нужда от поддържка, което означавало разходи за сметка на ВМЗ. Става въпрос за хижа, столова и земеделски парцел. Земеделската земя е 6.852 дка в село Калояново, Пловдивско, като към нея има осем сгради с обща площ близо 2000 кв. метра. За продан се подготвя и Дом-паметник хижа \"Чивира\" в село Старосел. Към нея има столова и едноетажна сграда с разгъната застроена площ от 1215 кв. метра. Ще се търси купувач и за незавършен триетажен хотел с площ 556 кв. метра. Тези три обекта нямат никакво отношение към производствената дейност на военния завод. Предложението за продажба е направено от мениджърите на предприятието и синдикатите, пише  . Харесайте страницата ни във Facebook ", "date": "2019.04.03", "title": "Пускат за приватизизация три обособени обекта от \"ВМЗ\" Сопот"}
{"url": "https://www.bgonair.bg/economy/2019-04-03/balgarite-se-strahuvat-ot-vavezhdaneto-na-evroto", "text": "Мнозинството от българите се страхуват, че въвеждането на еврото ще доведе до сериозно поскъпване на живота у нас. Това сочат данните от изследване на агенция \"ЕСТАТ\".  64% от анкетираните се обявяват против замяната на лева с евро. Привържениците на приемането на европейската валута са едва 23%. Също голяма част - близо 62 на сто, имат доверие в стабилността на българския лев. Съмнение в националната ни валута имат 27% от анкетираните.  Близо 80% от българите пък се опасяват, че въвеждането на еврото ще доведе в по-голяма или по-малка степен до ръст в цените. Едва 10% са убедени в обратното.  ", "date": "2019.04.03", "title": "Българите се страхуват от въвеждането на еврото, сочи проучване"}
{"url": "https://www.bgonair.bg/world/2019-04-03/edin-chovek-zagina-pri-pozhar-v-himicheski-zavod-v-hyustan", "text": "Голям пожар избухна в химически завод североизтчоно от Хюстън. Един човек е загинал, а други двама са тежко ранени.  Пожарът се разразил в складове за съхранение на леснозапалими газове в градчето Кросби, които са изполвани като компонент на авиационното гориво. Заради гъстите облаци задушлив дим, около завода беше създадена двукилометрова зона за сигурност.  Живеещите в района бяха посъветвани да останат по домовете си и да затворят плътно прозорците на жилищата си. Това е вторият подобен пожар в района на Хюстън за по-малко от три седмици. Огънят в складовете за гориво в Диър парк горя близо 3 денонощия преди да бъде потушен.  ", "date": "2019.04.03", "title": "Загинал и двама тежко ранени при пожар в химически завод в Хюстън"}
{"url": "https://www.bgonair.bg/bulgaria/2019-04-03/nyama-da-ima-obshto-bogosluzhenie-mezhdu-papa-frantsisk-i-patriarh-neofit", "text": "Няма да има общо богослужение между папа Франциск и патриарх Неофит по време на посещението на главата на римокатолическата църква у нас.  Това стана ясно от специално решение на Светия синод. Единственото, с което ще се включи православната църква в събитията от визитата на папата на 5 и 6 май, е среща с българския патриарх Неофит.  Предвидено е обаче папата да отправи молитва на площад \"Независимост\" в София. Събитието е назовано \"Събитие за мир с папата в присъствието на различните религиозни вероизповедания в България\".", "date": "2019.04.03", "title": "Няма да има общо богослужение между папа Франциск и патриарх Неофит"}
{"url": "https://www.bgonair.bg/denqt-on-air/2019-04-03/balgariya-izpusna-shansa-si-sas-severna-makedoniya-smyata-zhurnalist", "text": "\r\n Гръцкият премиер Алексис Ципрас беше на историческо посещение в Северна Македония - първото след подписването на споразумението за името на страната. Там той се срещна с колегата си Зоран Заев. Кое е основното, което се реши при тази визита - коментира журналистът от Bloomberg TV Николай Кръстев. \"Сега се отвориха много канали на сътрудничество, като най-важният е икономическият канал. Гърция вложи над 1 милиард в икономиката на съседна Република Северна Македония, което е 15% от нейния брутен вътрешен продукт. За гръцкия бизнес Македония се очертава като един своебразен данъчен Рай\", заяви той. Според него Гърция се завръща по нов начин в икономически план в нашия регион и има много нови възможности пред гръцкия бизнес. Той допълни, че зад подаръците към Македония стои и политически интерес.   По думите му най-голямата новина от срещата на двамата премиери е решението, че самолети на гръцките военновъздушни сили ще пазят въздушното пространство на Македония. В същото време България се е забавила, тъй като все още не са ни обновени военновъздушните сили, смята той. Журналистът е на мнение, че страната ни е трябвало да заеме някаква позиция. Междувременно в Македония текат избори, които гостът на \"Денят ON AIR\" определи като много интересни, тъй като се очертават трима основни претенденти за президентския пост. \"Обществото им е разделено. Това, което трябва да се възприема като риск е, че може да не бъде постигнат избирателният праг\", поясни той. На въпрос какви шансове изпусна България в тази ситуация, Кръстев изрази мнение, че е трябвало да бъдем активна страна, особено икономически.  \"Ако кандидатът на ВМРО стане президент, тя обяви в Брюксел пред български депутати, че няма да признае договора за приятелство с България, което е много лош сигнал\", допълни журналистът пред Bulgaria ON AIR. Според него сега е моментът България да реагира.  ", "date": "2019.04.03", "title": "България изпусна шанса си със Северна Македония, смята журналист"}
{"url": "https://www.bgonair.bg/world/2019-04-03/sagata-prodalzhava-london-shte-poiska-ot-bryuksel-novo-otlagane-na-brexit", "text": "\r\n Лондон ще поиска от Брюксел ново отлагане на Brexit. Това обяви Тереза Мей след 7-часова среща с министри от кабинета си на \"Даунинг стрийт\" 10.  Британският премиер уточни, че отсрочката трябва да бъде възможно най-кратка, а окончателната датата на развода да бъде преди 22 май. Причината е, че Великобритания не иска да участва в изборите за ЕП, които са между 23 и 26 май.  Мей допълни, че иска да се срещне с лидера на лейбъристите Джеръми Корбин, за да постигне съгласие по плана за бъдещите отношения с ЕС.  До това се стигна, след като в понеделник парламентът в Лондон отхвърли отново алтернативните варианти на сделката по развода с Брюксел, която премиерът договори. Харесайте страницата ни във Facebook ", "date": "2019.04.03", "title": "Сагата продължава: Лондон ще поиска от Брюксел ново отлагане на Brexit"}
{"url": "https://www.bgonair.bg/economy/2019-04-03/chuzhdestranen-konsortsium-shte-stroi-chastta-na-turski-potok-u-nas", "text": "\r\n Обединение \"Консорциум Аркад\" ще изгражда разширението на газопреносната инфраструктура до българо-сръбската граница. С избора на изпълнител \"Булгартрансгаз\" ЕАД приключи обществената поръчка по проекта, съобщи държавната компания. Новото трасе, по-известно като българския участък на \"Турски поток\", ще минава паралелно на северния магистрален газопровод в посока западната граница. Строителството ще струва 2,286 млрд. лева без ДДС, съобщава  .  В откритата процедура по ЗОП комисията е класирала на първо място Обединение \"Консорциум Аркад\" с 96,60 точки в комплексната оценка, а на второ – ДДЗД Консорциум \"Газово развитие и разширение в България\" със 78,54 точки. \"Консорциум Аркад\" предлага цена 1,288 млрд. евро при строителство в рамките на 250 календарни дни или 1,102 млрд. евро при строителство за 615 дни. Избраният консорциум е обединение от чуждестранни компании, като негови членове са \"Аркад Ей Би Би С.п.А.\" - Италия и \"Аркад Енджиниъринг енд Констракшънс Къмпъни\" - Саудитска Арабия. Компаниите, които подписаха договори за пренос на газ по бъдещата тръба, са руската \"Газпром Експорт\" и швейцарската МЕТ. Харесайте и страницата ни във Facebook ", "date": "2019.04.03", "title": "Чуждестранен консорциум ще строи частта на \"Турски поток\" у нас"}
{"url": "https://www.bgonair.bg/world/2019-04-03/zapochva-razsledvane-sreshtu-guaydo-za-uzurpirane-na-vlastta-otneha-mu-imuniteta", "text": "Депутатският имунитет на Хуан Гуайдо беше официално отнет. Решението беше взето от управляващото Конституционно събрание на Венецуела. То упълномощи Върховния съд да започне разследване срещу опозиционния лидер за узурпиране на властта. Заседанието на Конституционното събрание, което е вярно на Николас Мадуро, беше излъчено пряко по телевизията. По време на заседанието се чуха призиви за съдебни процеси срещу онези, които изпълняват указанията на САЩ, имуществото им да бъде конфискувано. Депутатите определиха действията на Гуайдо, който беше признат за временен президент от 50 държави, като престъпление срещу човечеството. Харесайте и страницата ни във Facebook ", "date": "2019.04.03", "title": "Разследват Хуан Гуайдо за узурпиране на властта, отнеха му имунитета"}
{"url": "https://www.bgonair.bg/world/2019-04-03/alzhir-praznuva-ostavkata-na-prezidenta-abdelaziz-buteflika", "text": "С фойерверки, музика и танци стотици хиляди алжирци отпразнуваха новината за оставката на президента Абделазиз Бутефлика. Малко след като държавният глава обяви, че напуска поста след близо 20 години начело на страната, по улиците на столицата Алжир настъпи всенародно веселие.  Хората развяваха националния флаг и танцуваха, като по този начин сложиха край на продължилите седмици масови протести с искане за оставката на президента. Бутефлика, който е на 82 години, почти не се е появявал публично от 2013 година насам, когато претърпя инфаркт. В момента той се придвижва с инвалидна количка.   ", "date": "2019.04.03", "title": "Алжир празнува оставката на президента Абделазиз Бутефлика"}
{"url": "https://www.bgonair.bg/world/2019-04-03/sadbata-na-paket-mobilnost-shte-bade-reshena-na-04042019-g", "text": "Окончателното решение на Европейския парламент - пакетът \"Мобилност\" ще бъде гласуван утре. Ключовият вот е насрочен за 12.00 ч. българско време.  Евродепутатите ще гласуват над 1000 предложения за допълнения към внесените законопроекти за промяна на правилата за дейността на превозвачите.  Предложението на българските депутати гласуването да бъде отложено беше отхвърлено. За да бъде съкратено времето за гласуване - текстове със сходно значение ще бъдат обединени. Това заяви председателят на ЕП Антонио Таяни. Харесайте ни във Facebook   ", "date": "2019.04.03", "title": "Съдбата на пакет \"Мобилност\" ще бъде решена на 4 април"}
{"url": "https://www.bgonair.bg/world/2019-04-03/frantsiya-i-germaniya-iskat-obyasnenie-ot-london-zaradi-otlaganeto-na-brexit", "text": "Външните министри на Франция и Германия призоваха Лондон към повече яснота, след като Тереза Мей обяви, че ще поиска ново отлагане на Brexit.  Жан-Ив Льо Дриан и Хайко Маас бяха категорични, че времето на Лондон изтича и британският премиер трябва да излезе с ясно становище преди срещата на върха на 10 април. А главният европреговарящ Мишел Барние отново обяви, че Brexit без сделка е все по-реалистичен.  Председателят на Европейския съвет Доналд Туск призова към търпение всички замесени страни.  Тереза Мей се очаква днес да се срещне с лидера на лейбъристите Джереми Корбин. Мей се надява двамата да преработят сделката ѝ по развода с ЕС и да се разберат за компромисен вариант, който може да получи подкрепата на Камарата на общините. Харесайте страницата ни във Facebook ", "date": "2019.04.03", "title": "Франция и Германия искат обяснение от Лондон заради отлагането на Brexit"}
{"url": "https://www.bgonair.bg/world/2019-04-03/tramp-pak-iska-zatvaryane-na-granitsata-s-meksiko", "text": "\r\n Американският президент Доналд Тръмп отново поднови заплахите, че ще затвори границата с Мексико заради наплива на нелегални мигранти.  Държавният глава на САЩ обаче подчерта, че мексиканските власти през последните дни са успели да спрат хиляди хора да преминат граничната бразда и похвали техните действия.  Тръмп отново посочи, че е готов да затвори границата и че ще го направи, ако Мексико престане да помага или ако той не успее да се споразумее с Конгреса за ревизия на имиграционните закони в САЩ.  Президентът още миналата седмица заплаши, че ще блокира напълно южната граница на страната, защото струпването на множество хора, чакащи да преминат на американска територия, се увеличава с всеки изминал ден. Харесайте и страницата ни във Facebook ", "date": "2019.04.03", "title": "Тръмп пак иска затваряне на границата с Мексико"}
{"url": "https://www.bgonair.bg/reportazhi/2019-04-03/chikago-izbra-parvata-v-istoriyata-si-chernokozha-lesbiyka-za-kmet", "text": "\r\n Исторически вот в кметските избори в Чикаго. За първи път американският град ще бъде ръководен от жена, при това от афроамерикански произход и открита лесбийка. Бивш федерален прокурор без никакъв политически опит, тъмнокожа и открита лесбийка. Личността на Лори Лайтфут е съвкупност от всички качества, които до скоро бяха чужди на политиката.  Победата на изборите обаче е само началото. Лайтфут ще трябва да се справи с редица проблеми в града – от ширеща се престъпност, до финансови проблеми и класово разделение.  Лайтфут спечели битката за поста на балотаж срещу Тони Прекуинкъл, друга афроамериканка.  Кандедатурата на Лори за кмет идва в момент, когато различни организации призовават лесбийките и гейовете да получават възможност за по-активна роля в обществения и политически живот.  А успехът на афроамериканката е поредната индикация - все по-често гласоподавателите възлагат надежди на нетрадиционни кандидати, вместо на закоравели политици с остарели практики и разбирания.", "date": "2019.04.03", "title": "Чикаго избра първата в историята си тъмнокожа лесбийка за кмет"}
{"url": "https://www.bgonair.bg/denqt-on-air/2019-04-03/sprenite-semeyni-pomoshti-na-neredovnite-uchenitse-pak-shte-otivat-pri-tyah-no-po-prednaznachenie-zayavi-deputat-na-gerb", "text": "\r\n Спират семейните помощи на децата, които не посещават училище или детска градина. Това решиха депутатите, като приеха на първо четене промени в Закона за социалното подпомагане, внесени от ГЕРБ. Според промените при 5 неизвинени отсъствия за един месец семейството на детето няма да получава семейни помощи от държавата за него в продължение на една година.  Темата в студиото на   коментира депутатът от ГЕРБ Галя Захариева. Тя заяви, че образованието е приоритет не само на думи за партията. Работело се над това през последните две години. Предложените промени пък били последваща стъпка. , посочи още тя. Захариева допълни, че са вложени изключително много средства в образованието, но въпреки това има много семейства, в които то не е ценност. Пред тя уточни, че не се отнема помощта, която се полага на едно дете, тъй като отнетите средства ще отидат при същото дете, само че ще се използват за мотивирането му да ходи на училище. Учителите обаче ще бъдат тези, които ще определят за какво да се използват тези средства - дрехи, учебници и др. Депутатът подчерта, че тук не става въпрос само за ромските семейства и правилата ще важат еднакво за всички нарушители. Според нея е много важна и ролята на медиаторите - личности с авторитет, учители, психолози, които следят тези пари да се харчат по предназначение. И държавата отделя достатъчно средства за финансирането на такива хора. По думите ѝ в тези санкции не влизало здравеопазването.  Галя Захариева коментира и подготовката на партията за Европейските избори. .   ", "date": "2019.04.03", "title": "Спрените помощи пак ще отиват при детето, но по предназначение, обясниха от ГЕРБ"}
{"url": "https://www.bgonair.bg/bulgaria/2019-04-03/prieha-vokalista-na-graviti-ko-v-pirogov", "text": "Вокалистът на рок групата \"Гравити Ко\" е открит в изключително тежко състояние в дома си. Настанен е в \"Пирогов\" с множество травми.  От лечебното заведение заявиха за Bulgaria ON AIR, че мъжът е в критично състояние. Засега не е ясно дали е бил нападнат в дома си или докато се е прибирал. Тече разследване по случая. Харесайте ни във Facebook ", "date": "2019.04.03", "title": "Приеха вокалиста на \"Гравити Ко\" в \"Пирогов\""}
{"url": "https://www.bgonair.bg/science/2019-04-03/mclaren-720s-vdigna-zashemetyavashtite-346-kmch", "text": "Новият McLaren 720S вдигна 346 км/ч на затворен полигон. Това съобщи  . Новият модел на марката за суперавтомобили разполага с 4-литров V8 двигател с турбокомпресор. Той може да твори чудеса, под което се има предвид мощност от 710 конски сили и 770 Нм максимален въртящ момент. Според представителите на компанията McLaren, моделът 720S може да достигне максимална скорост от 341 км/ч. Той също така ускорява от място до 100 км/ч само за 2,9 секунди. Ускорението от 0 до 200 км/ч пък отнема 7,8 сек. Въпреки това, изглежда, че британската марка през цялото време е \"лъгала\" за максималната скорост на модела. Във видеото, направено от ентусиастите от Youtube канала Johnny Bohmer Proving Grounds, McLaren 720S успява да развие максимална скорост от 346 км/ч.  Снимка: youtube  ", "date": "2019.04.03", "title": "McLaren 720S вдигна зашеметяващите 346 км/ч"}
{"url": "https://www.bgonair.bg/denqt-on-air/2019-04-03/bsp-pritesneni-evrodeputatite-da-glasuvat-protiv-istanbulskata-konventsiya", "text": "\r\n Опитите за приемане и налагане на Истанбулската конвенция не само не са спрели, но и се засилват. Това заяви на пресконференция по-рано днес лидерът на БСП Корнелия Нинова. Утре в ЕП предстои да се гласува резолюция, с която ще се иска от Съда на ЕС конвенцията да бъде призната от целия Европейски съюз, докато има осем държави, сред които и България, които не са я признали. \"Отново възникват доста въпроси защо е толкова важно Истанбулската конвенция да влезе точно на финала на този ЕП преди изборите. Това ли е най-големият приоритет на евродепутатите и ЕС?\", отбеляза в студиото на   депутатът от БСП Станислав Владимиров. По думите му вместо това би трябвало да се говори повече за доходите, за икономическия дисбаланс, както и множеството други проблеми, които вълнуват обществото. Ако се стигне до подписване на резолюцията, по силата на Договора за ЕС сключеното споразумение ще има обвързваща сила за държавите членки.", "date": "2019.04.03", "title": "БСП притеснени: Евродепутатите да гласуват против Истанбулската конвенция!"}
{"url": "https://www.bgonair.bg/bulgaria/2019-04-03/tsska-nadigra-i-izhvarli-ludogorets-ot-kupata-na-balgariya", "text": "\r\n ЦСКА елиминира \"Лудогорец\" от турнира за Купата на България. \"Червените\" спечелиха с 1:0 гостуването си в Разград с красив гол на португалския халф Рубен Пинто в 30-ата минута. \"Армейците\" тотално доминираха и надиграха разградчани. Играчите на Любослав Пенев пропуснаха да отбележат още няколко гола от чисти ситуации. \"Лудогорец\" успя да създаде само едно чисто голово положение в края мача, когато гредата спаси гостите след удар на Вандерсон. В напрегнатия мач бяха показани куп жълти картони, а \"червените\" имаха претенции за 2 спестени червени картона на домакините. Столичани претендираха на два пъти и за дузпа в своя полза. ЦСКА вече очаква жребия за полуфиналите на турнира. \"Армейците\" чакат с приповдигнато настроение и срещата си с \"Лудогорец\" за първенство. Двубоят ще бъде в събота отново в Разград. Разликата между първите два отбора в класирането е само три точки. Харесайте страницата ни във Facebook ", "date": "2019.04.03", "title": "ЦСКА надигра и изхвърли \"Лудогорец\" от турнира за Купата на България"}
{"url": "https://www.bgonair.bg/bulgaria/2019-04-03/nov-gaf-s-vinetkite-transportna-firma-plati-2205-lv-nakraya-otnese-globa", "text": "Транспортна фирма от Бургас e заплатила за 26 броя електронни винетки за автобусите си с банков превод и е глобена заради това, че в тол системата няма отчетено плащане. Румен Христов, управителят на транспортната фирма, твърди, че на 29 март е извършено плащане в размер на 2205 лева. При проверка на един от автобусите между селата Ахелой и Каблешково обаче на водача бива съставен акт за управление без винетка.  От фирмата твърдят, че разполагат с документи за платената сума за общо 26 автобуса, дори получили обратен имейл за плащането. Проверка в банковите извлечения доказва, че същия ден е направен изходящ превод от фирмата към Националното тол управление. \"Подобни пропуски в тол системата затрудняват нашата работа и създават неудобство за пътниците.  Не ни се струва редно да заплащаме за услуга, а след това да бъдем санкционирани, заради чужди грешки\",  заяви Христов, цитиран от  Вариантите в случая са два - или да се плати глобата по съставения акт, макар и винетката да е платена, или фирмата да си търси правата по съдебен път.", "date": "2019.04.03", "title": "Нов гаф с винетките: Транспортна фирма плати 2205 лв., накрая отнесе глоба"}
{"url": "https://www.bgonair.bg/denqt-on-air/2019-04-03/radev-sam-shte-pretseni-ksns-sotsialno-znachim-li-e-posochi-rosen-zhivkov", "text": "\r\n Държавният глава Румен Радев свиква КСНС заради корупцията по високите етажи на властта. Валери Симеонов изтъкна, че президентът е навлязъл в политическата кал. \"За пореден път президентът се меси в политическите теми. Но все пак е негово право да свика КСНС. Има органи, които трябва да си свършат работата с разследването на корупцията. Радев ще прецени сам този съвет социално значим ли е\", изтъкна депутатът от НФСБ Росен Живков.  Утре евродепутатите ще гласуват пакета \"Мобилност\", който не дава мира на родните превозвачи. Ако този закон бъде приет, то очакванията са за масови фалити на български фирми.   \"След гласуването на \"Пакет 1\" идва \"Пакет 2\". Той ще отвори вратите на големите европейски държави да дойдат на българския пазар. На утрешното заседание трябва да бъдат гласувани над 1100 поправки. Ако изгубим и пакетът \"Мобилност\" бъде приет, то ще пострадат фирмите у нас. След това ще го усети и цялата държава\", подчерта гостът на \"Денят ON AIR\".  \"Пътна полиция\" обяви резултатите от вчерашната акция срещу високата скорост в цялата страна. Общо за цялата страна са установени повече от 10 000 нарушения. \"Тези частично направени акции за контрол по пътищата оказват само частична превенция. Акциите трябва да бъдат постоянни. Има начини това да стане. Не само високата скорост убива. Ниската култура също. Трябва да се промени схващането, че \"законът не важи за мен, а само за другите\". Основата е образование от ранна възраст и налагане на санкции на водачите\", категоричен бе Живков пред Bulgaria ON AIR.   Харесайте ни във Facebook   ", "date": "2019.04.03", "title": "Радев сам ще прецени КСНС социално значим ли е, посочи Росен Живков"}
{"url": "https://www.bgonair.bg/bulgaria/2019-04-03/slab-trus-e-registriran-kray-svoge", "text": "Слабо земетресение е регистрирано край Своге тази вечер, съобщават от БАН. Трусът бил с магнитуд 2,8 по скалата на Рихтер и е с дълбочина 21 км. Земетресението е регистрирано в 19.48 часа, съобщава \"Фокус\". Не е усетено от хората.", "date": "2019.04.03", "title": "Слаб трус е регистриран край Своге"}
{"url": "https://www.bgonair.bg/bulgaria/2019-04-03/sedmi-poreden-protest-sreshtu-zlatniya-vek-v-sofiya", "text": "\n За седми пореден път столичани протестират срещу строежа на небостъргача \"Златен век\". Протестиращите настояват за спирането на строежа и дори се чуха възгласи за цялостното му премахване. Демонстрантите смятат, че сградата е изградена незаконосъобразно, тъй като разрешителното й е изтекло през 2017 година.  Протестите срещу сградата са от много години насам, но те отново се подновиха след аферите около апартаментите на властта. Протестиращите настояват за оставките на зам.-строителния министър Валентин Йовев и директора на строителния контрол Иван Несторов.  Демонстрантите настояват за повече зелени пространства в столицата и повече детски градини, предаде Петьо Атанасов.  Харесайте ни във Facebook   ", "date": "2019.04.03", "title": "Седми пореден протест срещу \"Златния век\" в София"}
{"url": "https://www.bgonair.bg/bulgaria/2019-04-03/zapochva-osnoven-remont-na-pokriva-na-natsionalnata-biblioteka", "text": "\r\n Започва основен ремонт на покрива на Националната библиотека \"Св. св. Кирил и Методий\". През годините имаше няколко инцидента с паднали отломки от козирката. А проливните дъждове често наводняваха архива. Поради стратегическото значение на сградата, на покрива вече ще има и специална площадка за снайперисти. Проблемният покрив на Националната библиотека през последните години стана предпоставка за няколко инцидента. Човек пострада след отчупването на отломки, а при всеки по-проливен дъжд част от архива се наводняваше.  В следващите 90 дни ще бъде извършен основен ремонт на покрива. Ще се подменят 28 елемента, които тежат по над 300 кг всеки, от отлепилата се миналата година каменна пластика.  Освен керемиди, ще се подмени и големият оберлихт - плоскостите от прозрачния покрив.  Тъй като библиотеката е със стратегическо местоположение в центъра на София, често покривът се ползва от снайперисти, които охраняват обществени мероприятия.  Затова планът предвижда и изграждането на специална площадка за тях.  От библиотеката коментираха, че всички засегнати от водата документи са реставрирани, а стойността на ремонта възлиза на малко над 780 хиляди лева.", "date": "2019.04.03", "title": "Започва основен ремонт на покрива на Националната библиотека"}
{"url": "https://www.bgonair.bg/bulgaria/2019-04-03/spirat-semeynite-pomoshti-na-detsa-koito-ne-poseshtavat-uchilishte-ili-detska-gradina", "text": "\r\n Спират семейните помощи на децата, които не посещават училище или детска градина. Това решиха депутатите като приеха на първо четене промени в Закона за социалното подпомагане, внесени от ГЕРБ.  Според промените при 5 неизвинени отсъствия за един месец семейството на детето няма да получава семейни помощи от държавата за него в продължение на една година.  За тази година месечната помощ за семейство с едно дете е 40 лв., за две деца - 90 лв., а за близнаци - 75 лв.", "date": "2019.04.03", "title": "Спират семейните помощи на деца, които не посещават училище или детска градина"}
{"url": "https://www.bgonair.bg/bulgaria/2019-04-03/zamestnikat-na-tsvetanov-se-zakle-v-parlamenta", "text": "\r\n Станислав Стоянов положи клетва като народен представител от парламентарната група на ГЕРБ. Той влиза в парламента от Великотърновския избирателен район и заема мястото на подалия оставка Цветан Цветанов.  Стоянов все още не е разговарял с предшественика си, но отрече да е имало какъвто и да било натиск, за да се откажат всички, които са били преди него в листата на партията. Депутатът от ГЕРБ Пламен Нунев пък оглави Комисията по вътрешна сигурност и обществен ред, чийто председател беше Цветан Цветанов.   ", "date": "2019.04.03", "title": "Заместникът на Цветанов се закле като депутат в парламента"}
{"url": "https://www.bgonair.bg/bulgaria/2019-04-03/otkriha-telata-na-chetirimata-zaginali-v-samoletnata-katastrofa-v-makedoniya", "text": "\r\n Няма оцелели в катастрофата със самолет с българско семейство на борда в планински район в Северна Македония. Четири тела и останки от самолета са открити на мястото на трагичния инцидент. В машината са пътували мъж, съпругата му и двете им деца. Телата им са открити в подножението на най-високата планина в Македония - Якубица. По върховете ѝ и в момента има сняг, което затрудни вчерашната спасителната акция, предаде репортер на Bulgaria ON AIR от мястото на трагедията. Малко след 16 часа местно време вчера малък самолет \"Чесна\", летящ от Охрид за София, изчезва от радарите на системите за контрол на полетите в Македония. Пилотът е докладвал за силна турбуленция. Малко след това обаче, в района на връх Солунска глава в планината Якубица, сигналът се губи. На борда на самолета е било 4-членно семейство - 49-годишният Георги Бошнаков, който е пилотирал, съпругата му и двете им дъщери. Всички те загиват на място. Специалисти и македонски прокурор работят по трагичния инцидент. Жителите на селата около Якубица са станали свидетели на това как самолетът обикаля около планината, а някои са видели и самото падане на машината. Според тях това място е прокълнато, тъй като това е третата катастрофа за няколко десетилетия.  \r\n Харесайте страницата ни във Facebook  \r\n", "date": "2019.04.03", "title": "Откриха телата на четиримата загинали в самолетната катастрофа в Македония"}
{"url": "https://www.bgonair.bg/bulgaria/2019-04-03/aktsiya-24-chasa-skorost-priklyuchi-s-nad-10-000-ustanoveni-narusheniya", "text": "\r\n \"Пътна полиция\" обяви резултатите от вчерашната акция срещу високата скорост в цялата страна. Шофьорът, засечен да кара със 277 километра в час на магистрала \"Струма\", е от Кюстендилско. Общо за цялата страна са установени повече от 10 000 нарушения. Най-много са те в областите София и Велико Търново. Най-малко нарушения пък са засечени в Монтана. Полицията обяви, че с 2800 повече са регистрираните нарушители в сравнение с предишната акция. Причината за това според тях е въвеждането на триногите камери, с каквато е заснет и шофьорът, който е карал с близо 280 км/ч.  Акцията \"24 часа скорост\" приключи, но контролът по линия на TISPOL продължава до края на седмицата. Харесайте и страницата ни във Facebook ", "date": "2019.04.03", "title": "Акция \"24 часа скорост\" приключи с над 10 000 установени нарушения"}
{"url": "https://www.bgonair.bg/bulgaria/2019-04-03/rumen-radev-svikva-ksns-povodat-e-borbata-s-koruptsiyata-po-visokite-etazhi-na-vlastta", "text": "\r\n Президентът Румен Радев свиква заседание на Консултативния съвет за национална сигурност, посветено на борбата с корупцията по високите етажи на властта. Заседанието е свикано следващият понеделник - 8 април. Темата на съвета е формулирана като:\"Резултати от противодействието на корупцията по високите етажи на властта. Необходимост от мерки\". \"Смятам, че президента прекалено дълбоко нагази в политическата кал. Можеше да запази рейтинга си, но явно има някакви други цели, негово право - негова работа“, заяви  депутатът от ПГ на \"Обединени патриоти\" Валери Симеонов . В скандала с имотите на властта беше намесен и шефът на антикорупционната комисия Пламен Георгиев. Той пък се оказа собственик на имот със спорна тераса.  В същото време новият председател на парламентарната комисия по вътрешна сигурност Пламен Нунев отказа да каже дали според него шефът на антикорупционната комисия трябва да подаде оставка заради скандала с имота му.  Харесайте и страницата ни във Facebook ", "date": "2019.04.03", "title": "Радев свиква КСНС заради борбата с корупцията по високите етажи на властта"}
{"url": "https://www.bgonair.bg/direktno/2019-04-03/horata-s-autizam-vse-oshte-diskriminirani-v-balgariya", "text": "  \r\n Хората с аутизъм у нас все още са дискриминирани. Зад това мнение се обединиха Ани Андонова от Асоциация \"Аутизъм\" и Владислава Цолова от Сдружение \"Аутизъм днес\". Но пък бяха категорични, че тези случаи на отхвърляне са все по-малко с годините. Въпреки това специализираните центрове за хора с аутизъм у нас все още са твърде малко. Така например до центъра в Плевен пътува хора от цяла Северна България и се налага да изминат по близо 150-200 километра. Във втората част на предаването Валентина Стоева от Фондация \"Детски книги\" посочи, че не трябва да се оказва натиск на децата да започнат да четат на най-ранна детска възраст. Работа на училището е детето да започне да пише букви, посочи тя.  Валентина Стоева посочи, че родителите трябва всеки ден да четата с децата си поне по 15 минути. \r\n  ", "date": "2019.04.03", "title": "Хората с аутизъм - все още дискриминирани в България"}
{"url": "https://www.bgonair.bg/operatsiya-istoriya/2019-04-03/hristiyan-li-e-kubrat", "text": "\r\n Българската държава е създадена през 632, а не през 681 година. Аспарухова България и България на Кубрат е една и съща държава, част от една и съща държавна традиция. Велика България действително е била огромна по територия държава. Кубрат не би получил титлата \"патриций\", ако не е приел християнството. За неговия внук Тервел пък определено може да се твърди, че е християнин иначе не би получил титлата \"кесар\", тъй като тази титла всъщност се дава чрез християнска литургия, разказа историкът и политолог Петър Николов-Зиков в предаването  по . Според автора на книгата \"Българската монархия\", с идването на власт на иначе великата Крумова династия, се прекъсва християнската традиция на наследниците на Кубрат. Владетелите от Крумовата династия се опитват да унищожат спомена за владетелите преди тях. Тази промяна може да се обясни с жестоките войни с Византийската империя, която е основният носител на християнството тогава. През 1989 година трябваше да върна паметника на българските летци в градинката между парламента и Софийския университет. Той е махнат навремето по заповед на Людмила Живкова, за да не закрива паметника на Климент Охридски. Помня деня, тъй като тогава бяха събитията при \"Кристал\" и протестите на \"Екогласност\". При изкопните работи на около две метра дълбочина открихме череп, заровен вертикално. Зад едното му ухо имаше дупка като от куршум. Прецених, че черепът най-вероятно е отрязан от останалата част от тялото. Други кости не открихме. Първо мислех да го взема, докладвах на командването, но ми казаха в онези хаотични времена да не правя нещо. Оставих черепа там, като насипах около него пясък, за да не го разруши бетонът, който се налива във фундамента на паметника. И до ден днешен си е там. Не знам чий череп е, но понеже съм така да се каже \"луд\" по темата за Бенковски, всички белези по черепа, прострелената дупка, отрязването на главата, ми навяваха съмненията, че може и да е на войводата. Обръщал съм се към много институции, но никой не обръща внимание, разказа полковникът от резерва Йордан Костадинов. Той коментира и ракетната мощ на България и как тя бе унищожена. И определи унищожаването ѝ като изключителна глупост.  ", "date": "2019.04.03", "title": "Историк: Българската държава е основана през 632 година"}
{"url": "https://www.bgonair.bg/bulgaria/2019-04-03/tezhka-katastrofa-kray-zlataritsa-shestima-sa-postradali", "text": "\r\n Тежка катастрофа край Златарица тази нощ. На прав участък кола, управлявана от 19-годишен водач, последователно се забива в три дървета, след което се преобърнала и самозапалила. В нея са пътували шестима души. Пострадалите са откарани в спешното отделение на болницата във Велико Търново. Четирима от тях като по чудо са се отървали само с леки наранявания и са освободени за домашно лечение. 16-годишно момиче и 29-годишен мъж остават в реанимацията.", "date": "2019.04.03", "title": "Тежка катастрофа край Златарица, шестима са пострадали"}
