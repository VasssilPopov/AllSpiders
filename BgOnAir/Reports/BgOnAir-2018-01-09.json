{"url": "https://www.bgonair.bg/economy/2018-01-09/treti-poreden-mesets-bezrabotitsata-u-nas-e-62", "text": "Безработицата в България остава без промяна и през ноември на месечна база, запазвайки се на ниво от 6,2% вече трети пореден месец. Това сочат последните сезонно изгладени данни на \"Евростат\", публикувани днес. На годишна база продължава да се наблюдава значително понижение, като през ноември миналата година без работа са били 6,8% от трудоспособното население в страната. Безработните у нас през предпоследния месец на 2017 г. са общо 210 хил. души, показват още данните на европейската статистика. Нивото на младежка безработица в страната също продължава да намалява стабилно, макар че остава високо. През ноември тя е достигнала 12,6%, като за сравнение преди четири месеца – през август, тя е бил с над 1 пр.п. по-висока. На годишна база обаче се отчита забележително понижение, като през ноември 2016 г. тя е била 15,8%, или с повече от 3 пр.п. по-висока. Общо 24 хил. младежи на възраст под 25 години у нас са били без работа през 11-ия месец на годината. Безработицата в Европейския съюз (ЕС) като цяло леко намалява през ноември на месечна база, достигайки 7,3% спрямо 7,4% през октомври. На годишна база обаче и тук се отчита по-сериозно понижение спрямо 8,3% през ноември 2016 г., или разлика от 1 пр.п. Това е най-ниското ниво на безработицата в региона от октомври 2008 г. Безработните лица в региона през ноември са били общо 18,116 млн. души. Четете повече по темата в ", "date": "2018.01.09", "title": "Трети пореден месец безработицата у нас е 6,2%"}
{"url": "https://www.bgonair.bg/economy/2018-01-09/kontsesiyata-na-letishte-sofiya-otnovo-e-na-dneven-red", "text": "Концесията на Летище София може да бъде рестартирана след месец, информира  . Това обяви министърът на транспорта Ивайло Московски днес. Новият срок за пускането на концесията на столичното летище е бил изяснен на работна среща с консултантите от Световната банка и Европейската банка за възстановяване и развитие, обясни министърът. Припомняме, че концесията на летището беше прекратена с решение на Министерския съвет по време на служебното правителство на Огнян Герджиков с мотива, че обявената процедура не защитава достатъчно добре публичния интерес. Идеята е със средствата от концесията, внесени като еднократна такса, да бъде оздравено финансовото състояние на БДЖ. Тя беше лансирана от втория кабинет \"Борисов\" и дори заложена в бюджета за 2016 г.", "date": "2018.01.09", "title": "Концесията на Летище София отново е на дневен ред"}
{"url": "https://www.bgonair.bg/world/2018-01-09/pozhar-izpepeli-zavod-za-boi-v-severen-london", "text": "Пожар изпепели завод за бои в Северен Лондон, няма пострадали. 15 пожарни автомобила и близо 100 огнеборци гасиха в продължение на часове пламъците. Властите посъветваха хората, живеещи в близост до завода,да останат по домовете си, тъй като в района се носят задушливи облаци черен дим. Причината за пожара, изпепелил до основи огромната сграда се изяснява.", "date": "2018.01.09", "title": "Пожар изпепели завод за бои в Северен Лондон"}
{"url": "https://www.bgonair.bg/world/2018-01-09/protestirashti-shturmuvaha-ministerstvoto-na-truda-v-atina", "text": "Протестиращи щурмуваха министерството на труда в Атина тази вечер. След като разбиха вратите му, демонстрантите стигнаха до осмия етаж на сградата, където успяха да влязат в кабинета на социалния министър Ефи Ахциоглу.  Демонстрантите крещяха срещу нея \"как не ви е срам\". Протестът, организиран от гръцкия комунистически профсъюз беше насочен срещу новите промени в трудовото законодателство, изисквани от международните кредитори на Гърция.  Пред сградата на министерството в центъра на Атина се бяха събрали около 500 души. ", "date": "2018.01.09", "title": "Протестиращи щурмуваха министерството на труда в Атина"}
{"url": "https://www.bgonair.bg/world/2018-01-09/zaradi-mrasen-vazduh-skopie-s-bezplaten-gradski-transport", "text": "Заради замърсяването на въздуха в Скопие, градският транспорт става отново безплатен. Мярката е периодична и влиза в сила при всеки смог над града. Македонската столица е сред градовете с най-мръсен въздух в света. В световен мащаб е изпреварван единствено от столиците на Индия и Бангладеш.  Другите мерки при смог, които взимат властите в Скопие са ограничаване на тежкотоварните превозни средства в центъра, а бременните жени и хората над 60 години ще бъдат пускани от работа. Властите призовават и да не се използват за отопление дърва, които водят до допълнително замърсяване.", "date": "2018.01.09", "title": "Заради мръсен въздух - Скопие с безплатен градски транспорт"}
{"url": "https://www.bgonair.bg/world/2018-01-09/donald-tramp-shte-se-kandidatira-za-vtori-mandat-prez-2020-g", "text": "Доналд Тръмп ще се кандидатира за втори президентски мандат през 2020 г. Това заяви говорителят на американския държавен глава Хоган Гидли. Изявлението дойде на фона на засилилите се спекулации през последните дни дали Тръмп е способен да управлява. 57 демократи в камерата на представителите подготвиха проект на закон за създаването на специална парламентарна комисия за президентската неспособност. Тя трябва да установи дали президентът е психически или физически способен да изпълнява функциите си.", "date": "2018.01.09", "title": "Доналд Тръмп ще се кандидатира за втори мандат през 2020 г."}
{"url": "https://www.bgonair.bg/bulgaria/2018-01-09/politseyski-protest-v-nachaloto-na-evropredsedatelstvoto", "text": "Делегациите, които ще пристигнат у нас за европредседателството, ще бъдат посрещани и от специален билборд, поставен от Синдикалната федерация на служителите на МВР. На него на английски език е обяснено, че полицаите в България взимат по-ниски заплати от колегите си в Европа.  Билбордът е разположен на ключово място на бул. \"Евлоги Георгиев\" в посока НДК. Именно там ще се провеждат всички основни събития по време на европредседателството.  Освен с билборд, полицаите ще изразят недоволството си и с протест. Той е насрочен за 11 януари - датата на официалният старт на председателството.", "date": "2018.01.09", "title": "Полицейски протест в началото на европредседателството"}
{"url": "https://www.bgonair.bg/bulgaria/2018-01-09/konsultativniyat-savet-iska-po-dobri-merki-sreshtu-prestapnostta", "text": "\r\n Тежките престъпления от последните дни влязоха и в дневния ред на Консултативния съвет за национална сигурност при президента. По време на 4-часовото заседание присъстващите се обединиха около позицията за по-добра координация между институциите и усъвършенстване на модела в борбата с престъпността. Държавниците настояват и за усъвършенстване на армията ни. Освен това потвърдиха българските приоритети по време на председателството на Съвета на ЕС. Темата за вътрешната сигурност беше най-коментирана след заседанието. Още по темата вижте във видеото. ", "date": "2018.01.09", "title": "Консултативният съвет иска по-добри мерки срещу престъпността "}
{"url": "https://www.bgonair.bg/denqt-on-air/2018-01-09/mnogo-evropeyski-darzhavi-shte-preosmislyat-otnoshenieto-si-kam-turtsiya-smyata-nash-uchen", "text": "\r\n Бившият председател на Българската академия на науките академик Стефан Воденичаров смята, че много европейски страни ще преосмислят отношението си към Турция, след като вече затихна проблема с бежанците. \"Турция е една държава с голям икономически и военен потенциал\", обясни академик Воденичаров в предаването  . Той подчерта, че ние, европейците, не можем да си позволим да имаме лоши  отношение с подобен съсед. Академик Стефан Воденичаров поясни също, че именно отношенията на Турция с Европейския съюз са били акцент в речите на турският премиер и президент по време на откриването на църквата \"Свети Стефан\" в Истанбул. Бившият председател на БАН говори и за протестите на учените, с които те поискаха повече средства от държавата, а правителството гласува и отпусна допълнително 15 милиона лева. По думите на академик Воденичаров исканията не са били постигнати. \"Искаха сумата, която да се даде да бъде 30 милиона лева, за да може средната заплата в академията да се доближи до тази в страната\", обясни бившият председател на БАН в студиото на  . Воденичаров подчерта още, че бедността в България ще бъде преодоляна едва когато, започнем да работим повече.", "date": "2018.01.09", "title": "Много европейски държави ще преосмислят отношението си към Турция, смята наш учен"}
{"url": "https://www.bgonair.bg/bulgaria/2018-01-09/zdravniyat-ministar-nzok-plashta-za-lekari-fantomi", "text": "\r\n Общински болници източват Здравната каса, като назначават фиктивно лекари, за да не бъдат закрити. Скандалното разкритие стана ясно след като лично здравния министър Кирил Ананиев днес заяви, че спешно са назначени проверки. Той даде за пример болницата в Белоградчик, където след медицински одит е установено, че лица, които фигурират в документите като част от екипа, изобщо не са открити на работните си места. Успоредно с това държавата подготвя финансова помощ за най-бедните общински болници, които са изправени пред финансов колапс. ", "date": "2018.01.09", "title": "Здравният министър: НЗОК плаща за лекари-фантоми"}
{"url": "https://www.bgonair.bg/reportazhi/2018-01-09/76-kubika-darva-sa-nezakonno-otsecheni-v-starozagorsko", "text": "\r\n Незаконната сеч е в защитена местност край Старозагорското село Тулово. Тя е обявена за природна забележителност преди повече от 50 години. В нея растат вековни дъбове. От регионалната дирекция по горите в Стара Загора са извършили проверка в местността по сигнал на горските служители от Мъглиж. Според проверяващите зад сечта стоят роми от близките села. Според директора на регионалната дирекция по горите в Стара Загора Петър Заяков, става въпрос за изсечени 76 кубика дърва. Бракониерите са затворили пътя с отсечени дървета, за да затруднят достъпа на горските служители. Със случая вече се занимава районната прокуратура в Казанлък. На горския служител, който отговаря за местността, е наложена глоба.", "date": "2018.01.09", "title": "76 кубика дърва са незаконно отсечени в Старозагорско"}
{"url": "https://www.bgonair.bg/reportazhi/2018-01-09/sled-epidemiyata-ot-morbili-na-balkanite-vlastite-s-priziv-za-imunizatsiya", "text": "\r\n Министерството на здравеопазването призова за спешна имунизация срещу морбили. Това стана след разразилата се епидемия с хиляди болни и редицата смъртни случаи на Балканите.  Близо 1000 са заболелите деца от морбили в Гърция, болни има в Сърбия, Румъния и Македония. Така потенциална опасност за внасяне на заболяването в нашата страна има. У нас около 80 на 100 от децата имат поставени и двете ваксини срещу морбили. Причината за това са антиваксиналните настроения добили популярности и в България.  Първата ваксина срещу морбили се прави на 13 месеца, а втората на 12 години. Оказва се обаче, че често родителите пропукат втората ваксина. А болестта не е за подценяване категорични са медиците. Освен, че е силно заразна тя атакува нервната система и може да доведе до тежки усложненията. ", "date": "2018.01.09", "title": "След епидемията от морбили на Балканите, властите с призив за имунизация"}
{"url": "https://www.bgonair.bg/bulgaria/2018-01-09/radev-sled-ksns-balgariya-e-klyuchova-za-globalnata-strategiya-za-otbrana", "text": "\r\n Президентът Румен Радев днес свика заседание на Консултативния съвет за национална сигурност (КСНС), на което темата бяха действията и мерките по време на европредседателството. Заседанието продължи 4 часа, в рамките на които бяха изнесени 6 доклада. Държавният глава бе категоричен пред медиите, че България като председател на Съвета на Европа, носи отговорността и има ключовата роля в ускоряването на прилагането на глобалната стратегия за сигурност и отбрана на Стария континент. Според президента това може да се случи, само ако страната ни ясно покаже, че управлява добре своята политика по отбраната. Също така Румен Радев приветства решението на правителството да достигне 2% от Брутния вътрешен продукт (БВП) - пари, отделени за отбрана, но това ще бъде възможно до 2024 г. Държавният глава поиска ясен ангажимент какво ще следва след 2024 г. и какви са плановете на управляващите за модернизация на българската армия. Приоритет на Радев и правителството бе заявката за интеграция на Западните Балкани. Президентът препоръча тя да премине през отбраната - чрез изграждането на обща отбранителна стратегия за страните от региона. Веднага след края на КСНС лидерът на социалистите Корнелия Нинова заяви, че въпреки постигнатия консенсус по определени теми, БСП не се отказва от вота на недоверие, който смята да внесе на 17 януари. Нинова обвърза последните престъпления, които се случиха у нас с националната сигурност и твърди, че хората не се чувстват спокойни за живота си. Валентин Радев излезе пред журналистите и като вътрешен министър бе категоричен, че доказателствата как Росен Ангелов е извършителят на шесторното убийство в Нови Искър ще бъдат представени утре на съвместен брифинг на прокуратурата и МВР по повод показния разстрел на бизнесмен в центъра на София. Снимка: Олег Попов, Bulgaria ON AIR  \r\n \r\n  ", "date": "2018.01.09", "title": "Радев след КСНС: България е ключова за глобалната стратегия за отбрана"}
{"url": "https://www.bgonair.bg/denqt-on-air/2018-01-09/otbrana-armiya-sofiyskiyat-forum-za-sigurnost-podkrepya-resheniyata-ot-ksns", "text": "\r\n Темите за отбраната и сигурността бяха сред обсъдени днес на Консултативния съвет за национална сигурност (КСНС), свикан от президента Румен Радев. \"Протестите за модернизацията на армията е много правилен подход. Винаги сме отстоявали тезата, че е необходим широк политически консенсус по такива важни въпроси\", отбеляза в  представителят на Софийския форум за сигурност Йордан Божилов. Гостът на телевизията коментира изводите от изнесените доклади по въпросите за сигурността, отбраната, армията, като Божилов подчерта: \"България поема европредседателството, български министри ще водят съответните формати във време, когато се взимат ключови решения в тези области\". Запитан какво представлява програмата за развитие на въоръжените сили, която бе разгледана и приета днес от КСНС, експертът отговори: \"Такава програма трябва да се изготви! Идеята е да има по-дългосрочна визия за развитие на въоръжените сили. Това е необходимо както за планирането на съответните процедури за подготовка на кадри, така и при обсъждането на средства\", категоричен бе той. По повод решението на правителството да достигне 2% от Брутния вътрешен продукт (БВП) - пари, отделени за отбрана, но възможни до 2024 г., гостът на   поясни, че целта е да се представи в годините как ще се развива бюджетът за отбрана. \"В рамките на НАТО, където България е гласувала това решение, е било прието 2% да бъде минимумът, който да се заделя за сектора. В момента това число у нас е 1.37\", отбеляза Божилов като поясни, че тези средства не включват проектите за модернизация.", "date": "2018.01.09", "title": "Отбрана, армия... Софийският форум за сигурност подкрепя решенията от КСНС"}
{"url": "https://www.bgonair.bg/bulgaria/2018-01-09/evroshefstvo-pokazni-ubiystva-radev-svika-uspeshno-ksns", "text": "Президентът Румен Радев свика заседание на Консултативния съвет за национална сигурност. Темата - действия и мерки по сигурността по време на българското председателство на Съвета на Европейския съюз.  Повече от 2 часа продължава КСНС при президента към този час. На него ще бъдат изнесени 6 доклада, предаде репортерът на Bulgaria ON AIR Гергана Венкова.  \n Три от тях са на тема отбрана от военния министър Красимир Каракачанов, един съвместен с министъра на външните работи, по един на темите икономика и образование. Със сигурност ще бъде повдигната темата за Българската армия след отмяната на процедурата за избор на нов тип боен самолет, с който да бъде попълнен съставът на военновъздушните ни сили. Задължително изглежда и темата \"сигурност\" след шесторното убийство в Нови Искър и показния разстрел на бизнесмен в София вчера. На КСНС присъстват премиерът Бойко Борисов, министърът на МВР Валентин Радев, Цветан Цветанов и всички шефове на спецзвената в страната.", "date": "2018.01.09", "title": "Еврошефство, показни убийства... Радев свика успешно КСНС"}
{"url": "https://www.bgonair.bg/bulgaria/2018-01-09/tokov-udar-ubi-mlad-mazh-v-silistrensko", "text": "28-годишен мъж е загинал в Дулово, ударен от ток при ремонтни работи, съобщиха от Инспекцията по труда в Силистра. Инцидентът е станал в дома на собственика на фирма, за която загиналият е работел и е имал трудов договор. По случая се извършват проверки. Снимка: Pixabay", "date": "2018.01.09", "title": "Токов удар уби млад мъж в Силистренско "}
{"url": "https://www.bgonair.bg/bulgaria/2018-01-09/petar-hristov-pomognal-za-razbivaneto-na-naglite-i-kilarite", "text": "\r\n Продължава разследването на убийството на бизнесмена Петър Христов. Toй беше показно застрелян вчера в столичния квартал \"Манастирски ливади\".  Основната версия, по която работят властите, е свързана с бизнеса на 49-годишния мъж. Убийството на Петър Христов обаче се свързва и с две от най-големите престъпни организации в България. Става въпрос за групата за отвличане \"Наглите\" и групата за мокри поръчки \"Килърите\".  Петър Христов е имал основна роля в разбиването и на двете банди. Именно затова властите подозират, че е възможно те да имат пръст в убийството му с цел отмъщение. Най-близките хора на бизнесмена все още категорично отказват да коментират причините и версиите, довели до случилото се. По-рано днес кметът на родното му село Самоводене заяви, че там ще бъде обявен ден на траур. Все още обаче не е ясно кога и къде ще бъде поклонението на Христов. И въпреки че никой не може да проумее как се е стигнало до показния му разстрел, се прокрадна и версията, че покушението е поръчано от осъдения на доживотен затвор за подбудителство към убийството на търновския адвокат Петър Лупов и шуменския бизнесмен Румен Рачев - Георги Вълев. А един от подсъдимите по мегапроцеса \"Килърите\" преди години заяви, че бизнес интереси стоят зад неговото задържане. ", "date": "2018.01.09", "title": "Петър Христов помогнал за разбиването на \"Наглите\" и \"Килърите\""}
{"url": "https://www.bgonair.bg/bulgaria/2018-01-09/den-predi-evropredsedatelstvoto-direktnata-vrazka-do-terminal-2-e-gotova", "text": "\r\n Директната връзка до Терминал 2 е готова ден преди откриването на Европредседателството. Новопостроеното трасе от бул. \"Брюксел\" беше открито от транспортния министър Ивайло Московски и столичния кмет Йорданка Фандъкова. Проектът е на стойност над 13 млн. лв., осигурени от държавния бюджет. Скоростната пътна връзка включва директен път до Терминал 2, както и две връзки с Терминал 1. Общата дължина на трасето е 1100 метра. 372 от тях са естакада.  \n Изпълнителите са италианска и полска фирма. Те трябваше да се справят с трасето за година и 10 месеца. С около 2 месеца обаче ги забавили отчуждителни процедури. Според транспортния министър това е пътна естакада с висока сложност на изпълнението.  От тук нататък пътната връзка ще се поддържа от Столичната община.", "date": "2018.01.09", "title": "Директно до Терминала, отворихме пътя за еврочиновниците"}
{"url": "https://www.bgonair.bg/bulgaria/2018-01-09/sled-signala-na-spasi-sofiya-remont-na-remonta-na-dondukov", "text": "\r\n Столичният булевард \"Дондуков\" отново е в ремонт, след като вчера неправителствената организация \"Спаси София\" отново показва сериозни проблеми по асфалта, освен неравните павета. Мерки, които да гарантират, че похарчените над 7 млн. лв обществени средства ще доведат до дълготрайни резултати, така и не са взети, алармираха от \"Спаси София\". Ремонтните дейности по централният булевард текат с пълна сила и днес. Строителни работници пренареждат паветата по един от основните булеварди в столицата. Снимки: Bulgaria ON AIR", "date": "2018.01.09", "title": "След сигнала на \"Спаси София\": Ремонт на ремонта на \"Дондуков\""}
{"url": "https://www.bgonair.bg/bulgaria/2018-01-09/preudprezhdenie-vazduhat-v-sofiya-e-mnogo-losh", "text": "\r\n Пореден ден на опасно мръсен въздух в София. Това показват данните, подавани от Изпълнителната агенция по околна среда.  В 11 ч. днес въздухът в София е определен като \"много лош\", което е най-високата степен в скалата от пет нива. В редица други точки, където се измерва въздухът в страната, данните са за една степен по-слабо замърсяване и \"лош\" въздух.  Мъглата и безветрието допринасят за влошаването на ситуацията. Данните на сайта на Изпълнителната агенция по околна среда показват сериозни превишавания с фини пархови частици в страната и за предходния ден.  Вчера запрашаването в София е било няколко пъти над допустимата норма. Най-тежка е била ситуацията в кварталите \"Надежда\" и \"Хиподрума\", където замърсяването с прах е скочило три пъти над допустимото, а в \"Павлово\" – над два пъти и половина.  Според кмета на София Йорданка Фандъкова причината е в некачествените горива.", "date": "2018.01.09", "title": "Преудпреждение: Въздухът в София е опасно мръсен!"}
{"url": "https://www.bgonair.bg/bulgaria/2018-01-09/novoto-otdelenie-v-maychin-dom-21-stai-za-600-hil-lv", "text": "\r\n Министърът на здравеопазването Кирил Ананиев откри изцяло ремонтираната послеродова клиника в \"Майчин дом\". Ремонтът е на стойност 600 хиляди лева.  Изградени са 21 нови стаи с общо 51 легла, в които майките ще могат да бъдат настанени веднага след като родят. Някои стаи са ВИП, което ще рече със собствен санитарен възел. До края на тази седмица предстои да бъде финализирана последна проверка на РЗИ, а от другата седмица отделението ще започне да се използва с пълна пара, предаде репортерът на Bulgaria ON AIR Даниела Пехливанова.  \"Тенденцията бременностите да стават все по-рисковани, касае всяка развита държава. Жените избират да забременяват на по-късна възраст, а това води до по-големи рискове. Съветвам българската жена да ражда между 18 и 35 години, за да е здрав плодът\", посочи директорът на \"Майчин дом\" доц. Иван Христов Друг медицински казус предизвика избухването на поредния скандал: Лекари, вписани в Белоградчишката болница, всъщност са \"мъртви души\" и не работят там. Сведенията бяха потвърдени и от министър Ананиев. Оказва се, че без лекарите-фантоми болницата щяла да бъде затворена. ", "date": "2018.01.09", "title": "Новото отделение в \"Майчин дом\": 21 стаи за 600 хил. лв."}
{"url": "https://www.bgonair.bg/sutreshen-blok/2018-01-09/lili-ribkata-grabna-priza-za-nay-dobar-film-v-evropa", "text": "\r\n Българският детски филм \"Лили рибката\" спечели престижната награда за \"Най-добър в Европа\". Продукцията е на сценариста и режисьор Ясен Григоров и е първият български детски игрален филм, който излиза от близо 30 години насам. \"Лили Рибката\" е приказка за необикновено дете, което се променя всеки път, щом някой го погледне право в очите. \"Участието във фестивала за \"Най-добър филм в Европа\" беше случаен изстрел в пространството, но и голяма и удовлетворителна награда за целия екип\", сподели в студиото на \"България сутрин\" режисьорът Ясен Григоров. Освен с впечатляващ сюжет, филмът се отличава и със съчетание от ефекти, които не са използвани до момента за български филм. \"Лили рибката\" успява да събере на едно място едни от най-известните български актьори като Татяна Лолова, Николай Урумов, Койна Русева и Калин Сърменов. \"В света на клишетата, в който всички живеем и етикетите, които слагаме на случващото се около нас, филмът ни кара да се замислим за далеч по-различни и интересни неща\", обясни пред Bulgaria ON AIR актьорът Калин Сърменов. \r\n  \r\nНа 13 януари ще бъде проведена първата медийна прожекция на филма, а останалите ще могат да го видят на 9 февруари, когато излиза в кината. ", "date": "2018.01.09", "title": "\"Лили рибката\" грабна приза за най-добър филм в Европа"}
{"url": "https://www.bgonair.bg/bulgaria/2018-01-09/pozhar-izbuhna-v-selo-kray-targovishte-izgorya-zemedelska-tehnika", "text": "Земеделска техника е изгоряла при пожар в търговищкото село Алваново, съобщават от Областната дирекция на МВР, цитирана от  Сигналът за огъня, възникнал в стопанска постройка, е получен след 17 часа в понеделник и е погасен четири часа по-късно. Няма пострадали хора. Сградата е собственост на местната земеделска кооперация, а в резултат на пожара са унищожени 1400 кв. м. покривна конструкция, два трактора и една сеялка. Спасени от огъня са други селскостопански машини - зърнокомбайн, две сеялки, торачка, хедер за зърнокомбайн и др. Изясняват се причините за възникване на пожара. Днес се извършва оглед на местопроизшествието от оперативно-следствена група на Районното управление в Търговище. Случаят се разследва в досъдебно производство. Снимка: Pixabay    ", "date": "2018.01.09", "title": "Пожар избухна в село край Търговище, изгоря земеделска техника"}
{"url": "https://www.bgonair.bg/bulgaria/2018-01-09/navodnenite-sela-v-burgasko-izlizat-na-bunt", "text": "\r\n Пострадалите от наводненията в Бургаско излизат на бунт. Жителите на село Черни връх се оплакват, че само част от деретата са почистени, а отнесените пътища са единствено посипани с чакъл.  \"Искаме да се донесе достатъчно пръст, за да се заградят дворовете ни и да се направят огради. Това е четвъртото наводнение за 10 години. Ние сме изцяло изоставени. Настояваме да дойдат хидроинженери, които да определят как ще се отклони реката, защото всичко отново се наводнява след един дъжд\", настоя Велика Колева пред репортера на Bulgaria ON AIR Стилияна Георгиева. \r\n  \r\nСинът на Велика – Димо Колев – уточни, че въпреки съвестните действия на кмета на селото, ситуацията има нужда от експертната намеса на държавата.  В съседното село Ливада вече има подписка, изискваща държавата да вземе спешни мерки, а ако това не се случи, жителите са готови да излязат на протест.", "date": "2018.01.09", "title": "Наводнените села в Бургаско излизат на бунт!"}
{"url": "https://www.bgonair.bg/bulgaria/2018-01-09/otkrivat-renoviranata-poslerodova-klinika-na-maychin-dom", "text": "Откриват изцяло реновираната Послеродова клиника на Майчин дом. Общият размер на инвестицията е близо 600 хил. лева, от които за ремонт на клиниката 394 хил. лева капиталови средства, отпуснати от Министерството на здравеопазването. Други 200 хил. лева министерството е дало на специализираната болница за оборудване на структурата. Майчин дом е най-голямата акушеро-гинокологична болница, с най-голям брой новородени бебета на година. 3910 са проплакалите през 2017 г. деца.", "date": "2018.01.09", "title": "Откриват реновираната Послеродова клиника на Майчин дом"}
{"url": "https://www.bgonair.bg/bulgaria/2018-01-09/puskat-novata-patna-vrazka-ot-bul-bryuksel-do-letishte-sofiya", "text": "Откриват новопостроената пътна връзка от бул. \"Брюксел\" до Летище София. На събитието в 9:30 ще присъстват министърът на транспорта Ивайло Московски и кметът на Столичната община Йорданка Фандъкова. Отсечката е на стойност 13,7 млн. лева. Тя трябваше да бъде готова през ноември, но срокът бе удължен. По-рано днес работници опесъчаваха трасето, а общата дължина на съоръжението е 1100 метра.  За сметка на него от Столичната община решиха да не ремонтират бул. \"България\" - един от основните, по които ще преминават евроделегатите.  В последните седмици работниците работиха и нощем, за да успеят да завършат трасето. Строителството на отсечката започна през септември 2016 година. То включва изграждане на директно скоростно трасе от бул. \"Брюксел\" до Терминал 2 на Летище София и две пътни връзки до Терминал 1.", "date": "2018.01.09", "title": "Пускат новата пътна връзка от бул. \"Брюксел\" до Летище София"}
{"url": "https://www.bgonair.bg/ekrani/2018-01-09/kzp-ustanovi-ne-se-prodavat-tsigari-na-teritoriyata-na-uchilishta", "text": "\r\n След редица публикации в социалните мрежи за продажба на алкохол и цигари на територията на училища, Върховната административна прокуратура разпореди масови проверки в цялата страна на търговски обекти. Проверките бяха проведени както от Комисията за защита на потребителите (КЗП), така и от МВР.  \"Извършихме 796 проверки, като 650 са с МВР. Установени са 122 нарушения с 80 акта срещу тях. Вървим към санкции на нарушителите. Няма случай на продажба на тютюневи изделия в близост до училище. Има два случая, в които са се продавали насипни цигари в сравнителна близост до училища. Повечето проблеми са с ценоразписа на търговските обекти\", обясни в \"България сутрин\" председателят на КЗП Димитър Маргаритов.  Той отбеляза, че допреди година санкциите били драстично високи, дори прекалено високи, за да постигнат своя ефект.  , подчерта Маргаритов пред Bulgaria ON AIR.  \"Кампанията приключи с тези резултати, тъй като ни бе поставен срок. Но проблемът, разбира се, излиза от рамките на една кампания\", категоричен бе той.   ", "date": "2018.01.09", "title": "КЗП установи: Не се продават цигари на територията на училища!"}
{"url": "https://www.bgonair.bg/sutreshen-blok/2018-01-09/rashidov-za-otnosheniyata-borisov-erdogan-mirniyat-dialog-e-mnogo-polezen", "text": "\r\n , подчерта бившият министър на културата  . Той бе един от представителите на българска делегация, водена в Истанбул от премиера Бойко Борисов, за тържественото откриване на възстановената българска църква \"Свети Стефан\". По време на празничното събитие България пое нелеката задача да бъде посредник между ЕС и Турция по пътя на южната ни съседка към европейското семейство. \" \", коментира  . Той посочи, че между България и Турция има много добра дипломация и липсва напрежението.  \" \", отбеляза гостът в  . Вежди Рашидов коментира и показния разстрел в София на бизнесмена Петър Христов. Той призна, че не се е познавал лично с 49-годишния мъж, но е чувал само добри неща за него.  \n \" , каза Рашидов и предположи, че убийството е свързано с бизнес интереси. Бившият министър на културата препоръча да се занижат очакванията към започващото европредседателство на България. По думите му това е една чиновническа работа и ако топката е по-ниско, ще бъде по-полезно.", "date": "2018.01.09", "title": "Рашидов за отношенията Борисов-Ердоган: Мирният диалог е много полезен!"}
{"url": "https://www.bgonair.bg/sutreshen-blok/2018-01-09/krasimir-gorsov-petar-hristov-spasi-zhivota-na-dashterya-mi", "text": "\r\n \"Петър Христов спаси живота на дъщеря ми Мануела, ще му бъда признателен цял живот. Той беше изключително харизматична личност, помагаше не само на семейството ми, а и на много други хора\", сподели пред   бащата на тежко пострадалата през 2007 г. в катастрофа с Максим Стависки Мануела Горсова. Момичето от Велико Търново продължава да е в будна кома, а убитият вчера в София бизнесмен беше основен благодетел на семейството в борбата им за възстановяването ѝ. \"Изключително грозно е, че хора, които никога не са го виждали, не го познават, започнаха да му слагат епитети. Аз лично не мога да открия никаква логика в убийството на Петър Христов и дори не мога да предположа какъв би могъл да бъде мотивът за него\", коментира още Красимир Горсов. Oт вчера във Велико Търново коментарите за показното убийство на Петър Христов са разнопосочни. Хората разказват, че са го познавали като един от най-влиятелните бизнесмени в региона. Той стартира бизнеса си в зората на 90-те години с охранителна фирма, която съществува и до днес. През годините Христов беше свързван основно с млекопреработвателната си фабрика. \r\n \"Никога не съм очаквал, че някой би посегнал на живота му. Той направи много за хората и заслужаваше да бъде уважаван и обичан\", каза дядото на Мануела Горсова. Петър Христов беше още и член на настоятелството на Великотърновския университет. \"Няма мероприятие или събитие на университета, което той да е пропускал. Беше до нас в един от най-трудните моменти - когато бяхме изправени пред фалит. Но никога не е афиширал добрите си дела\", посочи ректорът на ВТУ \"Св. св. Кирил и Методий проф. Христо Бонджолов. Пред той уточни, че не би могъл да си обясни показното убийство на 49-годишния бизнесмен, тъй като не е познавал целия му живот, но е категоричен, че не е заслужавал подобна съдба. Това, което близките до Христов хора разказват е, че той не е чувствал заплаха и никога не се е движил с охрана.  Разследването по случая продължава. Полицията издирва извършителя. Основните версии, по които работят разследващите са свързани с неговия бизнес. \r\n  ", "date": "2018.01.09", "title": "Красимир Горсов: Петър Христов спаси живота на дъщеря ми!"}
{"url": "https://www.bgonair.bg/sutreshen-blok/2018-01-09/vrashtat-li-se-mutrenskite-vremena-ne-sa-si-otivali-smyata-advokat", "text": "\r\n Мутренските времена в България не са си отивали. До този извод стигна   в контекста на шокиращите убийства и похищения от края на миналата година и началото на тази. Вчера пред офиса му в столичния квартал \"Манастирски ливади\" бе разстрелян Петър Христов, който е собственик на една от най-големите млекопреработвателни фирми у нас. Преди дни пък бе извършено жестоко шесторно убийство в Нови Искър, след което според МВР издирваният нападател се е самоубил. В   адвокат Рангелов свърза събитията от последните дни с отвличането на сина на бизнесмена Тони Златков - Адриан, както и стрелбата срещу един от шефовете в НАП Иво Стаменов, като по думите му тези случаи показват, че мутренските времена не са си отивали. Убийството на Петър Христов ще бъде изключително трудно за разкриване. Очевидно е поръчково и извършителят е доста квалифициран, убеден е Людмил Рангелов.  Смята се, че убитият 49-годишен бизнесмен е свързан с делото срещу \"Наглите\" и е помагал за разкриването на престъпната група. \" \", каза още юристът. \"Не знам дали се връщат мутренските времена, но е време е държавата да се завърне! Не съм предполагал, че така ще започне новата година. Шесторното убийство в Нови Искър травмира цялата нация, не сме свикнали да стават такива зверски неща. В обществото се насажда чувство за перманентен страх и несигурност\", каза пред   бившият депутат и телевизионен водещ  . \" \", каза още Росен Петров.  ", "date": "2018.01.09", "title": "Връщат ли се мутренските времена? Не са си отивали, смята адвокат"}
