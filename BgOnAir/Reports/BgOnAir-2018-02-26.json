{"url": "https://www.bgonair.bg/world/2018-02-26/borisov-ot-london-nuzhni-sa-30-mlrd-evro-za-transportnite-koridori-na-zapadnite-balkani", "text": "\r\n Премиерът Бойко Борисов откри икономическия форум в Лондон заедно с президента на Европейската банка за възстановяване и развитие Сума Чакрабарти. \n Основната мисия на този форум е инвеститори от цял свят да се запознаят с възможностите за развитие на бизнес на територията на Западните Балкани.  И председателят на Европейската банка за възстановяване и развитие, и министър-председателят Бойко Борисов бяха уверени, че правилният път това да се случи е именно чрез интеграция, но преди това е необходимо изграждането на транспортна и дигитална свързаност.  Премиерът Борисов обясни пред инвеститорите, че за тази цел са необходими над 30 млрд. евро. Той се надява, че до четвъртък, когато приключи обиколката на председателя на Европеййската комисия Жан-Клод Юнкер из страните от Западните Балкани, ще стане ясно откъде ще бъдат намерени средствата. Европейската банка за възстановяване и развитие пък ще отпусне заем от над 700 млн. евро именно за изграждане на подобни проекти. По-късно премиерът Бойко Борисов ще се срещне и с финансовия министър на Великобритания Филип Хамънд.", "date": "2018.02.26", "title": "Борисов от Лондон: Нужни са 30 млрд. евро за транспортните коридори на Западните Балкани"}
{"url": "https://www.bgonair.bg/world/2018-02-26/putin-naredi-vsekidnevno-prekratyavane-na-oganya-v-siriya", "text": "Руският президент Владимир Путин е наредил на сирийските си съюзници да прекратяват огъня в Източна Гута всекидневно от утре. Новината идва след като два дни след гласуваната от ООН резолюция за примирие в Сирия, боевете на терен не стихват.  Съгласно настояването на Путин, сирийската армия ще спира огъня всеки ден между 9 и 14 часа местно време. Хуманитарни коридори трябва да помогнат на цивилните, които желаят да напуснат района. Източна Гута е последният бунтовнически анклав край сирийската столица Дамаск. През последните седмици сирите на Башар Асад засилиха офанзивата срещу него. Над 550 цивилни са били убити за последните 8 години, според неправителствени организации.", "date": "2018.02.26", "title": "Путин нареди всекидневно прекратяване на огъня в Сирия"}
{"url": "https://www.bgonair.bg/bulgaria/2018-02-26/fenove-na-plovdivskite-botev-i-lokomotiv-si-spretnaha-mele", "text": "Футболен фен е в болница с опасност за живота, след като е участвал в сбиване между привърженици на пловдивските \"Ботев\" и \"Локомотив\". Около 22 часа на 25 февруари част от двете агитки се срещнали случайно на пресечката на булевард \"Дунав\" и улица \"Васил Левски\" в Пловдив, като се е стигнало до физическа разправа. Служители на реда са предотвратили разрастването на сбиването, но преди да се намесят трима са пострадали сериозно.  Запалянковци на 35, 39 и 47 години са били откарани в болница за оказване на спешна медицинска помощ. Най-младият е оставен под лекарско наблюдение с опасност за живота. \"Локомотив\" и \"Ботев\" трябва да излязат един срещу друг в пловдивското дерби на 1 март. Повече новини вижте на  .", "date": "2018.02.26", "title": "Фенове на пловдивските \"Ботев\" и \"Локомотив\" си спретнаха меле"}
{"url": "https://www.bgonair.bg/world/2018-02-26/balkanskiyat-stud-dostigna-i-do-italiya", "text": "Студът, който скова Балканския полуостров стигна и до Италия. Италианската столица Рим се събуди под снежна покривка тази сутрин, което се случва за пръв път от шест години. Поради необичайните климатични условия, властите в италианската столица бяха принудени да затворят редица училища и паркове.  Местните твърдят, че някои от доставките за магазините за хранителни стоки не са пристигнали, а част от града е без парно и топла вода. Кметът на Рим, Вирджиния Раджи, обаче, пропуска необичайните студове, тъй като в момента е на визита в Мексико. А във Ватикана беше организиран бой със снежни топки. Студеният фронт, който идва от Сибир, ще продължи да влияе на времето в Италия и през следващите дни.", "date": "2018.02.26", "title": "Балканският студ достигна и до Италия"}
{"url": "https://www.bgonair.bg/world/2018-02-26/nay-nakraya-se-postigna-koalitsiya-v-germaniya", "text": "Германските християндемократи одобриха коалиционното споразумение със социалдемократите, постигнато в началото на месеца.  Това стана по време на партийния конгрес, който се провежда в Берлин. Другият акцент в него е вотът новия №2 в партията – нейният генерален секретар.  За своя дясна ръка Ангела Меркел е избрала близкия си съюзник Анагрет Крамп Каренбауер. Настоящият премиер на провинция Саерланд се ползва с уважение в партийните редици и кандидатурата ѝ най-вероятно ще бъде одобрена.  Тя е наричана от чуждестранните медии \"Мини Меркел\" и според анализаторите е предпочитания от сегашния канцлер наследник. ", "date": "2018.02.26", "title": "Договориха се! Германия ще има нова управляваща коалиция"}
{"url": "https://www.bgonair.bg/world/2018-02-26/raztarsvashto-ubiystvo-na-mlad-razsledvasht-zhurnalist-v-slovakiya", "text": "Убийство на разследващ журналист разтърси Словакия. 27-годишният Ян Куцяк и приятелката му са били намерени застреляни в дома си снощи.  Вече тече разследване, но властите не дават информация за възможните версии.  Според германското издателство \"Аксел Шпрингер\", за една от чиито медии е работил журналистът, обаче има \"обосновано подозрение\" за връзка между работата и убийството му.  В Словакия Куцяк е известен с разследванията си за данъчни измами на предприемачи, свързани с властта.", "date": "2018.02.26", "title": "Разтърсващо убийство на млад разследващ журналист в Словакия"}
{"url": "https://www.bgonair.bg/reportazhi/2018-02-26/hilyadi-izlyazoha-po-ulitsite-v-bryuksel-v-podkrepa-na-bezhantsite", "text": "\r\n Хиляди демонстранти участваха в шествие по улиците в Брюксел в подкрепа на бежанците и се обявиха срещу миграционната политика на белгийското правителство. Участниците в протеста заявиха, че бежанците не трябва да бъдат криминализирани. Те поискаха оставката на десния политик и миграционен секретар Тео Франкен.  Още протести имаше и на други места в Европа. Демонстрации бяха организирани и в Румъния, а в Испания се стигна и до сблъсъци с полицията. В Румъния, хиляди се обявиха в защита на главния прокурор на Националната дирекция за борба с корупцията Лаура Кьовеши. Демонстрантите настояха за оставката на правосъдния министър, след като в четвъртък, той задейства процедура по отстраняването й. Само в столицата Букурещ, демонстрантите бяха над четири хиляди. В Каталуния пък се стигна до сблъсъци с полицията. Поддръжници на независимостта на региона организираха демонстрация срещу посещението на крал Филипе в Барселона. Протестиращите опитаха да стигнат до двореца на музиката, където монархът беше специален гост, но шествието беше спряно от силите за сигурност.", "date": "2018.02.26", "title": "Хиляди излязоха по улиците в Брюксел в подкрепа на бежанците"}
{"url": "https://www.bgonair.bg/world/2018-02-26/polyaren-stud-blokira-evropa-i-ubi-8-dushi-v-polsha", "text": "\r\n Студ скова Европа! 8 души са загинали заради студа в Полша. Трафикът е засегнат на много места. Влаковете във Великобритания и Централна Европа се движат със закъснение. Отменени полети има в Италия, Дания, Холандия и Германия. \"Звярът от Изтока\" - така европейските медии нарекоха настоящата мразовита вълна. Температурите в различни райони паднаха до -20 градуса. Натрупалият сняг в Македония достига 1 метър. Движението е затруднено в почти цялата страна. Румъния е скована от преспите и пориви на вятъра от 70 км/ч. Оранжев код за опасно време е обявен в 7 области на страната. Всички училища и детски градини излязоха в \"дървена ваканция\". Затворени са и пристанищата.", "date": "2018.02.26", "title": "Полярен студ скова Европа и уби 8 души в Полша!"}
{"url": "https://www.bgonair.bg/world/2018-02-26/protest-v-barselona-sreshtu-vizitata-na-kral-felipe-stigna-se-do-sblasatsi-s-politsiyata", "text": "В Барселона по време на протест се стигна до сблъсъци с полицията. Демонстрацията беше организирана от поддръжниците на независимостта на региона срещу визитата на крал Фелипе. Шествието беше спряно от силите за сигурност в опит да се стигне до Двореца на музиката, където монархът беше специален гост. Това е първо посещение на крал Фелипе в Каталуния от октомври миналата година, когато регионът гласува за обявяване на независимост.  ", "date": "2018.02.26", "title": "Протест в Барселона срещу визитата на крал Фелипе, стигна се до сблъсъци с полицията"}
{"url": "https://www.bgonair.bg/bulgaria/2018-02-26/am-trakiya-v-otsechkata-burgas-karnobat-e-zatvorena", "text": "Сняг студ и виелици сковаха цялата страна. Преди минути силен вятър и нулева видимост затвориха автомагистрала \"Тракия\" от Карнобат до Бургас в двете посоки.  Ограничено е движението и по АМ \"Хемус\" в Шуменска област. Над 2 часа и половина продължи акцията за спасяване на хората от 25 автомобила, които закъсаха на пътя край никополското село Въбел.  За пробиването на снежните преспи бе използвана военна техника от поделението в Белене. Заради усложнената зимна обстановка, утре и другиден всички ученици от общините Враца, Стара Загора, Добрич, Свищов и Лозница ще бъдат в \"дървена\" ваканция.  До 1 март включително няма да учат и в пет общини от област Смолян.", "date": "2018.02.26", "title": "АМ \"Тракия\" в отсечката Бургас-Карнобат е затворена"}
{"url": "https://www.bgonair.bg/world/2018-02-26/75-po-rihter-udari-papua-nova-gvineya", "text": "Земетресение с магнитуд 7,5 разтърси централната част на Папуа Нова Гвинея днес призори местно време. Трусът ударил провинция Южни височини в центъра на най-големия остров на тихоокеанската държава, съобщава  Епицентърът му бил на 560 км от столицата Порт Морсби, на дълбочина 35 км. Това съобщи Геофизичният институт на САЩ, цитиран от Ройтерс. Няма сведения за жертви и разрушения. Тихоокеанският център за предупреждение за цунами съобщи, че няма опасност от разрушителни приливни вълни в резултат на земетресението. Трусът предизвикал паника сред населението. Местното представителство на Международния червен кръст съобщи, че комуникациите са напълно прекъснати в град Тари, едно от големите селища близо до епицентъра. Американската енергийна корпорация Ексън Мобил (ExxonMobil) прекрати работата на газопреработвателния си завод в провинция Хела и съобщи, че никой от работниците не е пострадал. Най-голямата петролна компания на островната държава, Ойл сърч /Oil Search/ също временно преустанови дейността си в зоните, близки до епицентъра на труса.", "date": "2018.02.26", "title": "7,5 по Рихтер удари Папуа Нова Гвинея"}
{"url": "https://www.bgonair.bg/direktno/2018-02-26/balgariya-na-poslednite-mesta-v-sferata-na-kulturata", "text": "Само 20 процента от българите ходят на културни събития, сочат редица изследвания. Мила Искренова и Ангелина Гаврилова от балет “Арабеск” са на мнение, че държавата трябва да промени политиката си в областта на културата. По думите им много танцьори и музиканти от България вече са в чужбина, където заплащането е много по-високо. Проблем има и с книгите. Малко хора са готови да дадат пари. Има много групи в социалните мрежи, където незаконно се разпространяват сканирани книги, каза Александът Кръстев от сайта azcheta.com. Освен това е съвсем възможно авторите да получават отчисления от библиотеките, допълни той. По думите му България много закъсня с въвеждането на електронни книги. За ситуацията в театъра говори Леонид Йовчев.", "date": "2018.02.26", "title": "България на последните места в сферата на културата"}
{"url": "https://www.bgonair.bg/world/2018-02-26/boyko-borisov-otkriva-investitsionniya-forum-za-zapadnite-balkani", "text": "Премиерът Бойко Борисов ще открие Инвестиционния форум за Западните Балкани в Лондон. Срещата се организира от Европейската банка за възстановяване и развитие. Инвестиционният форум събира лидерите от региона с потенциални инвеститори от цял свят. Ще бъдат обсъждани възможностите за привличане на повече подкрепа от частния, финансовия и публичния сектори за реализацията на редица стратегически и   проекти в Западните Балкани.  ", "date": "2018.02.26", "title": "Бойко Борисов открива Инвестиционния форум за Западните Балкани"}
{"url": "https://www.bgonair.bg/economy/2018-02-26/12-ot-raboteshtite-i-55-ot-bezrabotnite-balgari-zastrasheni-ot-bednost", "text": "Сред работещите българи 11,6% са в риск от бедност, както и 54,9% от безработните, показват данни на Евростат. Средно за Европейския съюз (ЕС) в риск от бедност и след получаването на социалните помощи са били почти половината (48,7%) от безработните на възраст от 16 до 64 г. през 2016 г. С други суми, рискът от парична бедност сред безработните надвишава пет пъти риска сред заетите (9,6%), изчисляват социолозите. През последните 10 години делът на безработните лица в ЕС в риск от бедност продължава да расте от 41,5% през 2006 г. до 48,7% през 2016 г.  В риск от бедност са хората, които живеят в домакинство със среден разполагаем доход под прага на бедност, който е определен като 60% от средния разпологаем доход за страната след социални помощи. Сред страните членки в най-висок риск от бедност са безработните в Германия (70,8%) и Литва (60,5%). Над половината безработни в Латвия (55,8%), България (54,9%), Естония  (54,8%), Чехия (52,3%), Румъния (51,4%) и Швеция (50,3%) са в риск от бедност. Обратната е тенденцията в европейските страни, където по-малко от половината от хората без работа са в риск от бедност: Кипър и Финландия (и в двете 37,3%), Франция (38,4%) и Дания (38,6%). През 2016 г. най-голямо е различието между застрашените от бедност и работещите в Германия  (70,8% за безработните срещу 9,5% за заетите, или разлика от 61,3 пр. п.), Литва (51,8 пр. п.), Чехия (48,5 пр. п.) и Латвия (47,3 пр. п.). За сравнение, значително по-малка е пропастта в социалния статус на безработни и заети в Кипър (37,3% риск от бедност за безработните срещу 8,4% за заетите, или разлика от 28,9 пр. п.), Франция (30,5 пр. п.) и Португалия (30,8 пр. п.).", "date": "2018.02.26", "title": "12% от работещите и 55% от безработните българи - застрашени от бедност"}
{"url": "https://www.bgonair.bg/economy/2018-02-26/amerikanska-kompaniya-sadi-es-za-21-mlrd-dolara", "text": "Американската компания за доставки United Parcel Service (UPS) е завела дело срещу Европейския съюз на стойност 1,7 млрд. евро (2,1 млрд. долара) като компенсация за вредите, които според нея е претърпяла, когато регулаторите погрешно са спрели опита ѝ за придобиване на конкурента ѝ TNT Express, съобщава Bloomberg. UPS е поискала от Общия съд на ЕС да ѝ присъди компенсация плюс лихвите и данъците, които ще плати за неочаквани разходи, сочи жалба до съда, публикувана в понеделник.  Същият съд отхвърли през 2013 г. ветото върху сделката, тъй като регулаторите не са информирали базирания в Атланта логистичен гигант за промяна в икономическия модел, използван за оценка на доказателствата. ЕС се превърна в едно от най-строгите регулаторни препятствия в света за големите придобивания, искайки тежки отстъпки от глобалните компании, за да успокоят опасенията за това как дадена сделка може да накърни конкуренцията в Европа.  Компаниите все по-често се обръщат към съдилищата на ЕС, за да проверят правомощията на Комисията, оспорвайки решенията ѝ да стартира проверки, въпросите, които разглежда при разследванията, и начините, по които договаря отстъпките с компаниите. Четете повече по темата в  Снимка: Pixabay.com", "date": "2018.02.26", "title": "Американска компания съди ЕС за 2,1 млрд. долара"}
{"url": "https://www.bgonair.bg/denqt-on-air/2018-02-26/zaplatata-na-balgarina-s-visok-rast-i-prez-2018-godina", "text": "\r\n \" \", коментира   в студиото на \" \". Според него експертите от МВФ са изненадани от икономическия растеж и от това, че сме задържали износа на високо ниво. \" \", отбеляза още икономистът пред  . По думите му един от основните проблеми, които спират икономическия растеж, е демографската ситуация в страната. \" \", коментира още гостът на предаването. Вулджев уточни, че за 2018 г. експертите от МВФ препоръчват на компаниите ако имат бюджетен излишък да го спестят, за да се използва той за фискален буфер в бъдеще.", "date": "2018.02.26", "title": "Заплатата на българина с висок ръст и през 2018 година, но..."}
{"url": "https://www.bgonair.bg/bulgaria/2018-02-26/uslozhnena-obstanovka-v-obshtina-svishtov-zaradi-silniya-snegovalezh", "text": "\r\n Изключително усложнена е обстановката в цялата Община Свищов. Повече от 24 часа продължава обилният снеговалеж, като на места снежната покривка достига до 60 см. Над 10 машини работят по всички пътища, а и ще продължат да обработват настилките през цялата нощ.  Снощи затворен за движение остана пътят между селата Павел и Совата, но днес по обяд бе отворен. Тази нощ затворен ще остане пътят между Алеково и Козловец, тъй като снегонавяванията там са много силни, а видимостта - нулева. Днес голяма част от автобусите, които събират учениците от околните села до Свищов, не са успели да стигнат до крайните си точки. Затова с решение на кризисния щаб, който бе свикан снощи, следващите два дни са обявени за неучебни. Няма откъснати села и бедстващи хора. Затворени за движение за тежкотоварни автомобили са всички пътища на територията на Община Свищов. Прогнозите са, че в областта ще продължи да вали сняг през цялата нощ.", "date": "2018.02.26", "title": "60 см сняг и затворени пътища в Община Свищов"}
{"url": "https://www.bgonair.bg/bulgaria/2018-02-26/rumen-radev-nastoya-za-poveche-informatsiya-po-sdelkata-s-chez", "text": "\r\n Националната агенция по приходите е започнала проверка по сделката между ЧЕЗ и \"Инерком\". Президентът Румен Радев се срещна с шефа на Комисията за енергийно и водно регулиране Иван Иванов и призова за повече информация за случая с ЧЕЗ от институциите.  На този фон се появиха твърдения, че офшорна компания е финансирала голяма част от сделката между дружеството и пазарджишката фирма \"Инерком\" ООД със собственик Гинка Върбакова.  Фирмата на Гинка Върбакова ще финансира почти половината от сумата по сделката с ЧЕЗ, чрез заеми от офшорни компании, това твърди директорът на чешкото издание \"Лидове новини\" Веселин Пачков пред БНР.  Според информациите, които има на разположение Надзорният съвет на ЧЕЗ в Прага, компанията е предложила комбинирано финансиране от няколко източника – собствени средства, банкови гаранции и заем от офшорни фирми.  Една от тези офшорки се казва \"Скортрейд\" и неин собственик е руско-грузински бизнесмен, чието име фигурира в известните \"Paradise papers\". Със същата е свързана и още една фирма, която е гарантирала един от банковите кредити.  Гинка и Славко Върбакови получават кореспонденцията си на адрес на една от канторите на пазарджишкия адвокат Иво Лулчев. Той познава семейството от години. Регистрирал е част от фирмите им, но не и \"Инерком\". Описва ги като хора с потенциал за такава сделка.  Междувременно община Пазарджик ще вземе 2 от концесиите на Гинка Върбакова, но по нейно желание. Това предвижда проект, внесен от кмета. Става дума за 2 паркинга – единият е най-големият в града и е даден на фирма на Върбакова, другият се ползва от нейна бизнес партньорка.  От централата на ЧЕЗ в Полша обясниха пред БНР, че вярват, че \"Инерком\" може да плати активите и да управлява добре българското ЕРП. Според тях фирмата е минала необходимата проверка. ", "date": "2018.02.26", "title": "Румен Радев настоя за повече информация по сделката с ЧЕЗ"}
{"url": "https://www.bgonair.bg/denqt-on-air/2018-02-26/neyasnotata-okolo-chez-mozhela-da-svali-pravitelstvoto", "text": "\r\n Горещият казус за сделката между пазарджишката фирма \"Инерком\" ООД със собственик Гинка Върбакова и чешкото дружество ЧЕЗ постави на тръни цялата държава.  \"Не се изясни, че става въпрос за стратегическа инфраструктура и национална сигурност. Фирмата, която закупи този бизнес, би трябвало да излезе с някаква стратегия за него. Не може някаква пазарджишка фирма да купи един многомилионен бизнес без да бъде с прозрачна и ясна стратегия\", подчерта политологът Георги Киряков.  Той изтъкна, че общественият заряд около тази сделка е достатъчно голям, за да свали правителството, а ако до седмица-две целият казус не бъде изяснен, то \"Борисов 3\" може и да падне. \"Става дума за обществен интерес. Кой продава многомилионен бизнес на безизвестна компания с неясен интерес и неясни инвеститори? Има разминаване по кое законодателство се случва сделката. Преди години заради някакви неясни сметки за ток правителството на Бойко Борисов бе свалено\", припомни политологът в студиото на \"Денят ON AIR\". Според политолога Любомир Стефанов конкурсът за продажбата на ЧЕЗ е бил крайно лишен от публичност.  \"Компанията \"Инерком\" влиза в напълно непознат бизнес за тях. Те вече имат социална отговорност. Фирма, която се появява отникъде, най-малкото трябва да бъде проверена. Сделка няма. Има компетентни органи, които проверяват дали може тя да се сключи. Искаме да видим стратегия за развитие на бизнеса\", поясни още Стефанов пред Bulgaria ON AIR. По думите на Киряков преди да се направи една подобна сделка трябва заинтересованите хора да излязат с имената си пред обществото, а не след като са се договорили.", "date": "2018.02.26", "title": "Неяснотата около ЧЕЗ можела да свали правителството"}
{"url": "https://www.bgonair.bg/world/2018-02-26/hilyadi-rumantsi-nastoyaha-za-ostavkata-na-pravosadniya-ministar", "text": "Хиляди румънци се обявиха в защита на правовата държава и главния прокурор на Националната дирекция за борба с корупцията Лаура Кьовеши. Демонстрантите настояха за оставката на правосъдния министър, който през миналата седмица задейства процедура по отстраняването на Кьовеши заради авторитарно поведение, оказване на натиск, фалшифициране на доказателства и изфабрикуване на дела срещу политици. Само в Букурещ, въпреки студеното време, се събраха над 4000 демонстранти, а протести имаше и в редица други градове.", "date": "2018.02.26", "title": "Хиляди румънци настояха за оставката на правосъдния министър"}
{"url": "https://www.bgonair.bg/bulgaria/2018-02-26/sled-speshnata-proverka-nzok-dalzhi-133-mln-lv", "text": "Просрочените задължения на Здравната каса са 133 млн. лв., съобщи зам.-министърът на здравеопазването и председател на Надзорния съвет на Касата Жени Начева.  Това показват резултатите от спешната проверка, която беше назначена през миналата седмица.  Дотук се стигна, след като управителят на Здравната каса Камен Плочев посочи тази сума като задължения към фондовете, а Начева твърдеше, че Касата дължи 7,6 млн. лв. Стигна се дотам дори здравният министър Кирил Ананиев да поиска оставката на Плочев.", "date": "2018.02.26", "title": "След спешната проверка - НЗОК дължи 133 млн. лв.!"}
{"url": "https://www.bgonair.bg/bulgaria/2018-02-26/samolet-izletyal-ot-letishte-sofiya-poiska-avariyno-katsane", "text": "Извънредна ситуация на Летище София се е разиграла по-рано днес. Самолет, излетял от столицата към Италия, поискал да кацне аварийно заради техническа неизправност. На два пъти екипажът се опитвал да приземи самолета, но заради обилния снеговалеж пилотът се е отказал. След това самолетът е пренасочен към летището в Белград, но заради лошите метеорологични условия в западната ни съседка пилотът отказал да кацне там. Тогава бива пренасочен към Унгария. Заради тази извънредна ситуация бе мобилизирана голяма част от пожарната служба в София. На Летище София има анулирани няколко полета от и за Рим и Париж, и от Варна. Останалите полети се изпълняват с известно закъснение заради лошите метеорологични условия. Снимка: Pixabay", "date": "2018.02.26", "title": "Самолет, излетял от Летище София, поиска аварийно кацане"}
{"url": "https://www.bgonair.bg/bulgaria/2018-02-26/rodni-hrani-ostanali-bez-patent-chuzhdentsite-mozhe-da-se-vazpolzvat", "text": "Популярни български марки кисело мляко, кашкавал, лютеница, сирене е трябвало да влязат преди 9 години в европейски регистър, за да си запазят оригиналните родни наименования. Единствените, които са направили това, са производителите на горнооряховски суджук и на българското розово масло. Всички останали ползватели на популярни у нас и по света български храни обаче не са го направили и сега не могат да бъдат защитени от чужди производители. Преди 9 години министерства и Патентното ведомство са пропуснали да информират българските производители за условията на европейския регистър. И сега се налага спешно да променим Закона за марките и географските означения, тъй като срещу България тече наказателна процедура. Този закон противоречи на европейския регламент, откакто сме в ЕС. На 9 ноември 2017 г. в българския парламент са внесени промени. Новите текстове предвиждат да се прекрати регистрацията на географски означения за земеделски продукти и храни. \"Съгласно разпоредбите на регламента държавите членки нямат право да предоставят национална закрила на географски означения на земеделски продукти и храни\", се посочва в мотивите към законопроекта. Цялата статия прочетете в ", "date": "2018.02.26", "title": "Родни храни останали без патент, чужденците може да се възползват"}
{"url": "https://www.bgonair.bg/bulgaria/2018-02-26/regionalniyat-ministar-svika-speshna-sreshta-zaradi-tezhkata-zimna-obstanovka", "text": "Заради усложнената зимна обстановка в страната регионалният министър Николай Нанков свика съвещание на междуведомствения щаб. Самият министър не присъства на срещата, но на нея бе шефът на Агенция \"Пътна инфраструктура\" Дончо Атанасов. В АПИ са постъпили над 500 сигнала през последните 20 часа, а най-усложнена е обстановката в Североизточна България. Там снегът е около 30 см и е придружен от силен вятър. В Смолян и Кърджали пък снежната покривка надвишава 50 сантиметра. Подбалканският път между Мъглиж и Николаево е затворен заради нулева видимост. В Добричко също има множество затворени пътища, които се обработват и почистват. Движението през прохода Хаинбоаз и в Област Ловеч е затворено за камионите над 12 тона. Към този час няма бедстващи и закъсали по пътищата хора. Заради обилния снеговалеж множество училища ще са във ваканция в следващите два дни. Министър Николай Нанков обяви, че не е доволен от снегопочистващите фирми в Област Пазарджик, но според Дончо Атанасов всичко се почиства. Снегът не спира да вали вече повече от 30 часа. От АПИ обявиха, че се очакват затруднения през следващите три дни. Очакват се поледици заради много ниските температури.", "date": "2018.02.26", "title": "Регионалният министър свика спешна среща заради тежката зимна обстановка"}
{"url": "https://www.bgonair.bg/bulgaria/2018-02-26/svaliha-emblematichniya-nadpis-sds-ot-sgradata-na-rakovski-134", "text": "Надписът СДС върху емблематичната синя централа на столичната улица \"Раковски\" 134 е свален. На фасадата вече е поставен транспарант с името на партията на вицепремиера Валери Симеонов – Национален фронт за спасение на България. Това става ясно от снимка, публикувана в профила на НФСБ във Facebook, пише  . \"Лошото време не ни попречи да монтираме табелите на новия клуб на ПП НФСБ в гр. София на ул. \"Георги Раковски\" 134. Очакваме в скоро време и официално откриване\", е написал националният координатор на партията Константин Гаров в коментар към снимката. СДС загуби правото да ползва централата си след като не успя да влезе в парламента на последните парламентарни избори. В края на миналата година правителството реши да даде част от сградата на партията на Валери Симеонов. Формацията на вицепремиера се помещава на третия и четвъртия етаж в сградата. Въпреки че нямат право да се помещават вече там, СДС все още ползват някои от етажите.", "date": "2018.02.26", "title": "Свалиха емблематичния надпис СДС от сградата на  \"Раковски\" 134"}
{"url": "https://www.bgonair.bg/bulgaria/2018-02-26/ot-2-godini-nasam-grazhdani-se-oplakvat-ot-katun-kray-okolovrastnoto-shose", "text": "Още през 2016 г. граждани започват да се оплакват от незаконен катун край Околовръстното шосе в София. Близо две години по-късно обаче катунът все още си е там, става ясно от сигнал в  В сигнала, подаден към омбудсмана Мая Манолова става ясно, че земята, върху която е изникнал катунът, е частна собственост. Собствениците обаче не са търсили съдействие от институциите. \"Не знам от 2016 до сега още колко пъти общинските власти са разрушавали катуна, но той продължава да е там, както се вижда от този сигнал: https://call.sofia.bg/bg/Signal/Details/75450 и както аз видях, минавайки оттам по обяд на 24.2.2018\", пише в сигнала. Още преди 2 години кметът на район \"Студентски\" е обещал, че постройките ще бъдат унищожени. От съвсем прясната снимка в Helpbook.info обаче ясно се вижда - постройките са си там, катунът не е отвян. Цялата статия прочетете в ", "date": "2018.02.26", "title": "Вече 2 години: Граждани негодуват от катун край Околовръстното в София"}
{"url": "https://www.bgonair.bg/bulgaria/2018-02-26/haos-snyag-40-sm-vyatar-do-70-km-ch-stranata-e-v-snezhen-kapan", "text": "\r\n Виелици, навявания и снежна покривка над 40 см. в страната. Влошаването на времето продължава. В сила е вторият по значимост предупредителен код - Оранжев, а за Смолян и Кърджали той е Червен. 182 машини почистват столицата, тяхната работа не е спирала през цялата нощ,  Гражданите се сблъскаха с непочистени тротоари, улици, огромни задръствания, много нерви, закъснения на градския транспорт и дори катастрофи. В ранните часове автобус и трамвай се удариха на кръстовищата бул. \"Цар Борис III\" и бул. \"Никола Петков\", пострадали няма.  Очаква се проблем да създаде и силният вятър, който може да достигне до 70 км/ч. Летище София пък работи при зимни условия. Заради усложненото време полетите се движат с отклонение в разписанието. Въпреки думите на Столичната община и АПИ, че снегорините не прекъсват своята работа в столицата и в страната, в социалните мрежи се заформи вълна от недоволство. Хората изпращат видеа и снимки на непочистени улици и участъци. \r\n  ", "date": "2018.02.26", "title": "Хаос, сняг 40 см, вятър до 70 км/ ч - страната е в снежен капан!"}
{"url": "https://www.bgonair.bg/bulgaria/2018-02-26/protestirashti-nastoyaha-za-istinata-okolo-smartta-na-omar-zayed", "text": "Близки и роднини на намерения мъртъв в палестинското посолство на 26 февруари 2016 г. Омар Зайед се събраха на пореден протест пред Съдебната палата в София. Недоволството им е предизвикано от факта, че 2 години след смъртта на Зайед все още има много неизвестни около случилото се. Според протестиращите Зайед е бил убит, а не е паднал от сградата на посолството.  Главният прокурор Сотир Цацаров преди време заяви, че прокуратурата отхвърля версията за убийство и вероятно в случая става въпрос за падане от третия етаж на сградата.", "date": "2018.02.26", "title": "Протестиращи настояха за истината около смъртта на Омар Зайед"}
{"url": "https://www.bgonair.bg/sutreshen-blok/2018-02-26/gen-todor-boyadzhiev-predstavya-izpoved-na-shpionina", "text": "\r\n След двутомника \"Наръчник на шпионина\" ген. Тодор Бояджиев завършва своеобразната си трилогия с най-мащабната си книга досега – \"Изповед на шпионина\". В нея той разказва истории от своя живот и отправя послание от настоящето към бъдещето, стъпвайки върху трудно извоюваните поуки от миналото.  \"На практика не ми беше никак трудно да разказвам. В книгата, която е 600 страници, 400 са спомени на непенсионирания разузнавач или с други думи - неща, които съм вършил след като излязох от служба. Затова и нямам бариери\", посочи в студиото на   авторът ген. Бояджиев. Изданието съдържа редица снимки както от личния му архив, така и от знакови моменти от времето, когато е бил в длъжност. Тодор Бояджиев е роден на 10 октомври 1939 год. Той е един от основоположниците на Научно-техническото разузнаване на ДС. 11 години ръководи българската резидентура в Ню Йорк. Бил е главен секретар на МВР, депутат в 7-то ВНС и 39-то ОНС.", "date": "2018.02.26", "title": "Ген. Тодор Бояджиев представя \"Изповед на шпионина\""}
{"url": "https://www.bgonair.bg/bulgaria/2018-02-26/karakachanov-posreshta-nashi-voenni-ot-afganistan", "text": "Тържествен ритуал по посрещането на военнослужещите от 34-ия контингент на Въоръжените сили на Република България в Карлово ще се състои днес. Военните успешно приключиха участието си в мисията на НАТО в Афганистан. Контингентът е в състав от 108 военнослужещи. Официалната церемония ще се състои на площад \"Васил Левски\" в Карлово, а началото е в 15 часа. В нея ще вземат участие министърът на отбраната Красимир Каракачанов и началникът на отбраната ген. лейтенант Андрей Боцев.", "date": "2018.02.26", "title": "Каракачанов посреща наши военни от Афганистан"}
{"url": "https://www.bgonair.bg/sutreshen-blok/2018-02-26/ostavkata-na-temenuzhka-petkova-bila-poredniyat-udar-varhu-imidzha-na-pravitelstvoto", "text": "\r\n Съвсем очаквано покрай новината за голямата енергийна сделка - продажбата на ЧЕЗ, заваляха и политическите атаки. Те бяха допълнени с една министерска оставка, втора в кабинета \"Борисов 3\" - тази на вече бившия енергиен министър Теменужка Петкова. Подозренията, че действията на Петкова са калкулирани и зад тях прозира образът на премиера Борисов не закъсняха. \"Оставката на Теменужка Петкова беше добре обмислена. И не мисля, че ако изобщо е имало изненада, то тя е била за широката публика\", коментира в студиото на \"България сутрин\" политологът Димитър Димитров. Той подчерта, че цялата ситуацията около продажбата на ЧЕЗ и политическите трусове будят безспорно будят съмнение. Въпросът обаче е доколко са достоверни твърденията, които обикалят медийното пространство. Припомняме, че миналата седмица енергийният министър Теменужка Петкова подаде оставка, а в мотивите си посочи съмнения около сделката за продажбата на ЧЕЗ и желание да изчисти името си. Петкова призна, че познава собствениците на пазарджишката семейна фирма \"Инерком груп\", която придобива ЧЕЗ. Фирмата купувач е еднолична собственост на Гинка Върбакова. Бившият енергиен министър обаче опроверга публикациите, че е кума на Върбакова и съпруга й. \"За всички е ясно, че се става въпрос за непрозрачни и нечистоплътни игри, в които участва и правителството. Това е поредният удар върху имиджа на управляващите, който все повече и повече започва да бие на очи\", отсече политологът Кольо Колев. По думите му, случващото се не би довело до политическа криза. Но ерозията на имиджа на правителството приближавала ГЕРБ все по-близо до предсрочни парламентарни избори.", "date": "2018.02.26", "title": "Оставката на Теменужка Петкова била поредният удар върху имиджа на правителството"}
{"url": "https://www.bgonair.bg/sutreshen-blok/2018-02-26/snezhni-vielitsi-i-minusovi-temperaturi-loshoto-vreme-shte-prodalzhi-do-petak", "text": "\r\n Началото на новата седмица започва с много сняг и ниски температури. До петък ще бъде снежно и мразовито, с много ниски температури. Това прогнозира синоптикът Симеон Матев в студиото на \"България сутрин\". Снежните виелици и минусовите температури накараха метеоролозите да обявят най-висока степен предупреждение за опасност - червен код в две области - Кърджали и Смолян. В останалата част от страната е обявен оранжев код. Заради обилните снеговалежи властите призовават хората при възможност да не пътуват и да се съобразаяват с влошената пътна обстановка. Очаква се температурите да паднат до минус 7, минус 8 градуса в северозападната част на страната, а максималните на югоизток да достигнат 2-3. \"Причината за влошаването на времето е комбинацията от студения арктичен въздух, който се спуска от север към Балканите и средиземноморски циклон, който преминава през Гърция и Егейско Море към Черно море\", обясни синоптикът Симеон Матев. Той е категоричен, че явлението не е необичайно, но се случва за първи път у нас през тази година. \"В България то довежда до обилни снеговалежи, които в по-голямата част от страната ще образуват снежна покривка от 10 до 30 сантиметра\", обясни още Матев пред Bulgaria ON AIR. Пред Bulgaria ON AIR той прогнозира, че днес ще е пикът на лошото време. \"За щастие въпросният циклон ще отмине бързо. Още утре снеговалежите ще отслабват. В сряда се запътва към нас нов вихър, само че с по-малки размери\" допълни Симеон Матев.", "date": "2018.02.26", "title": "Снежни виелици и минусови температури... Лошото време ще продължи до петък"}
{"url": "https://www.bgonair.bg/bulgaria/2018-02-26/barikadiraliyat-se-georgi-tabakov-ostava-v-aresta-za-oshte-72-chasa", "text": "\r\n Георги Табаков, който се барикадира в дома си във Велинград, остава в ареста и днес. Прокуратурата удължи срока му на задържане със 72 часа. Срещу Табаков са повдигнати две обвинения - за закана за убийство и за притежание на незаконно оръжие. Дотук се стигна след като сестрата на мъжа подава сигнал с паник бутон, че брат ѝ е дошъл да се саморазправя с нея и майка ѝ. Той заплашил пристигналия охранител и по-късно се барикадирал. А след акцията на полицията мъжът е задържан. В кръвта му са открити малко под 4 промила алкохол. В дома на Табаков е намерен цял арсенал оръжия и взривни устройства.", "date": "2018.02.26", "title": "Барикадиралият се Георги Табаков остава в ареста за още 72 часа"}
{"url": "https://www.bgonair.bg/sutreshen-blok/2018-02-26/po-povod-chez-slivaneto-na-kompanii-s-tsel-pridobivaneto-na-nova-e-chesto-yavlenie-smyata-vladimir-karolev", "text": "\r\n Икономистът Владимир Каролев обясни, че е често срещана практика при кандидатстването за закупуването на някаква компания това да става с новосъздадена такава, какъвто е случаят с продажбата на ЧЕЗ на Инерком-Груп.  \"Ако спечели съответния процес, вече започва да привлича капитали, ако не спечели - се затваря\", поясни Каролев в студиото на  .  Според Явор Куюмджиев, бивш депутат от БСП и бивш зам.-министър на икономиката и енергетиката, в световната практика е почти невъзможно толкова малка компания като Инерком-Груп да придобие толкова голяма, като ЧЕЗ. \"Това винаги носи репутационен риск, който може да доведе до спад на техните акции\", обясни той пред  . Бившият депутат обърна внимание и на друг голям въпрос, като това как ще се гарантира сигурността на снабдяването: \"Да се проверят минимум няколко неща. Първо - произходът на средствата, второ - способността на управляващия екип на купуващото дружество да контролира огромно предприятие, което снабдява с ток над 3 милиона българи, трето - да се разкрие дали наистина Гинка Върбакова е крайният собственик\", изброи Куюмджиев пред  Каролев пък обясни, че сделката за продажбата на ЧЕЗ е частна и държавата има възможност само да провери купувача.", "date": "2018.02.26", "title": "Създаването на нова компания с цел придобиване е често явление, смята Владимир Каролев"}
{"url": "https://www.bgonair.bg/bulgaria/2018-02-26/oranzhev-kod-za-losho-zimno-vreme-v-stranata-v-sofiya-slozhna-obstanovka", "text": "\r\n Влошаването на времето продължава. Днес за територията над цялата страна е обявен вторият по значимост \"Оранжев\" предупредителен код.  За областите Смолян и Кърджали той е \"Червен\". В Кърджалийско ще се образува снежна покривка около 40 см., ще има виелици и навявания. Температурите ще се понижат значително, като на места живакът ще падне до минус 11 градуса. Десетки софийски улици все още не са почистени от натрупалия сняг, показа проверка на  Сред тях са бул. \"Цариградско шосе“, бул. \"Васил Левски“, ул. \"Гурко“ и части от квартал \"Младост“. Очакват се проблеми по пътя заради натрупалия сняг, предупреждават от \"Пътната агенция“ и съветват шофьорите да карат внимателно и със скорост, съобразена с пътната обстановка.  Каква е обстановката в София отговори кметът Йорданка Фандъкова пред  \"Цяла нощ имаше силен снеговалеж, придружен с вятър. Тази вечер 182 машини работиха на терен и ще продължат и през целия ден\", обясни Фандъкова. Тя предупреди шофьорите да се подготвят за шофиране в сложна ситуация, но, ако е възможно, да не използват автомобилите си. \"Започнаха почистванията на спирките на градския транспорт. Сега те са с предимство, а след това ще стартира почистване и на малките квартални улички\", разясни столичният кмет.  ", "date": "2018.02.26", "title": "\"Оранжев код\" за лошо зимно време в страната, в София - сложна обстановка"}
{"url": "https://www.bgonair.bg/bulgaria/2018-02-26/1800-mashini-pochistvat-snega-po-patishtata-v-stranata", "text": "\r\n \r\n , за да осигурят нормална пропускливост в зимната обстановка. Това обяви пред   Денислав Петков от Ситуационния център на Агенция \"Пътна инфраструктура\". Той допълни, че към този момент критични точки няма, а затворени пътища има само за тежкотоварните автомобили. \"Троянският\" проход е затворен за всички превозни средства, а за тежкотоварни над 12 т. затворени са проходите \"Котел-Омуртаг\" и \"Предела\". Ограничение за камиони над 12 т. има за цялата област Смолян\", информира Петков. И самият той съветва: \"Ако е възможно - не пътувайте!\" Любомир Грънчаров от Столичния инспекторат потвърди, че 182 машини продължават да работят по софийските улици, като основно се почистват тези на масовия градски транспорт. \"Продължава почистването на тротоари, спирки и подходи към подлези. Поради силния снеговалеж се налага неколкократно почистване, непрекъснато се работи\", подчерта Грънчаров. Той разясни, че когато се изчистят улиците на масовия градски транспорт, тогава ще стартира същата процедура и за вътрешнокварталните такива. \r\n  ", "date": "2018.02.26", "title": "1800 машини почистват снега по пътищата в страната"}
