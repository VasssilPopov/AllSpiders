{"url": "https://www.bgonair.bg/world/2019-05-08/samolet-izleze-ot-pistata-v-mianmar-15-dushi-postradaha", "text": "15 души пострадаха след като самолет излезе от пистата, по време на приземяване на летище в Мианмар. Причината за инцидента са лоши метеорологични условия. След приземяването машината се е разпаднала на три части. Според властите, гражданските авиационни произшествия са сравнително рядко срещани в Мианмар.  Самолет на \"Air France\" пък, изпълняващ полет от Париж за Мумбай, кацна аварийно в Иран, малко след като подаде сигнал за бедствие. Първоначално се появи информация, че машината с 267 души на борда, е изчезнала от радарите. Самолетът обаче е направил аварийно кацане в Исфахан. Всички пътници са добре.    ", "date": "2019.05.08", "title": "Самолет излезе от пистата в Мианмар, 15 души пострадаха"}
{"url": "https://www.bgonair.bg/world/2019-05-08/tramp-e-izgubil-117-mlrd-dolara-mezhdu-1985-i-1994-g", "text": "Американският президент Доналд Тръмп е загубил над един милиард долара между 1985 и 1994 година. Информацията беше публикувана от престижното издание “Ню Йорк Таймс”, които твърдят, че са се сдобили с копия на данъчните декларации на държавния глава. Според статията, Тръмп е загубил толкова много пари, че е бил освободен от данъчни вноски за осем от тези десет години.  Изданието цитира и един от адвокатите на президента, който твърди, че информацията е неточна. От Белия дом все още не са дали коментар. Припомняме, че когато Доналд Тръмп беше избран за държавен глава на Съединените щати, той стана първия президент от Ричард Никсън насам, който отказва да направи данъчните си декларации обществено достояние. Харесайте ни в страницата ни във Facebook  ", "date": "2019.05.08", "title": "Тръмп е изгубил 1.17 млрд. долара между 1985 и 1994 г."}
{"url": "https://www.bgonair.bg/bulgaria/2019-05-08/rumen-radev-dade-tarzhestvena-vecherya-v-chest-na-myusyulmanite-u-nas", "text": "\r\n Президентът Румен Радев бе домакин на тържествената вечеря ифтар, по случай началото на свещения за мюсюлманите месец Рамазан.  Вечерята е израз на уважение към религиозния празник и към традициите на българските граждани с мюсюлманско вероизповедание. На събитието присъстват представители на различните вероизповедания. Главният мюфтия държа реч, в която благодари на президентската институция за оказаното уважение.    ", "date": "2019.05.08", "title": "Румен Радев даде тържествена вечеря в чест на мюсюлманите у нас"}
{"url": "https://www.bgonair.bg/reportazhi/2019-05-08/nsi-srednata-rabotna-zaplata-v-sofiya-se-uvelichava", "text": "\r\n От Националния статистически институт отчитат положителна тенденция. Средната работна заплата в столицата надвишава 1600 лева. Освен София, кои други градове на страната влизат в положителната и кои в отрицателната статистика? Донка работи в този завод в Бургас от 47 години. Разкзава, че харесва работата си, макар че след данъците получава малко над 500 лева заплата.  През лятото в Бургас, заради туристите цените скачат, а заплатите на местните - не.  И още - според експерти данните за средна заплата в курортния град не са реални, тъй като голяма част от туристическите услуги са в сивия сектор и реално стандартът на живот не е толкава нисък.  На 380 километра на изток, в багера на строителна площадка в София, срещаме Иван. Разказва ни, че от 15 години работи такава работа, а заплатата му е около 1000 лева.  И макар заплатата му да е двойна, разкзва ни, че среща трудности. Най-често при разходите за ток, вода и лекарства. Харесайте страницата ни във Facebook   ", "date": "2019.05.08", "title": "НСИ: Средната работна заплата в София се увеличава"}
{"url": "https://www.bgonair.bg/lyubopitno/2019-05-08/idva-krayat-na-rushvetite-na-patya-pusnaha-robotiziran-politsay", "text": "Департаментът по технологии и изследователска работа на компанията SRI International публикува видео, в което се вижда как работи първият пътен полицай-робот. Неговата задача е да направи общуването между шофьорите и служителите на реда напълно безопасно. Изследователите са пресметнали, че годишно полицията спира на пътя 17 млн. шофьори, като в 200 000 от случаите се стига до физически сблъсък между водача на превозното средство и проверяващите го служители на реда. В подобни конфликти загиват десетки хора и от двете страни. За да се сведат до минимум подобни инциденти, компанията SRI е създала полицай-робот. Автор на идеята е Рубен Брюър, който стартира проекта сам в собствения си гараж, но прототипът е завършен, когато той вече е на длъжност старши инженер-изследовател във фирмата. Робокопът представлява устройство, което се закрепва за автомобила. След спирането на евентуалния нарушител роботът се приближава до прозоцера му, като междувременно поставя лента с шипове под гумите на колата, за да предотврати евентуално бягство. Роботът е оборудван с камера и монитор, с помощта на които се осъщестява връзка между водача и спрелия го полицай. Последният не напуска автомобила си, като по този начин е осигурена безопасността му. Роботът е в състояние сам да провери документите на шофьора и дори да му издаде квитанция за глобата. Четете още подобни новини в  Харесайте страницата ни във Facebook ", "date": "2019.05.08", "title": "Идва краят на рушветите на пътя: Пуснаха роботизиран полицай"}
{"url": "https://www.bgonair.bg/denqt-on-air/2019-05-08/ot-bsp-nastoyavat-borisov-da-se-ottegli-ot-posta-si-do-priklyuchvane-na-evroizborite", "text": "\r\n От БСП настояват премиерът Бойко Борисов да се оттегли от поста си до приключване на евроизборите. От опозицията смятат, че той използвал държавен ресурс за водене на предизборна кампания. Поради тази причина внасят сигнал в Съвета за електронни медии и Централната избирателна комисия. \"Въпреки че Борисов опроверга това твърдение, ние смятаме, че имаме пълни основания за подобни искания. Непосредствено преди изборите наблюдаваме как министър-председателят обикаля страната и разпространява какви били \"грандиозните\" постижения на ГЕРБ. И всичко това с държавни средства\", коментира в студиото на  депутатът от БСП Христо Проданов. Той отбеляза, че опозицията не може да принуди никого да предприеме някакви действия. Може обаче да призове за това. И го правела. Пред   Проданов каза, че за БСП работата на Народното събрание ще започне едва тогава, когато победят на изборите на 26 май. \"Социологическите проучвания към днешна дата показват преднина за нас. И тя продължава да се увеличава. Време е това управление да бъде сменено\", отсече \"червеният\" депутат в студиото на Ганиела Ангелова.  ", "date": "2019.05.08", "title": "От БСП настояват Борисов да се оттегли от поста си до приключване на евроизборите"}
{"url": "https://www.bgonair.bg/economy/2019-05-08/google-predstavi-po-evtini-smartfoni-pixel", "text": "Google разкри по-евтини смартфони Pixel във вторник, след като линията от премиум телефони на компанията не можа да се продава в големи количества. По-бавните процесори и по-евтините материали помогнаха на Google да оцени Pixel 3a с 5,6-инчов екран на 399 долара. По-големият Pixel 3a XL има 6-инчов екран и струва 479 долара. Това е приблизително половината от цената на съществуващите телефони на компанията Pixel, преди скорошните отстъпки, изчислява Bloomberg. Гигантът в търсенето обяви новите телефони на своята I / O конференция в Маунтин Вю, Калифорния, след като предостави устройствата на Bloomberg News седмица по-рано в централата си. Това е последното засега усилие на дъщерната на Alphabet Inc. компания за навлизане на пазара на потребителски хардуер, на който се бори да се конкурира с индустриалните гиганти Apple Inc. и Samsung Electronics Co. Във вторник Google разкри множество други нови технологии, включително актуализации на дигиталния си асистент, увеличен контрол за неприкосновеността на личните данни и нов интелигентен говорител. Събитието бе прекъснато и от самолет, който прелетя над открития амфитеатър, с който служители и клиенти протестираха срещу влиянието на компанията върху местните събития. Пускането на линията 3a се случва няколко дни, след като главният финансов директор на Alphabet Рут Порат заяви пред анализаторите от Wall Street, че мобилните телефони Pixel не се продават добре през първото тримесечие. Четете повече на  . Харесайте страницата ни във Facebook ", "date": "2019.05.08", "title": "Google представи по-евтини смартфони Pixel"}
{"url": "https://www.bgonair.bg/reportazhi/2019-05-08/lekarska-nebrezhnost-patsient-signalizira-za-arogantno-otnoshenie-v-stolichna-bolnitsa", "text": "\r\n Лекарска небрежност. Поетесата Маргарита Петкова сигнализира през социалните мрежи за пренебрежително отношение в столична частна болница. А дъщеря ѝ, която е потърпевша, застана пред камерата на  На 2 май заради тежки последствия от химиотерапия, напълно дехидратирана, Надежда влиза по спешност в частна столична болница, а след това е преместена и в хосписа на лечебното заведение.  След два дни престой там обаче жената се сблъсква с нехайството на медицинските сестри. И решава да си тръгне от болницата.  Надежда е категорична, че заради невежеството на едни, страда професията. Надява се отношението на медицинските лица да се промени, за да не страдат пациентите. Харесайте страницата ни във Facebook ", "date": "2019.05.08", "title": "Лекарска небрежност: Пациент сигнализира за арогантно отношение в столична болница"}
{"url": "https://www.bgonair.bg/denqt-on-air/2019-05-08/vmro-zakonat-za-neizbezhna-samootbrana-e-pobeda-sreshtu-bitovata-prestapnost", "text": "\r\n Законът за неизбежна самоотбрана, който бе предложен от \"Обединени патриоти\", е една победа срещу битовата престъпност. Това заяви в \" \" депутатът от ВМРО Красимир Богданов. Според него досегашният закон е бил несправедлив спрямо хората, които са били жертви на посегателства. Богданов също така заяви, че очаква промените в закона да бъдат приети от Народното събрание и на второ четене. \"Това е една малка победа. Един от основните проблеми в България е борбата с битовата престъпност. Когато има посегателство над живота на човек или се влезе в имота му, той има право да защитава себе си и семейството си. Затова преди имаше присъди за атакувания човек, а не за нападателя. Законът бе несправедлив. Обществото показа, че държи на тези промени\", каза той. Депутатът допълни, че проблемът в коалицията с \"Атака\" и НФСБ са непреодолимите различия между партньорите. Той коментира и избора на Стево Пендаровски за президент на Северна Македония, като бе категоричен, че само по този начин страната ще продължи курса си на европеизация. \"Пожелахме успех на останалите партньори в коалицията, но поради непреодолими различия между другите две партии няма как да вървим напред. Нямаме големи противоречия - и трите партии подкрепиха закона за самоотбрана\", каза Богданов пред .        ", "date": "2019.05.08", "title": "ВМРО: Законът за неизбежна самоотбрана е победа срещу битовата престъпност"}
{"url": "https://www.bgonair.bg/world/2019-05-08/stotitsi-poleti-v-zapadna-evropa-shte-badat-zasegnati-zaradi-stachka-na-frenskite-avioprevozvachi", "text": "Стачка на авиодиспечерите във Франция. Началото се очаква днес в 19 часа местно време и ще продължи до шест часа сутринта в петък.  Стотици полети в Западна Европа ще бъдат засегнати, като се очакват забавяния и отменени полети. Някои авиолинии планират заобикалянето на френското въздушно пространство за  този период.  Швейцария ще отвори допълнителни въздушни сектори, за да се справи по-големия трафик. \r\nАвиодиспечерите на най-голямото летище във Франция - \"Шарл Де Гол\" ще продължат да работят без промяна. Стачката е част от редица мащабни протести на държавни служители срещу френския президент Еманюел Макрон и неговите планове да промени условията им на труд. Харесайте страницата ни във Facebook ", "date": "2019.05.08", "title": "Авиодиспечерите във Франция започват стачка"}
{"url": "https://www.bgonair.bg/world/2019-05-08/rusiya-v-treskava-podgotovka-za-denya-na-pobedata", "text": "\r\n Трескава подготовка в Москва за парада по случай Деня на победата в четвъртък. На репетицията на Червения площад участваха близо 13 хиляди военни, 132 вида бойна техника, включително и 74 самолета. Според програмата 35 отряда ще маршируват през площада, последвани от танкове и редица ракетни системи. След това ще бъдат проведени няколко самолетни формации в небето. Това ще е 74-ата годишнина от триумфа над нацистка Германия по време на Втората световна война. Харесайте страницата ни във Facebook ", "date": "2019.05.08", "title": "Русия в трескава подготовка за Деня на победата"}
{"url": "https://www.bgonair.bg/world/2019-05-08/po-137-hil-dolara-obeshtetenie-za-semeystvata-na-zaginalite-v-sheremetievo", "text": "Всяко от семействата на загиналите при катастрофата със самолета SSJ100 на летище \"Шереметиево\" ще получи по 9 млн. рубли (137 991 долара), заяви руският министър на транспорта Евгений Дитрих, съобщи  . \"Бяха взети необходимите решения за обезщетяване на жертвите и близките на загиналите в катастрофата. 9 милиона рубли ще бъдат заплатени на всяко от семействата на загиналите. Това включва 2 млн. застраховка, 2 млн. регионални плащания и 5 млн. от \"Аерфолт“, обясни министърът. Самолетът SSJ100 на компанията \"Аерфлот\" със 73 пътници и 5-членен екипаж се запали на 5 май при аварийно кацане на летище \"Шереметиево\" само след 28 минути във въздуха. Катастрофата отне живота на 41 души, а 37 оцеляха. Харесайте страницата ни във Facebook ", "date": "2019.05.08", "title": "По 137 хил. долара обезщетение за семействата на загиналите в \"Шереметиево\""}
{"url": "https://www.bgonair.bg/denqt-on-air/2019-05-08/poslanikat-na-izrael-u-nas-sazdavaneto-na-obshta-darzhava-s-palestina-e-vazmozhno", "text": "\r\n Създаването на обща държава между Израел и Палестина е напълно възможно. Това обяви в \" \" нейно превъзходителство Ирит Лилиан, която е посланик на Израел у нас. По думите ѝ едно евентуално обединение на двете нации ще гарантира мира в региона. Лилиан също така допълни, че преговорите за подобно нещо все още се бавят, тъй като болшинството от палестинците все още не са решили какво точно искат.   \"С нетърпение очакваме да се публикува програмата за примирие между Израел и Палестина. Всички можем да се надяваме, че може да бъдат създадени добри взаимоотношения между двете общности. Искаме да има мир в региона. Израел многократно е декларирал, че иска другата страна да се обърне към нас и да водим преговори. Трябва реалистична програма за обединение. Една част от новата държава ще е в Газа, където искат да се изкорени Израел и нейните граждани, а от другата страна е Западният бряг. Как да преговаряме с палестинците, когато те самите не са решили по кой път искат да поемат? Дори и да има финансиране за такъв диалог, трябва да сме сигурни, че всяка стотинка ще бъде дадена за съществуването на тази държава\", каза тя.  Нейно превъзходителство допълни, че в основата на напрежението между Израел и Палестина е радикалната групировка Хамаз. Тя сподели, че именно поради тази причина основната цел на страната ѝ е да бъде прекъсната линията на тероризма в региона. \"Корените на това напрежение през последните 15 години са, че Хамаз и техните оръжия заплашват всички граждани в южната част на Израел. Ние не желаем да живеем повече в това напрежение. Никой не знае какво ще се случи, но не мисля, че Хамаз ще си предаде всички оръжия, включително и личните. Искаме да се прекъсне линията на тероризма. Идеологията на Хамаз е унищожението на Израел. Това е свръхрадикална организация. Единственото решение е да се сродят две държави - израелска и палестинска\", разкри Лилиан пред  .    ", "date": "2019.05.08", "title": "Посланикът на Израел у нас: Създаването на обща държава с Палестина е възможно"}
{"url": "https://www.bgonair.bg/world/2019-05-08/strelba-v-uchilishte-v-denvar-uchenik-zagina-drugi-8-sa-raneni", "text": "18-годишен ученик загина, а други 8 са ранени след стрелба в училище в Денвър в Съединените щати.  Част от ранените са в критично състояние, а най-младият пострадал е едва на 15 години.  По данни на полицията са задържани двама заподозряни, за които се смята, че са ученици в същото училище. Нападателят открил огън около 14:00 часа.  Полицията пристигнала на мястото незабавно и задържала заподозрените. Причините за нападението се изясняват. Инцидентът се е случил само на няколко километра от гимназия \"Колумбайн\", където през 1999 г. стрелец отне живота на 12 ученици и един учител.", "date": "2019.05.08", "title": "Стрелба в училище в Денвър - ученик загина, други 8 са ранени"}
{"url": "https://www.bgonair.bg/world/2019-05-08/zalozhnitsite-darzhani-v-zavedenie-vav-frantsiya-byaha-osvobodeni", "text": "Всички заложници, задържани от 17-годишен младеж в магазин близо до Тулуза, бяха освободени. Похитени бяха собственичката на магазина и нейните служителки.  Младежът се е предал на полицията доброволно. Службите за сигурност заявиха, че е твърде рано да отхвърлят версията за терористичен мотив. Тийнейджърът нахлул в заведението около 16:15. Обадил се в полицията, призовал властите да не се намесват и заплашил да нарани заложниците. След това стрелял по пристигналите на място служители на реда, без обаче да рани никого. Не е ясно какви са исканията на младежа, но той пожелал да говори с преговарящ. Харесайте страницата ни във Facebook ", "date": "2019.05.08", "title": "Заложниците, държани в заведение във Франция, бяха освободени"}
{"url": "https://www.bgonair.bg/world/2019-05-08/darzhavniyat-sekretar-na-sasht-na-iznenadvashta-vizita-v-irak", "text": "Държавният секретар на Съединените щати Майк Помпео на изненадваща визита в Ирак.  Посещението му е заради притесненията на Вашингтон за действията на Иран в региона, които застрашават суверенитета на Ирак.  Визитата идва само два дни след като Съединените щати изпратиха военноморски сили и бомбардировачи към Близкия изток.  Тогава националният съветник по сигурността Джон Болтън обясни, че Вашингтон иска да изпрати ясно послание към Иран, че ако атакува интересите или съюзниците на Съединените щати, действията на страната ще бъдат посрещнати с \"безпощадна сила\".", "date": "2019.05.08", "title": "Държавният секретар на САЩ на изненадваща визита в Ирак"}
{"url": "https://www.bgonair.bg/v-predavaniyata-dnes/2019-05-08/zdraveopazvaneto-vsyaka-godina-struva-8-mlrd-leva", "text": "\r\n Всяка година българското здравеопазване струва около 8 млрд. лева. Бюджетът на НЗОК е около 4 млрд. лв., останалите пари влизат по нерегламентиран начин и това е причина да се помисли за промяна на модела на финансиране, коментира директорът на Александровска болница доц. д-р Костадин Ангелoв пред  . Психологът Цвети Илиевска пък подчерта, че все по-често у нас има хора с паник атаки, депресии, тревожни състояния и BURN OUT. За да се справим с това е нужда превенция и консултация с психолог. За съжаление обаче българинът не си дава сметка за всичко това, посочи Илиевска в предаването Божила Симова ни среща с художника Атанас Хранов, който разказва за най-новата си изложба.    ", "date": "2019.05.08", "title": "Здравеопазването всяка година струва 8 млрд. лева"}
{"url": "https://www.bgonair.bg/bulgaria/2019-05-08/v-balgariya-vseki-den-stavat-po-18-katastrofi", "text": "България продължава да държи челните места по жертви на пътя. Всеки ден по пътищата у нас стават средно по 18 пътно-транспортни произшествия. 10% от тях са с фатален край. Това съобщиха от агенцията \"Безопасност на движението по пътищата\".  През миналата година България е била на второ място в Европа по загинали в катастрофи, а на територията на ЕС всяка година загиват близо 25 000 души. Според експертите, сред основните причини за черната статистика е липсата на взаимодействие между отговорните институции, необезопасените пътища и несъобразената скорост, с която масово се движат шофьорите.  ", "date": "2019.05.08", "title": "В България всеки ден стават по 18 катастрофи"}
{"url": "https://www.bgonair.bg/world/2019-05-08/iran-se-otteglya-ot-yadrenoto-sporazumenie", "text": "\r\n Президентът на Иран Хасан Рохани обяви, че страната му вече няма да изпълнява част от задълженията си по ядреното споразумение, подписано през 2015 година. И постави ултиматум.  \r\nАмериканският държавен секретар Майк Помпео пристигна изненадващо в Ирак, притеснен от действията на Техеран в региона. Рано тази сутрин Техеран е изпратил писма до страните, които участват в иранското ядрено споразумение. Хасан Рохани им поставя ултиматум, като им дава срок от 60 дни да изпълнят задълженията си и да защитят икономиката на Иран от американските санкции, наложени миналата година, след като Съединените щати се оттеглиха от споразумението. Именно заради тези действия на Вашингтон валутата на страната се срина, инфлацията отбеляза сериозен ръст, а чуждите инвестиции в Иран намаляха значително.  Ако условията не бъдат изпълнени в срок, Техеран ще прекрати продажбата на запасите си от тежка вода и обогатен уран в чужбина. И не само това - страната ще премахне наложените по споразумение ограничения на производството на въпросните продукти.  Това поставя Европа в трудна ситуация - да вземе страна между Вашингтон и Техеран. Рохани подчерта, че не напуска окончателно сделката, но ще последва “решителна реакция”, ако предложението му бъде прехвърлено към Съвета за сигурност на ООН.  Визитата на Майк Помпео идва само два дни след като Съединените щати разположиха ударни групи в региона в отговор на подозрителни по техни думи действия на Техеран. От Вашингтон подчертаха, че това е ясно послание към Иран да не напада интересите и съюзниците на Съединените щати, за да не бъдат посрещнати с “безпощадна сила”. Харесайте страницата ни във Facebook ", "date": "2019.05.08", "title": "Иран се оттегля частично от ядреното споразумение"}
{"url": "https://www.bgonair.bg/bulgaria/2019-05-08/dvama-politsai-postradaha-pri-katastrofa", "text": "\r\n Двама полицаи пострадаха, след като автомобил удари патрулкa тази сутрин в Сандански. 72- годишен шофьор не спира на знак \"СТОП\". Удря се в минаваща по улица с предимство патрулка. От силния удар колата се завърта и се удря в стената на крайпътна къща. Ранени са двамата служители на реда в патрулката.  Мъжете са настанени в болница. Шофьорът на леката кола, предизвикал инцидента, е невредим. Той е с дълъг стаж зад волана и няма други сериозни нарушения.   ", "date": "2019.05.08", "title": "Двама полицаи пострадаха при катастрофа в Сандански"}
{"url": "https://www.bgonair.bg/bulgaria/2019-05-08/otpadat-ogranicheniyata-za-priem-na-detsa-v-pediatriyata-v-sofiya", "text": "Отпадат ограниченията при приема и лечението на деца в столичната педиатрична болница, която е без аналог в страната. Това се реши по време на надзора на здравната каса днес.  Лекарите също така ще имат възможност да приемат дете с определено заболяване в клиника, която е за лечение на друго заболяване, като целта е да няма върнати пациенти.  Предстои промяна на цените на някои клинични пътеки в областта на педиатрията, като за целта ще бъдат отделени 50 млн.лв. от резерва на касата. С приоритет ще са пътеките в областта на детското и майчино здравеопазване.  ", "date": "2019.05.08", "title": "Отпадат ограниченията за прием на деца в педиатрията в София"}
{"url": "https://www.bgonair.bg/bulgaria/2019-05-08/fandakova-kategorichna-granitnite-paveta-na-ploshtad-sv-aleksandar-nevski-se-zapazvat", "text": "\r\n Ремонтират площад \"Св. Александър Невски\". Гранитните павета се запазват. Осветителните тела ще бъдат съотносими с историческата визия на този площад, увери столичният кмет  Йорданка Фандъкова. Проектът е на архитектурно бюро А.Д.А, което стои зад  скандалния ремонт на ул. \"Граф Игнатиев\". Кога ще започне реконструкцията обаче, все още не е ясно.  Въпреки опасенията, гранитните павета в зоната на площад \"Св. Александър Невски\", включително и подходът по ул. \"Оборище\" - от ул. \"Раковски\" до храма \"Александър Невски\", се запазват. Паметниците около катедралния грам също остават.  Предвижда се само частичен ремонт, където е необходимо. Решението е било взето още миналата година, а разпространяваните в социалните мрежи сега визуализации са на проекти, участвали в конкурса за реконструкцията на площада.  Предстоящото обновяване на площад \"Св. Александър Невски\" ще бъде по проект на архитектурно бюро А.Д.А, ангажирано с ремонта ул. \"Граф Игнатиев\" и пл. \"Гарибалди\". Кога ще започне реконструкцията зависи от края на започнатите вече ремонти. Харесайте страницата ни във Facebook ", "date": "2019.05.08", "title": "Фандъкова категорична: Гранитните павета на площад \"Св. Александър Невски\" се запазват"}
{"url": "https://www.bgonair.bg/bulgaria/2019-05-08/kabinetat-otpusna-47-miliona-leva-za-zdraveopazvane-i-obrazovanie", "text": "\r\n Кабинетът отпусна и 47 милиона лева за здравеопазване и образование. 27 млн. от тях ще отидат за изграждането на нова болница в Ямбол, а останалите 20 - за нови училищни автобуси. Броени дни преди евроизборите правителството реши да отпусне 27 милиона лева за болницата в Ямбол. Парите ще отидат за довършването на строежа на нов болничен блок започнат преди 40 години. По данни на здравно министерство ямболската болница „Св. Панталеймон“ обслужва близо 120 хияди души, като голяма част от отделенията там са единствените за цялата област.  Парите за новата сграда на болницата в Ямбол ще бъдат отпуснати на три транша в рамките на следващите 3 години. Болницата в Ямбол е строена на павильонен принцип, като отделенията ѝ се помещават в 17 отделни сгради.  На фона на раздадените милиони за здравеопазване, от БСП настояха Бойко Борисов да се оттегли от поста си до приключването на евровота. Социалистите са категорични, че премиетрът използва държаварен ресурс за водене на предизборна кампания. В рамките на днешното си заседание правителството отпусна и 20 милиона лева закуване на над 100 училищни автобуса.     ", "date": "2019.05.08", "title": "Кабинетът отпусна 47 млн. лв. за здравеопазване и образование"}
{"url": "https://www.bgonair.bg/bulgaria/2019-05-08/bioproizvoditelite-shte-imat-svoy-zam-ministar", "text": "Правителството увеличи броя на заместник-министрите в Министерството на земеделието, храните и горите от четирима на петима. Новият зам.-министър ще отговаря за ефективното изпълнение на държавната политика в растениевъдството, биологичното земеделие и политиката на качество, съобщи  .  Назначаването на нов зам.-министър ще доведе до значително засилване на партньорството с бизнеса и неправителствените организации в сектора на зеленчуци, овощарство, биологично производство, тютюн и розопроизводство. Също така ще се помогне за популяризиране на ползите за производителите и потребителите на този вид продукти и храни.  Засега обаче все още не е ясно кой ще заеме новия пост.  \r\n     ", "date": "2019.05.08", "title": "Биопроизводителите ще имат свой зам.-министър"}
{"url": "https://www.bgonair.bg/bulgaria/2019-05-08/sadat-pusna-desislava-ivancheva-pod-domashen-arest", "text": "\r\n Съдът пусна под домашен арест отстранения кмет на \"Младост\" Десислава Иванчева и нейната заместничка Биляна Петрова. Миналият месец те бяха осъдени на първа инстанция, а мярката им беше изменена от \"домашен арест\" в \"задържане под стража\" заради опасност да се укрият.  Днес в съда Десислава Иванчева се яви с нов защитник. Тя се отказва от услугите на известния адвокат Марин Марковски, след като на първа инстанция беше осъдена на 20 години затвор за подкуп. Сега тя е защитавана от Николай Хаджигенов, който работи по наказателни и правозащитни дела. Днешното решение на Апелативния специализиран съд е окончателно.  Снимка: Димитър Кьосемарлиев\\Bulgaria ON AIR  ", "date": "2019.05.08", "title": "Съдът пусна Десислава Иванчева и Биляна Петрова под \"домашен арест\""}
{"url": "https://www.bgonair.bg/bulgaria/2019-05-08/pravitelstvoto-odobri-20-mln-leva-za-zakupuvane-na-uchilishtni-avtobusi", "text": "20 млн. лева за закупуване на училищни автобуси одобри правителството днес, съобщи  . \"Всички, които са по-остарели, могат да създадат риск, да се подменят и това да се направи бързо\", нареди премиерът Бойко Борисов в началото на заседанието на Министерския съвет. Над 100 училищни автобуса ще бъдат подменени с тези средства, уточни просветният министър Красимир Вълчев. По думите му в момента се проучват потребностите и ще бъдат подменени най-старите автобуси, с които има най-голям риск да пътуват учениците. Правителството отпусна и обещаните пари за болницата в Ямбол, която обслужва около 120 хил. души в областта. \"Сега тя е в едни павилиони на практика\", коментира Борисов. Ще бъде увеличен капиталът на лечебното заведение в следващите три години с парични вноски до 27 млн. лв. чрез издаване на нови акции, съобщи здравният министър Кирил Ананиев. Болницата ще е на 10 етажа, като се предвижда ново строителство на ниско тяло към нея за инфекциозно отделение. \"40 години от първата копка, от хилядите сгради започнати и недовършени навремето. Сега параметрите на държавата са по-добри и можем да си позволим това да се случи. 17 павилиона, пази Боже да си болен там\", коментира премиерът Бойко Борисов и изрази надежда строително-ремонтните дейности да приключат за година.", "date": "2019.05.08", "title": "Правителството одобри 20 млн. лева за закупуване на училищни автобуси"}
{"url": "https://www.bgonair.bg/bulgaria/2019-05-08/rumaniya-ni-predade-petima-zadarzhani-alo-izmamnitsi", "text": "\r\n Румъния предаде на българските власти петима задържани за телефонни измами. Това стана на граничния пункт \"Дунав мост\".  Те са били арестувани при специализирана полицейска операция на румънска територия на 18 април. В същия ден акция срещу \"ало\" мафията се проведе и в Горна Оряховица.  Общо 30 бяха арестуваните. Разбитата група извършила телефонни измами за над 2 млн. лева.  Петимата арестувани в Румъния са на възраст между 24 и 36 години. Сред тях е и ръководителят на групата. Били са обявени за международно издирване по искане на българската прокуратура. Харесайте страницата ни във Facebook ", "date": "2019.05.08", "title": "Румъния ни предаде петима задържани \"ало\" измамници"}
