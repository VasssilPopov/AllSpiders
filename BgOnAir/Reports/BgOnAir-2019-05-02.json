{"url": "https://www.bgonair.bg/economy/2019-05-02/tsenata-na-petrola-pada-zaradi-rekordniya-dobiv-v-sasht", "text": "Цената на петрола продължава да пада, дърпана надолу от рекордното производство в САЩ. Извън страната обаче пазарът остава свит заради приключването на срока на американските облекчения от санкциите срещу Иран, ескалиращата политическа криза във Венецуела и продължаващите съкращения на добива в страните от ОПЕК. Международният бенчмарк Брент поевтиня с 0,44% до 71,86 долара за барел. От своя страна фючърсите върху американския сорт West Texas Intermediate (WTI) се търгуват с понижение от 0,44% до цена от 63,32 долара за барел. Миналата седмица американските запаси достигнаха най-високото си ниво от септември 2017 г., увеличавайки се с 9,9 млн. барела до 470,06 млн., като производството достигна рекордните 12,3 млн. барела дневно.  В същото време активността на рафинериите се понижи, съобщиха от Службата за енергийна информация. Четете още икономически новини в Харесайте страницата ни във Facebook ТУК", "date": "2019.05.02", "title": "Цената на петрола пада заради рекордния му добив в САЩ"}
{"url": "https://www.bgonair.bg/economy/2019-05-02/germanskite-pivovarni-sa-prodali-poveche-bira-prez-parvoto-trimesechie", "text": "Германските пивоварни са продали повече бира през първото тримесечие. Според Федералната статистическа служба продажбите са се увеличили с 2,4% на годишна база до около 2,0 млрд. литра бира. В Германия, която представлява около четири пети от бизнеса, е имало увеличение от 1,7% до 1,6 милиарда литра. 81,0% от общите продажби на бира са били предназначени за вътрешно потребление и са обложени с данък.  Балансът на износа е смесен. Докато продажбите за бизнес извън Европейския съюз са се увеличили с 20,1%, за ЕС има спад от 6,9%, пише  През миналата година браншът се възползва от Световното първенство по футбол и много горещото лято. В сравнение с 2017 г. продажбите са се увеличили с 0,5 милиона хектолитра до 94 милиона хектолитра. Въпреки това пивоварната индустрия не вижда скорошно връщане към старите много славни за бирата времена. Бирените мискове - бира, смесена с лимонада, кола, плодови сокове и други безалкохолни добавки - представляват 71,7 милиона литра, или 3,6% от общите продажби на бира през първото тримесечие на 2019 година. В сравнение с първото тримесечие на 2018 г. са продадени 16,7% повече бирени миксове. \r\nСнимка: Pixabay", "date": "2019.05.02", "title": "Германските пивоварни са продали повече бира през първото тримесечие"}
{"url": "https://www.bgonair.bg/world/2019-05-02/facebook-instagram-i-messenger-otnovo-se-srinaha", "text": "Социалната мрежа Facebook претърпя поредния си срив днес. Този път той засегна предимно държавите на Балканския полуостров - България, Македония, Сърбия и Гърция. Потребителите виждаха надпис, заявяващ, че \"нещо се е объркало\", пише . Най-много засегнати в България бяха потребителите в София и Варна. Срив на Facebook е имало още в страните от Кавказ - Грузия, Армения и Азербайджан, както и в Никозия, Кипър и Истанбул, Турция. 20-минути е отнело проблемът да бъде отстранен и към този момент социалната мрежа функционира нормално. Проблеми имаше още с Instagram, Messenger и WhatsApp, които са собственост на компанията на Марк Зукърбърг. Причината за проблема остава неясна, но за вероятни \"виновници\" се смятат ъпдейтите на социалната мрежа. В последните дни бяха сменени бутоните за реакция, а Зукърбърг обяви, че \"ще олекоти\" дизайна на своя сайт. Това не е първия случай, при който Facebook се срива след ъпдейти.", "date": "2019.05.02", "title": "Facebook, Instagram и Messenger отново се сринаха"}
{"url": "https://www.bgonair.bg/bulgaria/2019-05-02/poredniyat-prosrochen-remont-zapaden-park-shte-bade-gotov-do-18-oktomvri", "text": "\r\n Ремонтът на Западен парк в София ще се забави с 6 месеца. Паркът трябваше да е готов в началото на лятото, но новият срок е 18 октомври. Ремонтът на втория по големина парк в столицата започва през месец юни миналата година. До момента обаче са изпълнени едва 20% от дейностите.  Готова е само подземната инфраструктура. По план паркът трябва да е готов до 6 юни тази година. По всичко изглежда обаче, че това няма да се случи. Причината според изпълнителя са метеорологичните условия. От строителния надзор приемат извинението и глоби засега няма да има. Ако до 18 октомври паркът не е готов, фирмата-изпълнител ще бъде глобявана с 42 хиляди лева на ден. Цената на ремонта е 11 млн. лв., които идват основно по европейска програма, но общината също участва с финансиране. От там успокояват, че в парка няма да има скъпи съоръжения, като пейките на улица \"Граф Игнатиев\", предаде Стоян Тричков. Харесайте ни във Facebook ", "date": "2019.05.02", "title": "Поредният просрочен ремонт: Западен парк ще бъде готов до 18 октомври"}
{"url": "https://www.bgonair.bg/denqt-on-air/2019-05-02/kevr-shte-tarsi-balans-mezhdu-tsenata-na-parnoto-i-toka", "text": "\r\n КЕВР ще търси баланс между цената на парното и тока. Преди дни различните топлофикации в страната отправиха своите искания за новите цени. Заявените увеличения бяха между 3 и 108%. Най-много поиска габровското дружество, което работи на въглища. Най-малко увеличение пък поиска \"Топлофикация-София\". Топлофикационните дружества, които произвеждат електрическата енергия по комбиниран начин, поискаха и голямо увеличение на произведения от тях ток. \"Налице е директива на Европейската комисия от 2004 г., която поставя производителите на електроенергия и топлоенергия в преференциален режим. В конкретния случай този баланс означава да се вдигне малко цената на парното и да се коригира преференциалната цена\", коментира в студиото на   енергийният експерт проф. Атанас Тасев. Той отбеляза още, че по-големите и модернизирани топлофикации, каквото е например дружеството в столицата, искат по-малко увеличение на цената, защото ефектът на високоефективната когенерация там се изразявал по-значително. \"КЕВР не е създадена случайно. Тя не е в регистриращ режим, т.е. не е задължително това, което вие искате да бъде постигнато. Обичайно, след като бъдат дадени конкретни предложения на производителите на електроенергия и доставчиците на газ, комисията започва да разглежда разходната част. Всеки разход подлежи на контрол. И в крайна сметка резултатът е в полза на крайния потребител\", подчерта проф. Тасев. Пред   енергийният експерт каза още, че регулаторът е поставен пред сериозно изпитание, тъй като натискът за вдигане на цените бил много голям. И въпреки че винаги се намирали резерви, те водели до увеличение на задълженията на отделните производители в енергетиката.  ", "date": "2019.05.02", "title": "КЕВР ще търси баланс между цената на парното и тока"}
{"url": "https://www.bgonair.bg/denqt-on-air/2019-05-02/d-r-branzalov-lekarskiyat-trud-v-balgariya-tryabva-da-se-ostoynosti", "text": "\r\n 25% от общопрактикуващите лекари са в пенсионна възраст. На фона на стряскащата статистика все по-рядко млади хора решават да си изберат именно тази професия. \"Лекарите, които все още сме здрави, ще работим. В крайна сметка имаме държава и правителство и те трябва да помислят. Явно се задава един проблем. От 7000 сме 4000 и тази бройка се топи\", обясни пред   зам.-председателят на БЛС и член на Сдружението на общопрактикуващите лекари д-р Николай Брънзалов.  По думите му, когато завършат медицина, младите хора мечтаят за по-тясно специализирани дейности и да имат по-голямо кариерно развитие. Според него трябва сериозно да се помисли върху този проблем и да се намери решение. \"Най-големият проблем е заплащането. Както и условията на труд, голямата административна тежест и липсата на всякакви модерни методи за комуникация\", коментира в \" \" общопрактикуващият лекар. Той беше категоричен, че в България трябва да се определи цената на лекарския труд и той да бъде остойностен. Брънзалов коментира и увеличаването на заплатите на медицинските сестри. \"В този вариант - даване на пари на калпак, не могат да се случат нещата поради редица причини. Нищо не се решава така. Трябва да се започне по-отдалеч\", смята докторът. По думите му всички в здравната система искат достойно заплащане, но механизмът, по който трябва това да се случи, не е такъв. \"Това е една специалност в медицината, която не е особено привликателна. Намаляваме, остаряваме, малко неща се подобряват\", описа Брънзалов професията общопрактикуващ лекар.", "date": "2019.05.02", "title": "Д-р Брънзалов: Лекарският труд в България трябва да се остойности"}
{"url": "https://www.bgonair.bg/world/2019-05-02/dzhulian-asandzh-se-izpravya-pred-sada", "text": "Основателят на \"Уикилийкс\" Джулиан Асандж днес се изправя пред съда по искане на Съединените щати за екстрадиция. Това се случва ден след като беше осъден на 50 седмици затвор за нарушаване на условията за освобождаване под гаранция.  Преди 7 години Джулиан Асанж се укри в еквадорското посолство в Лондон, за да предотврати екстрадиране в Швеция.  На 11 април Еквадор оттегли предоставяне на защита на основателя на \"Уикилийкс\" и той беше задържан от британската полиция.  Австралиецът придоби известност след редица публикации, включително за американските военни операции в Афганистан и Ирак.", "date": "2019.05.02", "title": "Асандж се изправя пред съда, САЩ искат екстрадицията му"}
{"url": "https://www.bgonair.bg/world/2019-05-02/vazstanovyavaneto-na-notr-dam-mozhe-da-se-zatrudni-zaradi-nedostig-na-maystori", "text": "Недостиг на майстори може да затрудни възстановяването на катедралата Нотр Дам в Париж. Данните показват, че има недостиг на каменоделци, зидари, дърводелци и майстори за покриви. Засега властите не са направили официален коментар. Президентът Еманюел Макрон обаче обеща готическият храм да бъде възстановен за пет години.  Покривът на Нотр Дам и известната кула-стрела рухнаха след огромния пожар, който се разрази в катедралата миналия месец.  ", "date": "2019.05.02", "title": "Недостиг на майстори ще забави възстановяването на Нотр Дам"}
{"url": "https://www.bgonair.bg/world/2019-05-02/zatvornicheski-avtobus-izgorya-v-praga-edna-zhena-zagina", "text": "Тежък инцидент в Прага. Жена загина, а 14 души пострадаха след сблъсък на затворнически автобус и камион с платформа, на която били натоварени танкове.  Те е трябвало да пристигнат в Пилзен за честването на годишнина от Втората световна война. На мястото на инцидента избухва пожар, който изпепелява автобуса.  Огънят вече е потушен и пътят е отворен за движение. Спасителите използвали трамплин, за да спасят пътниците от автобуса. Изпратени са пожарни, полиция и хеликоптер. Загиналата е служителка на затвора, още една жена е тежко ранена. Харесайте ни във Facebook ", "date": "2019.05.02", "title": "Затворнически автобус изгоря в Прага - една жена загина"}
{"url": "https://www.bgonair.bg/world/2019-05-02/zaradi-seriynite-ubiystva-kiparskiyat-ministar-na-pravosadieto-podade-ostavka", "text": "Първа оставка в Кипър заради серийните убийства на острова. Министърът на правосъдието напуска поста заради критиките към властта, че не са разследвани сигналите за изчезнали чужденки.  Оказа се, че през последните три години 35-годишен кипърски военен с български корени е убил най-малко 7 от издирваните жени.  Според кипърците, полицията не разследвала задълбочено сигналите за изчезналите, защото били чужденки.  Властите не изключват жертвите на масовия убиец да са много повече. Сред изчезналите жени на острова има и няколко българки.", "date": "2019.05.02", "title": "Заради серийните убийства: Кипърският министър на правосъдието подаде оставка"}
{"url": "https://www.bgonair.bg/economy/2019-05-02/studentite-zavarshili-vuzf-poluchavat-edni-ot-nay-visokite-zaplati-v-stranata", "text": "Студентите, които са завършили Висшето училище по застраховане и финанси (ВУЗФ), получават едни от най-високите заплати в страната. Това показва класация, която е част   . Всяка година рейтинговата система сравнява стотици специалности от 52 направления и общо 51 университета по различни индикатори, за да илюстрира както цялостното състояние на образовaтелната система в България, така и за да служи като ценен ориентир за учащите. Специално по критерий \"облагаем доход на завършилите\" данните поставят ВУЗФ на едно от водещите места.  Класацията показва, че студентите с бакалавърски и магистърски дипломи от университета получават  месечно облагаем доход от средно 1925 лв. на месец. Това прави ВУЗФ третото висше училище с най-добре платени дипломи в направление \"Икономика\" и едно от общо 10-те на национално равнище. Резултатите не са изненадващи и предвид статистиките на ВУЗФ, които сочат, че над 90% от дипломантите на университета успяват да се реализират професионално по специалността си, а около 30% от тях заемат високи мениджърски или други ръководни позиции. Класацията на рейтинговата система показва още, че най-висок среден облагаем доход получават дипломантите, завършили специалности в сферата на информатиката и компютърните технологии, както и от направленията \"Администрация и управление\", \"Математика“, \"Машинно инжинерство“ и \"Икономика“. Повече информация може да откриете на сайта на Рейтинговата система за висшите училища.  Междувременно в момента ВУЗФ е в активна кампания за прием на кандидат-студенти и магистри. Приемът е организиран по специалности и форми на обучение и се извършва на конкурсен принцип. Кандидатите трябва да попълнят онлайн специализиран тест на ВУЗФ и да изпратят есе по предварително уточнена тема.  При балообразуването се взимат предвид и оценките от държавните зрелостни изпити или от дипломата за бакалвър при канидат-магистрите. В магистърските програми се приемат студенти с успех от дипломата за завършено висше образование „Добър“ или по-висок. Подробности може да откриете в  .    ", "date": "2019.05.02", "title": "Студентите, завършили ВУЗФ, получават едни от най-високите заплати в страната"}
{"url": "https://www.bgonair.bg/world/2019-05-02/vav-florida-glasuvaha-zakon-pozvolyavasht-na-uchitelite-da-nosyat-orazhie", "text": "Американският щат Флорида гласува закон, който позволява на преподавателите да носят оръжие в клас. Целта на закона, който трябва да бъде одобрен от губернатора на щата, е да се избегне нова масова стрелба в училище, като тази в гимназията в \"Паркленд\", в която през февруари 2018 година бивш ученик застреля 17 души. Според противниците на мярката има опасност от злополуки сред учителите, които реално ще бъдат натоварени с полицейска дейност. Статистиката подкрепя тази позиция, тъй като повечето от жертвите и пострадалите от огнестрелно оръжие в Съединените щати загиват или биват ранени при инциденти. Освен това има опасения, че учителите, носещи оръжие, могат да бъдат взети по погрешка от полицията за опасни.  ", "date": "2019.05.02", "title": "Във Флорида гласуваха закон, позволяващ на учителите да носят оръжие"}
{"url": "https://www.bgonair.bg/denqt-on-air/2019-05-02/venetsuela-e-zalozhnik-na-velikite-sili-zayavi-istorik", "text": "\r\n Сблъсъците във Венецуела продължават. Какъв ще е краят на операция \"Свобода\"? Според историка и анализатор доц. Александър Сивилов гражданската война в страната е плашещо близо.  \"Жертвите растат. Дано натискът от международната общественост попречи на избухването на гражданска война. Венецуела е заложник на Великите сили. Това го разбрахме от САЩ и Русия. Една изключително богата държава е съсипвана, защото може да се издържа сама. Има политически и икономически изгоди за Великите сили, които пречат на Венецуела да се нормализира\", отбеляза той в \"Денят ON AIR\".   По думите на госта все още официалната власт контролира територията на страната, а през последните дни президентът на Венецуела Николас Мадуро показал, че правителството му може да продължи да управлява. \"САЩ смятат, че трябва да се търси използване на армия. Съмнявам се, че САЩ ще използват собствената си армия. Режимът на Мадуро е заплаха за едно крайнодясно правителство. В Чили и Бразилия властват крайнодесни правителства. Те пренаписват историята. Венецуела представлява ценна точка за САЩ заради петрола, с който разполага латинската държава\", посочи Сивилов.  \"Надявам се да не видим преврат във Венецуела. Ако това стане, ще избухне гражданска война, която ще излезе от държавата. Ще пламне цяла Южна Америка. Влошаването на политическата обстановка се получава отвън. Гражданската война е много близо. Трябва да се намери баланс. Русия се опитва да пренесе новата Студена война на американска почва\", подчерта историкът пред Bulgaria ON AIR. Харесайте ни във Facebook     ", "date": "2019.05.02", "title": "Венецуела е заложник на Великите сили, заяви историк"}
{"url": "https://www.bgonair.bg/direktno/2019-05-02/balgarinat-trudno-govori-za-emotsiite-si", "text": "\r\n Българинът не може да изразява емоциите си и не знае какво точно е стрес, каза психотерапевтът Кремена Станилова. Тя посочи, че стресът се отключва дори от забързано ежедневие. Затова заложи на това да търсим все по-висок стандарт, посочи предаването   по . Председателя на българската асоциация на производителите и износителите на вино Галина Нифору разказа за предстоящия през юни Балкански международен винен конкурс и фестивал. Тя допълни, че на българския пазар 90% от вината са родно производство. И посъветва на Великден да се пие червено вино.      ", "date": "2019.05.02", "title": "Българинът трудно говори за емоциите си"}
{"url": "https://www.bgonair.bg/bulgaria/2019-05-02/trima-ot-petimata-zadarzhani-za-skandala-v-kuklen-ostavat-v-aresta", "text": "Трима от петимата задържани за мелето в Куклен роми остават в ареста, реши районният съд в Пловдив. Двама братя на 22 и 25 години и съседът им на 21 години са с по няколко обвинения за това, че са удряли полицаи и са потрошили с камъни патрулния им авомобил.  Другите двама задържани по случая – жена и 16-годишен младеж са с мярка \"подписка\" и \"под надзора на родител\".  До напрежението се стигна, след като група мъже атакуваха с камъни полицейски автомобил и счупиха стъклото му. Патрулната кола била на адреса заради сигнал за побой между ромски фамилии след шумно празнуване.  ", "date": "2019.05.02", "title": "Трима от петимата задържани за скандала в Куклен остават в ареста"}
{"url": "https://www.bgonair.bg/bulgaria/2019-05-02/bankoviyat-obirdzhiya-ot-sliven-poiska-da-go-osvobodyat-predsrochno", "text": "\r\n Банковият обирджия от Сливен Стефан Стефанов поиска да бъде освободен предсрочно. Днес той се изправи пред съда и помоли да го пуснат от затвора, където излежава 15 годишна присъда.  Съдът обаче отложи делото за утре заради липса на справка от пробационен служител и становище от психолог.  На Стефанов му остават още около шест години от присъдата. Грабежът на банковия клон беше извършен на 23 март 2011 година.  27-годишният тогава Стефанов направи опит да задигне парите от банка в центъра на Сливен. Нападателят простреля охранителя Станчо Станев и взе за заложници шестима банкови служители.  Харесайте ни във Facebook ", "date": "2019.05.02", "title": "Банковият обирджия от Сливен поиска да го освободят предсрочно"}
{"url": "https://www.bgonair.bg/life/2019-05-02/yozef-kudelka-s-parizhkata-si-kolektsiya-v-sofiya", "text": "Световно известният фотограф Йозеф Куделка ще дойде в България /София/, за да представи за пръв път извън Франция свои снимки от колекцията на Центъра Помпиду в Париж. Роденият в Моравия, Чехословакия през 1938г автор от Magnum Photos работи над четири десетилетия, а изложбата в Софийската градска художествена галерия включва негови знакови творби от 60-те, 70-те, 80-те и 90-те години, съобщава Френският институт в България. Куделка започва кариерата си като авиоинженер през 1961, преди да поеме работа в театър в Прага. Заема се с фотография през 1967 и на следващата година снима съветското нахлуване в Прага. За тези снимки получава златен медал от Overseas Press Club Robert Capa в САЩ. Странствайки повече от десетилетие из Европа след 1970, през 1987 Йозеф Куделка получава френско гражданство. В знак на благодарност към страната подарява колекцията от 75 снимки на Центъра Помпиду, която от 7 май може да се види в СГХГ в София. Куделка е печелил значими награди като Prix Nadar /1978/q Grand Prix National de la Photographie /1989/, Grand Prix Cartier-Bresson /1991/ и Hasselblad Foundation International Award in Photography /1992/. Значителна част от произведенията му са собственост на Музея на модерното изкуство и Международния център за фотография в ню Йорк, галерията Хейуърд в Лондон, музеят Стеделийк за модерно изкуство в Амстердам, Дворецът Токио в Париж. Снимки: Йозеф Куделка, © Centre Pompidou, MNAM-CCI/RMN-GP © Josef Koudelka/Magnum Photos, предоставени за публикуване от Френския институт в София.", "date": "2019.05.02", "title": "Йозеф Куделка с парижката си колекция в София"}
{"url": "https://www.bgonair.bg/bulgaria/2019-05-02/evakuiraha-uchenitsi-v-dobrich-zaradi-lyutiv-gaz-v-klasnite-stai", "text": "\r\n Евакуираха ученици от добричко училище, след като в тази сутрин лютив газ е бил разпръснат в една от класните стаи.  Инцидентът става малко след 8:30 часа сутринта в един от учебните кабинети, където класът има свободен час заради отсъстващ учител.  Разнася се задушлива миризма, а учениците излизат, кашляйки и кихайки. Няма сериозно пострадали деца, все още не е ясно кой е внесъл спрея в училището.", "date": "2019.05.02", "title": "Евакуираха ученици в Добрич заради лютив газ в класните стаи"}
{"url": "https://www.bgonair.bg/world/2019-05-02/politsiyata-vav-velikobritaniya-zadarzha-mazh-zapodozryan-za-izchezvaneto-na-balgarin", "text": "Полицията във Великобритания е задържала мъж заради изчезването на българин. Случката се разиграла в Есекс.  Мъжът е бил задържан в понеделник по подозрения за убийство във връзка с изчезването на 27-годишен наш сънародник. Пуснат е под гаранция до 23 май. Българинът е в неизвестност от 8 февруари. Според семейството му не е типично за него да отсъства от дома си толкова дълго време.  Полицията продължава да се опитва да си изясни обстоятелствата и причините за изчезването на мъжа. Работи се и по версията за убийство.   ", "date": "2019.05.02", "title": "На Острова задържаха мъж, заподозрян за изчезването на българин"}
{"url": "https://www.bgonair.bg/world/2019-05-02/velikobritaniya-obyavi-izvanredno-ekologichno-polozhenie", "text": "Великобритания обяви извънредно екологично положение. Решението е взето по предложение на лейбъристите. Лидерът Джереми Корбин заяви, че това е огромна крачка напред. Извънредното положение обаче няма обвързващ характер и не принуждава правителството да действа.  Обявяването на извънредна ситуация бешe едно от ключовите изисквания, отправени към правителството от екодвижение в редица протести през последните седмици. Идеята на решението е по-бързо да се намалят въглеродните емисии. Лидерът на лейбъристите изрази надежда вотът да бъде последван от вълна от подобни действия на властите по света.    ", "date": "2019.05.02", "title": "Великобритания обяви извънредно екологично положение"}
{"url": "https://www.bgonair.bg/bulgaria/2019-05-02/porozhanov-kategorichen-sinat-mi-ne-e-oditiral-df-zemedelie", "text": "\r\n \"Синът ми не е одитирал разплащателната агенция към Държавен фонд \"Земеделие\". Това каза пред Bulgaria ON AIR министърът на земеделието и храните Румен Порожанов, по повод публикации за конфликт на интереси. Антоан Порожанов също отрече да е правил одит на агенцията, когато баща му е бил шеф на фонда. Повод за обяснението на земеделския министър стана поредна медийна публикация, според която синът му Антоан Порожанов, е одитирал къщите за гости, строени с евросредства. В официалните доклади нарушения при тях няма. Пред Bulgaria ON AIR Румен Порожанов обясни, че синът му е започнал работа в одиторската фирма \"Делойт\" като стажант през 2012 година.  След година стажуване, Антоан Порожанов работи като младши асистент одитор. След това е напуснал. Одитирал е банки, застрахователни компании, но не и разплащателната агенция към ДФ \"Земеделие\", категоричен е баща му Румен Порожанов. \"Делойт\" извършва одита там до 2014 година. Порожанов–син напуска компанията през февруари 2015 година. Министър Порожанов определя публикациите за сина си като активно мероприятие. За Bulgaria ON AIR Антоан Порожанов каза, че когато е бил в \"Делойт\" е преминал пет обучения за конфликт на интереси и пране на пари. Той отказа да коментира от кого и защо идват атаките срещу семейството му.  След поредица от разкрития за измами с еврофондовете започнаха нови проверки. До момента оставки подадоха заместник-министърът на икономиката Александър Манолев и заместник-директорът на Фонд \"Земеделие\" Иванка Багдатова-Мизова. Харесайте ни във Facebook ", "date": "2019.05.02", "title": "Порожанов категоричен: Синът ми не е одитирал ДФ \"Земеделие\"!"}
{"url": "https://www.bgonair.bg/bulgaria/2019-05-02/izberete-svoeto-badeshte-ep-puska-film-s-koyto-nasarchava-uchastieto-v-izborite", "text": "Краткият филм \"Изберете своето бъдеще\" насърчава участието в предстоящите европейски избори и ни кара да се замислим за бъдещите поколения, които ще трябва да живеят с последиците от това гласуване. Режисиран от печелилия множество награди Фредерик Планшон, филмът документира интензивните, красиви и крехки моменти, когато новородените европейци идват на този свят.   Разказът във филма се води от младо момиче, което апелира към чувството за отговорност на гласоподавателите: “Всеки един от нас може да остави следа, но всички заедно можем да постигнем реална промяна. Избери тази Европа, в която искаш да порасна”. Европейските избори, които ще се състоят във всички страни от ЕС между 23 и 26 май, ще определят бъдещия облик и посока на Европейския съюз.  Темата за съпричастността е в съответствие с резултатите от проучването възложено от Парламента през април, според което 80% от гражданите са съгласни, че това, което обединява европейците, е по-важно от това, което ги разделя (таблица 1). Продължаващите преговори относно Брекзит са показали несигурността от раздялата и рисковете, свързани с напускане на защитата, която ЕС предлага. На въпроса какво е първото чувство, с което свързват ЕС, повечето хора изтъкват надеждата и увереността (общо 55%) - докато несигурността по отношение на бъдещето на Европа задейства съмнението като преобладаващо чувство сред една трета от интервюираните европейци (таблица 2).  Дебатът относно Брекзит също е показал колко взаимосвързани са станали страните от ЕС през годините, в които са работили заедно, както и многобройните ползи от това да са член в един по-голям съюз. Понякога тези ползи стават явни при сблъсък с перспективата да бъдат изгубени. Цифрите от последния Евробарометър (февруари 2019 г.) показват, че над две трети от европейците (68%) вярват, че ЕС е донесъл ползи за тяхната страна (таблица 3) и 61% от тях са убедени, че ЕС е нещо добро (таблица 4).  Същевременно, външното напрежение от трети страни означава, че страните от ЕС трябва да бъдат по-близки помежду си, ако искат да запазят влиянието си и да имат тежест в новия световен ред. Докладът Евробарометър показва, че гражданите най-много се вълнуват от състоянието на икономиката, перспективите за заетостта, миграцията, климатичните изменения и борбата срещу тероризма, като това сочи необходимостта от повече сплотеност, сътрудничество и съвместни действия (таблица 5).  Бъдещето на Европа сега е в ръцете на тези, които ще излязат да гласуват на европейските избори на 23-26 май. Макар и проучването Евробарометър да посочва, че през февруари повече от една трета (35%) от гражданите на ЕС вече са сигурни, че ще гласуват, друга една трета (32%) следва да бъде убедена (таблица 6). От младите хора, имащи право на глас, макар че те последователно са най-положително настроените спрямо ЕС (74%), само 21% са сигурни, че ще гласуват, като 34% още не са взели решение (таблица 7).    ", "date": "2019.05.02", "title": "\"Изберете своето бъдеще\" - ЕП пуска филм, с който насърчава участието в изборите"}
{"url": "https://www.bgonair.bg/world/2019-05-02/dvama-zaginaha-pri-porednite-sblasatsi-vav-venetsuela", "text": "\r\n Пореден ден на напрежение във Венецуела. Поддръжници на опозиционния лидер Хуан Гуайдо и военни, лоялни на президента Николас Мадуро, излязоха по улиците на Каракас. Градът буквално се превърна в бойно поле. Полицията използва сълзотворен газ и водни оръдия, за да разпръсне протестиращите срещу президента. При сблъсъците жена на 27 години е загинала, след като е била простреляна в главата. Над 300 души пък са арестувани. От УНИЦЕФ апелираха да се вземат мерки за защита на децата във Венецуела. Самопровъзгласилият се за президент Гуайдо пък призова за най-големия поход в историята на Венецуела и поиска хората да излязат в последната фаза от неговия ход и да свалят Мадуро. Въпреки призивите на Гуайдо военните да го подкрепят, ръководството на въоръжените сили засега остава лоялно към Мадуро. Той от своя страна обвини Вашингтон в подтикване към преврат.  ", "date": "2019.05.02", "title": "Загинала жена и над 300 арестувани при поредните сблъсъци във Венецуела"}
{"url": "https://www.bgonair.bg/bulgaria/2019-05-02/tsik-pokaza-obrazets-na-byuletinata-za-evroizborite", "text": "\r\n Централната избирателна комисия показа бюлетината за вота на 26 май на пресконференция пред журналисти. Тя дълга около 60 см.  В лявата част са подредени партиите и коалициите по реда на жребия, който беше изтеглен, а в дясната са преференциите, които са номерирани от 100 нагоре. \n Промяната на номерирането при преференциите се налага заради объркването, което се получи на предишни избори. Тогава кандидати с определени номера събраха неочаквано голям брой гласове, заради съвпадението между номера на партията в бюлетината и номера на самия кандидат в партийната листа.  Другата основна промяна е, че за пръв път след промените в Изборния кодекс и на евроизбори ще има квадратче с избора \"Не подкрепям никого\". Имената на партиите и коалициите са в квадратчета, а преференциите в кръгче. \r\n ", "date": "2019.05.02", "title": "ЦИК показа образец на бюлетината за евроизборите"}
{"url": "https://www.bgonair.bg/bulgaria/2019-05-02/lekari-v-burgas-spasiha-7-godishno-dete-pronizano-v-glavata-s-nozhitsa", "text": "7-годишно момче със забита в главата градинска ножица е било спасено в болницата в Бургас навръх Великден.  По думите на родителите детето паднало върху инструмента, докато си играело в градината. Ръждясалото острие минало през цялата буза и опряло в черепа зад окото. Градинската ножица с размер около 70 сантиметра ще се пази за спомен в болницата в Бургас. Харесайте страницата ни във Facebook ", "date": "2019.05.02", "title": "Лекари в Бургас спасиха 7-годишно дете, пронизано в главата с ножица"}
{"url": "https://www.bgonair.bg/bulgaria/2019-05-02/pusnaha-ot-aresta-dzhebchiykata-sabka-ot-tarnovo", "text": "\r\n Освободиха от ареста 26-годишната жена, която вчера опита да ограби китайски туристи в центъра на Велико Търново.  Повдигнато ѝ е обвинение. Тя е известна на полицията. Още от 12-годишна възраст има криминална регистрация за кражба.  Вчера Събка се опитала да открадне пари и портмоне от дамска чанта. Не успяла, защото била забелязана от няколко души от китайска група туристи.  Те ѝ отговорили с хватки от бойните изкуства. Успели да я задържат докато дойде полицията.", "date": "2019.05.02", "title": "Пуснаха от ареста джебчийката Събка от Търново"}
