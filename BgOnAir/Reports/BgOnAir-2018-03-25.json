{"url": "https://www.bgonair.bg/world/2018-03-25/i-sasht-shte-goni-ruski-diplomati", "text": "Oще в началото на следващата седмица може да се наложи десетки руски дипломати да напуснат САЩ. Очаква се американският президент Доналд Тръмп да обяви такова решение в знак на солидарност с общата позиция на Европейския съюз. Решението му обаче няма да е окончателно. Според източници на агенция \"Блумбърг\", стопанинът на Белия дом е готов на подобни действия, но преди да ги предприеме, ще поиска уверение от европейските държави, че и те ще предприемат същите мерки. Руската реакция не закъсня - Москва отговори, че ще отвърне със същия ход, ако Вашингтон отзове дипломатите си.", "date": "2018.03.25", "title": "И САЩ ще гони руски дипломати?"}
{"url": "https://www.bgonair.bg/world/2018-03-25/time-slozhi-putin-na-koritsata-si-s-korona-na-glavata", "text": "Престижното американско списание \"Time\" публикува лика на руският президент Владимир Путин на корицата си. Новоизбраният държавник е с корона на главата, която много напомня руската императорска такава. Заглавието гласи - \"Изгряващият цар\", а подзаглавието е - \"Как Владимир Путин планира да остане на върха?\"  Броят ще излезе на 2 април. Това не е първият път, в който руският президент се появява на корицата на \"Time\". Списанието публикува лика му през 2007 година, когато отново го нарече \"цар\" и през 2013, във връзка с войната в Сирия.  ", "date": "2018.03.25", "title": "\"Time\" сложи Путин на корицата си с корона на главата"}
{"url": "https://www.bgonair.bg/reportazhi/2018-03-25/vlastelinat-na-prastenite-ozhivyava-i-na-malkiya-ekran", "text": "\r\n Най-известната класика на Толкин оживява отново, но на малкия екран. Очаква се продукцията \"Властелинът на пръстените\" да се превърне в най-скъпия сериал в историята. Война, по-грандиозна от битката на петте армии, се очертава на малкия екран, а телевизионният феномен \"Игра на тронове“ скоро няма да бъде номер едно. Сериалът на Амазон \"Властелинът на пръстените“ вече е потвърден и ще зарадва почитателите на фентъзи поредицата с два сезона, изпълнени с екшън и вълнение.   ", "date": "2018.03.25", "title": "\"Властелинът на пръстените\" се завръща на малкия екран!"}
{"url": "https://www.bgonair.bg/reportazhi/2018-03-25/shestvie-za-zhivota-ni-koy-ot-nas-e-sledvashtiyat", "text": "\r\n Вълна от недоволни отвъд Океана се обединиха в \"Марш за нашите животи\". Хората настояват за край на масовите стрелби в училищата и по-строго законодателство за огнестрелните оръжия. Протестните шествия заляха САЩ, излязоха извън пределите на Северна Америка и достигнаха Стария Континент. Пред обектива на световните медии децата, участващи в демонстрациите, зададоха един въпрос: \"Кой от нас ще е следващият?\" Началото на движението беше поставено миналия месец, след като 19-годишен стрелец отне живота на 17 души, повечето от които ученици - в Паркланд, Флорида. Ема Гонзалес, която оцеля при кървавото нападение тогава, застана начело на кампанията.  Още по темата вижте във видеото. ", "date": "2018.03.25", "title": "Шествие за живота ни: \"Кой от нас е следващият?\""}
{"url": "https://www.bgonair.bg/world/2018-03-25/karles-puchdemon-e-arestuvan-hvanaha-go-v-daniya", "text": "\r\n Арестуваха Карлес Пучдемон. Бившият каталунски лидер е задържан от германските власти на границата с Дания, в опит да се върне в Белгия. Срещу него наскоро отново беше издадена европейска заповед за арест. Пучдемон се укрива в Брюксел, след като срещу него бяха повдигнати обвинения в опит за бунт от испанските власти. Дали той ще бъде екстрадиран обаче, все още не е ясно. На този фон напрежението в Каталуния се покачва, а сепаратистките лидери в региона все още не могат да излъчат лидер на новото си правителство.", "date": "2018.03.25", "title": "Пучдемон е арестуван, хванаха го при германо-датската граница"}
{"url": "https://www.bgonair.bg/reportazhi/2018-03-25/istoricheski-polet", "text": "\r\n Историческо постижение за авиацията – за първи път самолет излетя от летището в австралийският град Пърт, прелетя близо 15 хиляди километра и след повече от 17 часа във въздуха, кацна на лондонското летище \"Хийтроу\"... без да спре нито веднъж.  От днес това е първата непрекъсната връзка между Австралия и Европа. \"Кантас\" се надява този маршрут скоро да стане част от техния стандартен график. Изпълнителния директор на компанията, Алан Джойс припомни, че преди около 70 години, за да стигнат от Сидни до Лондон, самолетите са преминавали през така наречения \"Маршрут на кенгурото“ – четиридневно пътуване със седем спирки - през Азия, Африка и Европа.  Още по темата вижте във видеото. ", "date": "2018.03.25", "title": "Исторически полет: От Австралия до Европа - без прекъсване"}
{"url": "https://www.bgonair.bg/world/2018-03-25/nie-praznuvame-blagoveshtenie-katolitsite-tsvetnitsa", "text": "За католическия свят днес е Цветница.  Палмовата неделя се отбелязва винаги една седмица преди Великден и поставя началото на християнските чествания, свързани с Възкресение Христово. Според новозаветните евангелия, на този ден Христос пристига в Йерусалим, възседнал магаре, а вярващите го посрещат като разстилат пред него дрехите си и маслинови клонки.  Палмовата неделя е символ на мира в древния свят.", "date": "2018.03.25", "title": "Ние празнуваме Благовещение, католиците - Цветница"}
{"url": "https://www.bgonair.bg/bulgaria/2018-03-25/predi-sreshtata-es-turtsiya-erdogan-zapadat-nyama-da-ni-pouchava", "text": "\r\n Часове преди срещата на върха Европейски съюз - Турция във Варна, Реджеп Ердоган заяви, че няма да допусне Западът да го поучава и няма да отстъпи пред европейските лидери. В предстоящите утре разговори България ще е посредник в опита за подобряване на отношенията между Анкара и Брюксел.  В морската ни столица ще пристигнат председателите на Европейския съвет и на Европейската комисия. Още по темата вижте във видеото. ", "date": "2018.03.25", "title": "Преди срещата ЕС-Турция - Ердоган: Западът няма да ни поучава!"}
{"url": "https://www.bgonair.bg/bulgaria/2018-03-25/vsichki-postradali-turisti-v-egipet-veche-u-doma", "text": "Всички пострадали при катастрофата в Египет български туристи вече са на родна земя. Тази нощ с чартър от Хургада са кацнали и двамата най-тежко пострадали. Вчера у нас се прибраха и другите туристи, ранени при инцидента в южен египетски курорт в понеделник. Причините за катастрофата все още се изясняват, шофьорът на автобуса е задържан от местните власти.  ", "date": "2018.03.25", "title": "Всички пострадали туристи в Египет - вече у дома"}
{"url": "https://www.bgonair.bg/bulgaria/2018-03-25/novi-han-na-protest-ne-iska-dobiv-na-kvartsov-pyasak", "text": "\r\n \n Жителите на Нови Хан се събраха на мирен протест. Те не са съгласни да започне добиването на инертни материали в района.  Много хора се събраха на площада и се обявиха категорично против стартиране експлоатацията и добив на кварцов пясък. Концесионерът \"Ватия Холдинг\" възнамерява да започне експлоатация на 26 март и предвижда добив на 80 хиляди тона кварцов пясък  на площ от 67 декара в землището на селото.  Хората са на мнение, че това драстично ще влоши качеството на въздуха. Те разказват за свои близки, работили преди в кариерата, като споделят, че всички до един имат белодробни заболявания.  Вече тече и подписка против добива. В правомощията на Министерския съвет е да прекрати концесията. ", "date": "2018.03.25", "title": "Нови хан на протест! Не иска добив на кварцов пясък "}
{"url": "https://www.bgonair.bg/bulgaria/2018-03-25/bsp-predstavya-nova-viziya-za-balgariya", "text": "\r\n БСП ще представи нови визия за България на националното си съвещание през май. Това обяви лидерът на червените по време на Националния съвет на БСП, който и в този момента заседава по вътрешнопартийни въпроси. А сделката за продажбата на \"ЧЕЗ-България\" на \"Инерком\" беше сред най-коментираните теми преди началото на националния съвет. Темата коментира и вицепремиерът Томислав Дончев. В интервю за БНР той каза, че държавата трябва да участва в сделката за ЧЕЗ поради липса на други механизми да се овладее ситуацията. ", "date": "2018.03.25", "title": "БСП представя нова визия за България"}
{"url": "https://www.bgonair.bg/bulgaria/2018-03-25/tazi-nosht-premestihme-strelkite-s-chas-napred", "text": "Тази нощ в 3 ч. преминахме към лятното часово време и преместихме стрелката на часовниците с час напред. Смяната на стрелките на часовника в рамките на Европейския съюз се управлява от директива на Европарламента и Съвета на ЕС. Текстът предвижда във всяка държава членка на ЕС периодът на лятното часово време да започва в 1 ч. по Гринуич в последната неделя от март и да завършва в 1 ч. по Гринуич в последната неделя от октомври. Лятното часово време е система, въведена за спестяване на разходи за осветление чрез увеличаване на използването на дневна светлина. През последните години обаче редица държави се отказват от превъртането на часовника. В Европейския съюз мненията да отпадне ли смяната на времето са разнопосочни. Преобладават привържениците на идеята - без смяна. През февруари 384 депутати на Европейския парламент също гласуваха \"за” премахването на лятното часово време, но до конкретни разпоредби едва ли ще се стигне скоро. Цялата статия прочетете в ", "date": "2018.03.25", "title": "Тази нощ преместихме стрелките с час напред"}
{"url": "https://www.bgonair.bg/bulgaria/2018-03-25/statistika", "text": "Пепеляшка и Балкански тигър? Тези два противоречиви образа надничат от статистиките на \"Евростат\". Икономисти отчитат, че сме с нулев дефицит и че доходите ни растат с бързи темпове. Когато теглим чертата обаче, се оказваме на опашката на Европейския съюз, а от огледалото наднича едно намръщено лице. Четем по-малко книги и сме цели 9 пъти по-недоволни от живота в сравнение с другите жители на Стария континент.  Дали защото сме нещастни и неудовлетворени - пием повече от северните ни съседи румънците. За сметка на това акумулираме и изхвърляме много по-малко боклук. Черна е статистиката по отношение на умишлените убийства у нас - те са 3 пъти повече в сравнение с останалите страни-членки от Европейския съюз. Повод за недоволство предизвиква и неравенството между мъжете и жените - както по отношение на образованието, така и на заплащането. Навръх Благовещение и на прага на Великден статистиката оспорва клишето, че почиваме много. Оказва се, че работим само с час и половина по-малко от първенците с най-дълга трудова седмица - турците.  ", "date": "2018.03.25", "title": "Четем по-малко, пием повече, работим много... Статистика оформя мрачен образ на българите"}
{"url": "https://www.bgonair.bg/bulgaria/2018-03-25/bsp-zasedava-na-plenum-partiyata-obsazhda-zadachite-pred-sebe-si", "text": "\r\n Националният съвет на БСП заседава по вътрешнопартийни въпроси. Очаква се лидерът на партията Корнелия Нинова да говори за актуалната политическа обстановка и задачите пред червените. А сделката за продажбата на \"ЧЕЗ-България\" на \"Инерком\" беше сред най-коментираните теми преди началото на националния съвет.    ", "date": "2018.03.25", "title": "БСП заседава на пленум: Партията обсъжда задачите пред себе си "}
{"url": "https://www.bgonair.bg/bulgaria/2018-03-25/chudotvornata-ikona-presveta-bogoroditsa-skoroposlushnitsa-pristigna-u-nas", "text": "\r\n До Великден във катедралния храм \"Св. Успение Богородично\" всички вярващи ще могат да се поклонят на чудотворната икона на Пресвета Богородица \"Скоропослушница\", която пристигна вчера от Украйна. Иконата има уникална история. Тя е изписана през 1893 г. в манастира \"Св. великомъченик Пантелеймон\" в Света гора. През 1915 г. е дарена на съборния храм, посветен на Св. Александър Невски в град Ананиев в Украйна. Вярва се, че иконата е помогнала на много хора, като ги е изцелила от тежки болести, а за това свиделстват и даровете на благодарност, с които тя е окичена.  ", "date": "2018.03.25", "title": "Чудотворната икона Пресвета Богородица \"Скоропослушница\" пристигна у нас"}
{"url": "https://www.bgonair.bg/bulgaria/2018-03-25/balgarka-sred-zhenite-ucheni-promenyashti-sveta", "text": "\r\n Само преди няколко дни една млада българка се нареди сред жените-учени, променящи света. Тя спечели наградата на Съюза на химиците за изявен млад учен в областта на полимерите.  Едва ли някой се е замислял от какво точно са направени кофичката от кисело мляко, пластмасовите чаши за кафе или торбичките, в които слагаме покупките си. И също едва ли много хора знаят, че основният компонент във всичко направено от пластмаса - полимерите, се изучава от учените в едноименния институт към БАН. В него със специална апаратура се изследват структурата на твърди материали, каквито са например пластмасовите капачки.  Още по темата вижте във видеото.   ", "date": "2018.03.25", "title": "Българка - сред жените-учени, променящи света!"}
{"url": "https://www.bgonair.bg/bulgaria/2018-03-25/prispaha-rotvayler-v-kazanlak-napadnal-tineydzhari", "text": "\r\n Трима тинейджъри от Казанлък бяха нахапани от ротвайлер. Инцидентът е станал в градския парк \"Розариум\". Там те видели кучето и започнали да си играят с него. В последствие животното започнало да ги хапе силно и ги нападнало. Спасили се, като се скрили на детски катерушки. След това подали сигнал към 112. От общинския приют упоиха кучето. В последствие се оказа, че ротвайлерът е бил загубен от стопанина си. Обяснението на специалистите е, че младежите са провокирали държанието на кучето.", "date": "2018.03.25", "title": "Приспаха ротвайлер в Казанлък, нападнал тинейджъри"}
{"url": "https://www.bgonair.bg/bulgaria/2018-03-25/desetki-se-pomoliha-za-zdrave-i-iztselenie-v-denya-na-blagoveshtenie", "text": "\r\n Християнската църква празнува днес Благовещение! В българската традиция денят се свързва с идващата пролет.  Десетки граждани се стекоха в храм \"Света Неделя\" в София, за да се помолят за здраве и изцеление. Макар да е част от Великия пост, на Благовещение е позволено да се яде риба. Вярванията гласят, че с каквото се захванем днес, ще ни върви по вода.", "date": "2018.03.25", "title": "Десетки се помолиха за здраве и изцеление в деня на Благовещение"}
{"url": "https://www.bgonair.bg/reportazhi/2018-03-25/tezhka-katastrofa-zaginal-deloto-bez-podsadimi-i-dokazatelstva", "text": "\r\n Броени дни след тежка катастрофа във Видин със загинал на място 37-годишен мъж, едно от веществените доказателства по делото е освободено от прокуратурата.  Калоян е човекът, загинал в пътен инцидент на 8 март. Той има две дъщери на - 8 и 14 години. \"Като ме питат \"къде е убиецът на татко\", аз нямам какво да им отговоря\", споделя брат му Цветан Биков  И това е така, защото турският шофьор, управлявал камиона-убиец на баща им, вече не е във Видин. Заедно с него, от града изчезва и управляваният от него камион.  Още по темата вижте в репортажа. ", "date": "2018.03.25", "title": "Тежка катастрофа, загинал... Делото - без подсъдими и доказателства"}
{"url": "https://www.bgonair.bg/bulgaria/2018-03-25/blagoveshtenie-e-praznikat-e-svarzan-s-idvaneto-na-proletta", "text": "Християните отбелязват днес един от най-големите църковни празници – Благовещение. Според Библията на този ден Архангел Гавриил съобщава на Дева Мария благата вест, че тя ще роди Спасителя на човечеството – сина Божий Исус Христос.  Благовещение винаги се празнува на 25 март, предава  Празникът се нарича още Благовец и се свързва с пролетното равноденствие, когато земята започва да се затопля. В България Благовещение се свързва и с идването на пролетта, затова на този ден задължително трябва да се яде и нещо – зелено коприва, спанак, лапад. На този ден от постите е разрешена риба. Традиция е да се приготвя рибник – риба с ориз. Вярва се, че ако на Благовещение се засаждат дръвчета, те ще родят много сладки плодове. На този ден се става рано, за да е богата годината. Имен ден празнуват всички с имена Благовест, Благовеста, Благой, Евангелия и техните производни.", "date": "2018.03.25", "title": "Благовещение е! Празникът е свързан с идването на пролетта "}
