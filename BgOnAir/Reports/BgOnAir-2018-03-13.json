{"url": "https://www.bgonair.bg/world/2018-03-13/avtobus-s-gimnazisti-padna-v-12-metrova-propast-v-alabama", "text": "Смъртоносен инцидент в Съединените щати. Автобус с гимназисти падна от междущатска магистрала в Алабама.  Най-малко един ученик е загинал, а много други са ранени. Те са откарани в близките болници. Автобусът е връщал тийнейджърите от екскурзия във Флорида.  По неизвестна засега причина превозното средство е излязло от пътя и е паднало в дълбоката 12 метра клисура.", "date": "2018.03.13", "title": "Автобус с гимназисти падна в 12-метрова пропаст в Алабама"}
{"url": "https://www.bgonair.bg/world/2018-03-13/zaraza-zaplashva-da-stane-smartonosna-globalna-epidemiya", "text": "Болестта Х може да стане смъртоносна глобална епидемия, предупреди Световната здравна организация включи мистериозната. Според учените заразата е толкова загадъчна и мистериозна, че и досега лекарите не са научили нещо повече за нея. Световна пандемия може да бъде предизвикана от патоген, който до момента не е известен на науката, но изследванията и проучванията продължават.  ", "date": "2018.03.13", "title": "Зараза заплашва да стане смъртоносна глобална епидемия"}
{"url": "https://www.bgonair.bg/world/2018-03-13/loshoto-vreme-udari-italiya", "text": "Различни части на Италия бяха засегнати от стихии. Почти една трета от историческия център на Венеция е под вода. На места нивото на достига 2 метра. А в южната част на Италия се изви торнадо. Стихията засегна град Казерта в област Кампания. Вятърът обърна камион и шест каравани, изтръгна дървета и отнесе покриви и балкони. За щастие няма жертви, но нанесените материални щети за милиони. В Казерта се намира един от най-големите кралски дворци в Европа, който често служи за декор на филми.", "date": "2018.03.13", "title": "Лошото време удари Италия"}
{"url": "https://www.bgonair.bg/science/2018-03-13/uber-eats-se-razrastva-v-egipet-keniya-ukrayna-rumaniya-i-chehiya", "text": "Услугата за доставка на храна на Uber - Uber Eats, се разширява до над 100 града в Европа, Близкия изток и Африка, съобщава TechCrunch. По-конкретно, услугата ще бъде пусната за първи път в Ирландия, Египет, Кения, Украйна, Румъния и Чехия, заедно с вече обявените пазари по целия свят, потвърди говорител на компанията.  Услугата ще започне да функционира в около 40 нови града във Великобритания и 35 нови града във Франция. В момента Uber Eats работи в 200 града по целия свят, включително и на някои места, където основната услуга на Uber все още не е започнала дейност.  През изминалата година Uber Eats е относително светъл лъч за размирната компания. Докато репутацията на Uber бе увредена, Uber Eats просперира под ръководството на Джейсън Дроудж, който управлява Uber Everything, частта от бизнеса, която не е фокусирана върху пътуванията. Броят на пътуванията с шофьори на Uber Eats нарасна повече от 24 пъти между март 2016 г. и март 2017 г. Голяма част от бизнеса на Uber Eats е свързана с успешното партньорство с McDonalds, твърди пък BuzzFeed. Uber Eats сега доставя от близо 7 000 обекта на McDonald's в 20 различни страни - или около 9% от всички пазари на платформата. Услугата за доставка на храни е печеливша в около една четвърт от пазарите, в които работи, твърди от своя страна Financial Times. На някои места Uber Eats се справя по-добре от основния бизнес на компанията. Дроудж казва в интервю за FT, че Uber Eats е \"по-успешен, отколкото си мислихме\". UberEats е на печалба на 45 от 200 пазара, в които оперира към 31 декември. Година по-рано съотношението изглежда много по-зле - на 3 от 50 града услугата е на печалба. Към края на годината Uber Eats е генерирала около една десета от общите приходи на стартъпа, или 1,1 млрд. долара за четвъртото тримесечие. Повече новини четете на .", "date": "2018.03.13", "title": "Uber Eats се разраства в Египет, Кения, Украйна, Румъния и Чехия"}
{"url": "https://www.bgonair.bg/world/2018-03-13/tezhka-katastrofa-na-magistrala-v-turtsiya", "text": "Най-малко 13 души са загинали при тежка катастрофа между пътнически автобус и камион в Турция. Инцидентът е станал на магистрала в централния турски окръг Чорум. Автобусът избухнал в пламъци, след като се врязал в спрелия в аварийната лента камион. Няколко от ранените пътници са откарани в болница, няма информация за състоянието им.", "date": "2018.03.13", "title": "Тежка катастрофа на магистрала в Турция"}
{"url": "https://www.bgonair.bg/world/2018-03-13/seksualni-posegatelstva-i-v-operata-v-sasht", "text": "Пореден сексскандал в творческите среди в САЩ. Нюйоркската опера \"Метрополитън\" уволни почетният музикален директор, диригента Джеймс Ливайн. Преди месеци 74-годишният творец беше временно отстранен заради съмнения в сексуално посегателство над младеж през 80-те години на миналия век, а сега разследването потвърди вината му. Джеймс Ливайн прави дебюта си през юни 1971-а в \"Тоска\" на Пучини. Той е един от най-уважаваните диригенти на САЩ и носител на 10 награди \"Грами\".", "date": "2018.03.13", "title": "Сексуални посегателства и в операта в САЩ"}
{"url": "https://www.bgonair.bg/world/2018-03-13/uvolniha-darzhavniya-sekretar-na-sasht-reks-tilarsan", "text": "Президентът на САЩ Доналд Тръмп уволни държавния секретар Рекс Тилърсън. Поста ще заеме досегашният шеф на ЦРУ Майк Помпео.  Президентът благодари на Тилърсън за работата му. Шефското място в ЦРУ ще заеме Джина Хаспъл, която досега беше заместник на Помпео, пише \"РИА Новости\".  ", "date": "2018.03.13", "title": "Уволниха държавния секретар на САЩ Рекс Тилърсън"}
{"url": "https://www.bgonair.bg/world/2018-03-13/velikobritaniya-obvini-rusiya-za-otravyaneto-na-sergey-skripal-s-novichok", "text": "\r\n Бившият шпионин Сергей Скрипал и дъщеря му Юлия са отровени с новичок. Химикалът е разработен за военни цели в бившия Съветски съюз през 70-те години на миналия век. Той може да премине през летищна проверка, ако е в малки количества и е добре \"скрит\". Химическото съединение се разпръсква като фин прах. Може да бъде вдишан, погълнат или дори абсорбиран от кожата и е изключително опасен е за човешкото здраве. В британския парламент премиерът Тереза Мей обвини директно Москва за отравянето на Скрипал и дъщеря му.", "date": "2018.03.13", "title": "Великобритания обвини Русия за отравянето на Сергей Скрипал с новичок"}
{"url": "https://www.bgonair.bg/denqt-on-air/2018-03-13/evrointegratsiyata-na-zapadnite-balkani-stavala-vse-po-realna", "text": "\r\n Премиерът Бойко Борисов посети Скопие за възпоменателната церемония по повод 75-годишнината от депортирането на македонските евреи. \"Визитата наистина беше историческа. Никой български държавник не е правил това. Много преди това събитие имаше общо честване на празниците. Само доброто познаване на историята ще ни помогне в днешни дни никога да не напуснем рамките на разумното, човешкото и нормалното\", изтъкна зам.-министърът на външните работи Георги Георгиев. Темата в \"Денят ON AIR\" прерасна към ролята ни на Балканите. Според госта все по-често евроинтеграцията на Западните Балкани от само на думи се превръща в дела.  \"За съжаление по-често се налага външни фактори да ни припомнят колко добре върви европредседателството ни. Меркел ни даде за пример и подчерта ролята ни на стабилизатор на Балканите\", подчерта Георгиев пред Bulgaria ON AIR. Държавникът продължи с това, че новата ни геополитическа роля не остава незабелязана дори от по-далечните държави като САЩ. \"САЩ са основен ключов стратегически партньор на България. Имаме приятелски взаимоотношения с тях, но винаги сме се придържали към политиката на ЕС. В бъдеще САЩ и ЕС ще градят взаимоотношения базирани на общите икономически интереси\", посочи зам.-министърът.", "date": "2018.03.13", "title": "Евроинтеграцията на Западните Балкани ставала все по-реална"}
{"url": "https://www.bgonair.bg/denqt-on-air/2018-03-13/erdogan-predi-stigashe-do-varna-i-burgas-sega-samo-do-kardzhali", "text": "\r\n Вчера по време на местния конгрес на Партията на справедливостта и развитието в град Сакария още в първата си реч Реджеп Ердоган се обърна към българските турци с думите: \" \". Тези думи отново разбуниха духовете в страната ни. Какво казва Ердоган и какво цели? Според   споменаването на страната ни в реч на турския президент се повтаря за трети път. \" \", коментира изказването бившият консул в Одрин в \" \". По думите му балансът на политическите сили в Турция е прекалено изравнен и на Ердоган му е нужен всеки глас, за да спечели изборите догодина. \" \", смята Димов. Той е на мнение, че в момента европейска перспектива за Турция не съществува. \" \", подчерта още бившият ни представител в Одрин Гостът на   уточни, че в момента Турция е разделена на две, резултатите от референдума още се оспорват, но все пак рано или късно ще се роди една демократична държава.", "date": "2018.03.13", "title": "Ердоган преди \"стигаше\" до Варна и Бургас, сега само до Кърджали"}
{"url": "https://www.bgonair.bg/denqt-on-air/2018-03-13/chez-byagali-poradi-koruptsionniya-natisk-v-darzhavata", "text": "\r\n Злободневната тема със сделката между пазарджишката фирма \"Инерком\" на Гинка Върбакова и чешкото енергоразпределително дружество ЧЕЗ не спира да обикаля институциите и студията. \"Сделката с ЧЕЗ минава границите на държавния интерес. Властите тръгнаха несериозно. Опитаха се да обяснят, че държавата нищо не може да направи. При положение, че ролята на ЧЕЗ е толкова голяма, то институциите неименуемо трябва да се намесят. Правителството мълчи\", обобщи политологът доц. Мария Пиргова.  Според политическия анализатор Стойчо Стойчев в момента екипът на президента се опитва да потуши скандала с руския патриарх, като засяга този с ЧЕЗ. \"Тази сделка е скандална, защото един огромен стратегически инвеститор напуска държавата и продава бизнеса си на някаква фирма от нищото. Големите инвеститори бягат, защото държавата оказва корупционен натиск\", категоричен бе той в \"Денят ON AIR\" По линия на скандала между президента Румен Радев и руския патриарх Кирил, Стойчев подчерта, че визитата на свещеника е с изцяло политически, а не духовен характер.  \"Чрез поведението на \"Обединените патриоти\" в скандала с патриарха се доказа нещо, което знаехме – \"Атака\" и ВМРО са с проруски виждания, а НФСБ са антируски настроени\", отбеляза анализаторът пред Bulgaria ON AIR. Доц. Пиргова добави, че малката, а и голямата коалиция във властта са нестабилни.  \"Политическият елит е неспособен да кореспондира с електората. Партиите вече не представляват гражданите. Връщането към политиката, вероятно ще стане чрез граждански протести. Има социален потенциал, но няма политически\", посочи тя. \"Всички извънпарламентарни партии искат да има предсрочни избори, за да влязат във властта. Това няма как да стане, защото няма силна обществена вълна. Движението на Слави Трифонов се оказа импотентно. Другата алтернатива на проф. Божидар Димитров по-скоро буди смях. БСП също не са достатъчно готови за предсрочни избори\", изтъкна Стойчев.", "date": "2018.03.13", "title": "ЧЕЗ бягали поради корупционния натиск в държавата"}
{"url": "https://www.bgonair.bg/bulgaria/2018-03-13/prezidentat-svika-ksns-zaradi-sdelkata-s-chez", "text": "\r\n Президентът Румен Радев свиква Консултативния съвет за национална сигурност заради сделката ЧЕЗ. Мотивите на държавният глава са, че правителството дължи отговори на българския народ каква е схемата за финансиране на сделката за ЧЕЗ и по какъв начин тази сделка се получи.  Заседанието на \"Дондуков\" 2 ще се проведе през втората половина на април.  Румен Радев за първи път коментира и скандала с руския патриарх Кирил.  Според президента България е посрещнала патриарха като духовен водач, а той си е тръгнал като политик. \r\n  ", "date": "2018.03.13", "title": "Президентът свика КСНС заради сделката с ЧЕЗ"}
{"url": "https://www.bgonair.bg/bulgaria/2018-03-13/hubchev-razkri-sastava-na-balgariya-za-kazahstan-i-bosna", "text": "Селекционерът на \"А\" националния отбор на България Петър Хубчев обяви група от 23-ма футболисти за приятелските мачове срещу Босна и Херцеговина на 23.03.2018 на стадион \"Лудогорец Арена\" в Разград и Казахстан на 26.03.2018 на стадион \"Панчо Арена\" във Фелчут, Унгария.   Лагерът на националния отбор започва на 19 март в Разград. \r\n  \r\nСъстав на \"А\" националния отбор на България за контролите с Босна и Херцеговина и Казахстан: \r\n  \r\nВратари: Пламен Илиев (\"Астра\", Румъния), Божидар Митрев (\"Левски\"); \r\n  \r\nЗащитници: Васил Божиков (\"Слован\" Братислава, Словакия), Страхил Попов (\"Касъмпаша\", Турция), Петър Занев (\"Амкар\" Перм, Русия), Камен Хаджиев (\"Берое\"), Божидар Чорбаджийски (ЦСКА), Николай Бодуров (ЦСКА), Цветомир Панов (\"Лудогорец\"); \r\n  \r\nПолузащитници и нападатели: Симеон Славчев (\"Лехия\" Гданск, Полша), Георги Костадинов (\"Макаби\" Хайфа, Израел), Ивайло Чочев (\"Палермо\", Италия), Станислав Манолев (ЦСКА, Мартин Райнов (\"Берое\"), Михаил Александров (\"Арсенал\" Тула, Русия), Тодор Неделев (\"Ботев\" Пловдив), Кирил Десподов (ЦСКА), Радослав Кирилов (\"Пирин\" Благоевград), Иван Минчев (\"Славия\"), Ивелин Попов (\"Рубин\" Казан, Русия), Георги Миланов (ЦСКА Москва, Русия), Спас Делев (\"Погон\" Сшчечин, Полша), Андрей Гълъбинов (\"Дженоа\", Италия). Повече спортни новини може да намерите в ", "date": "2018.03.13", "title": "Хубчев разкри състава на България за Казахстан и Босна"}
{"url": "https://www.bgonair.bg/bulgaria/2018-03-13/nad-10-miliona-v-30-dela-tarsyat-postradalite-ot-vzriva-v-hitrino", "text": "\r\n Започна едно от гражданските дела за катастрофата край Хитрино. Около 30 са гражданските дела, а над 10 милиона лева общо търсят пострадалите от взрива. Ценко Георгиев е един от стотиците пострадали от взрива на гара Хитрино. На 10 декември 2016 година минавал оттам, когато избухнала цистерната. С днешната дата мъжът иска 50 хил. лв. обезщетение от фирма \"Булмаркет\". Не вярва, че неизправна стрелка и лош релсов път са причина за трагедията край селото.  От фирма \"Булмаркет\" се опитаха да включат частната си експертиза, според която технически причини са довели до катастрофата, в материалите по гражданското дело. Съдът я прие за сведение, но не и като неоспоримо доказателство.  От прокуратурата също не виждат причина да преосмислят позицията си, че виновник за трагедията са машинистите.  Още в първите дни е проверявано имало ли е проблеми по релсовия път, неправилно определяне на движението на композицията, проблеми със стрелката и в крайна сметка машинистите ли са виновник за катастрофата. Огледи, разпити и експертизи са отхвърлили версията като възможна.", "date": "2018.03.13", "title": "Над 10 милиона в 30 дела търсят пострадалите от взрива в Хитрино"}
{"url": "https://www.bgonair.bg/bulgaria/2018-03-13/svlachishte-zatvori-patya-knyazhevo-vladaya-v-posoka-kam-sofiya", "text": "\r\n \n Свлачище се образува на пътя Княжево - Владая в посока София. Пътното платно към столицата е затворено за движение, заради опасност от свличането на пътната настилка към Владайската река. Вследствие на свлачището един от бетонните блокове край пътя е паднал в реката. Цяло щастие е, че пътят, който беше преасфалтиран през есента, не е попаднал в бързите води край Владая.  Столичният кмет Йорданка Фандъкова се е запознала на място със ситуацията. Освен свалчището край Владая кметът на София инспектира и язовир Мърчаево. Нивото му на този етап е в нормите и няма опасност от преливане.   ", "date": "2018.03.13", "title": "Свлачище затвори пътя Княжево - Владая в посока към София"}
{"url": "https://www.bgonair.bg/bulgaria/2018-03-13/inerkom-mozhe-i-da-ne-osashtestvi-sdelkata-tvardyat-ot-chez", "text": "Пазарджишката компания \"Инерком\" може и да не успее да плати сделката за ЧЕЗ, особено след изтичането на документ, свързан с нейното финансиране. Това заяви в интервю за програма \"Хоризонт\" ръководителят на Надзорния съвет на дружеството Вацлав Пачеш. Той обясни, че в този документ, който в момента се разследва от ЧЕЗ, има информация за финансовите институции, които биха осигурили заем на \"Инерком\" за сделката. Според Пачеш, ако е вярно, че две български банки са се отказали да дадат заема, това би поставило под въпрос възможността \"Инерком\" да успее да намери парите. \"Нямаме притеснения относно осигуряването на финансиране на сделката\". Така от \"Инерком\" отхвърлиха опасенията на председателя на Надзорния съвет на ЧЕЗ. От компанията допълниха, че нямат информация за оказан натиск върху банки. Oтбелязват още, че работят по осигуряване на финансиране на сделката.", "date": "2018.03.13", "title": "\"Инерком\" може и да не осъществи сделката, твърдят от ЧЕЗ"}
{"url": "https://www.bgonair.bg/bulgaria/2018-03-13/plamatsi-obhvanaha-pomeshtenie-v-detska-gradina-v-pavlikenia", "text": "\r\n Пожар горя в детска градина \"Слънце\" в Павликени тази сутрин. За щастие няма пострадали. Всички близо 130 деца и персонал от детското заведение веднага са били евакуирани, а родителите вече са прибрали своите деца.  Огънят е избухнал около 9:30 часа тази сутрин от помещение, което се намира в близост до котелното на детската градина, която е газифицирана. Включили са се противопожарните аларми, а персоналът веднага е реагирал и е извел децата от сградата. На мястото веднага са пристигнали екипи на пожарната, които за около час са се справили с пламъците и огънят вече е потушен.  Иначе по сградата на учебното заведение няма сериозни материални щети. Напълно опожарено е само помещението, откъдето е тръгнал и огънят. Пожарникарите са открили там един изгорял бойлер. ", "date": "2018.03.13", "title": "Пламъци обхванаха помещение в детска градина в Павликени"}
{"url": "https://www.bgonair.bg/bulgaria/2018-03-13/kv-krasna-polyana-otnovo-na-protest-sreshtu-neupraviyata", "text": "Поредна демонстрация срещу мръсния въздух в София се сформира в кв. \"Красна поляна\". Протестът е срещу \"Виетнамските общежития\", мръсния въздух и цялата неуправия в квартала.  Демонстрацията започва от кръстовище на бул. \"Никола Мушанов\", а идеята на негодуващите е да блокират кръстовището.  След това, е планирано шествие по бул. \"Никола Мушанов\", предаде репортерът на Bulgaria ON AIR Виктор Борисов. ", "date": "2018.03.13", "title": "Кв. \"Красна поляна\" отново на протест срещу неуправията"}
{"url": "https://www.bgonair.bg/bulgaria/2018-03-13/drama-v-shkolo-uchitelkata-bila-nasilnik-uchenitsite-goveda", "text": "Шестокласници обвиниха учителката си, че ги нарича \"говеда\", дърпа им ушите, бута ги, скубе ги и ги заплашва в час. Преподавателката от елитно пазарджишко училище е наказана, макар да е опитала да обжалва дисциплинарната санкция. Учителката твърди, че се е опитвала да въведе ред и сама определя ситуацията в клас като ненормална. Заради поведението на преподавателката учениците са подали жалба срещу нея, в която се оплакват от насилие над тях – физическо и психическо. Заради това учителката е наказана с последно предупреждение за уволнение. Тя обжалвала дисциплинарната санкция, но Окръжният съд я потвърждава с окончателно решение, пише \"Дарик\". В жалбата си децата пишат, че в часовете по английски в различни дни през учебната 2016/2017 година преподавателката дърпала ушите на различни ученици и им крещяла, защото не успявала да въдвори ред. Учителката казала на ученичка \"Ти нямаш грам акъл в главата!\" и я нарекла безотговорна и безочлива. Друг път отказала да премести ученик с намалено зрение на първия чин, защото бил \"огромен\". Обиждала децата с думи като \"говеда\" и ги заплашвала, че ще \"изхвърчат от часа\". Бутнала едно от момчетата и то се ударило в стената, на момиче дръпнала силно ръката и му причинило болка. В заповедта е посочено, че госпожата се държала така и в други класове, случвало се да удря, обижда и скубе неведнъж свои възпитаници, също шестокласници. Учителката се защитила, че не е крещяла, а надвиквала класа. В обясненията си тя написала, че използвала израза: \"Извинете ме, но се държите като говеда\" за ученици, направили нещата нетърпими. Дръпнала ръката на девойка, за да не се увлича от лошия пример на другите, а за друго момиче твърди, че то я обиждало, а майка му се държала безочливо. Повече по темата може да намерите в ", "date": "2018.03.13", "title": "Драма в школо: Учителката била насилник, учениците – \"говеда\"…"}
{"url": "https://www.bgonair.bg/bulgaria/2018-03-13/vtori-opit-koy-shte-e-noviyat-predsedatel-na-sgs", "text": "Кой ще е новият председател на Софийски градски съд? Решението се очаква от Висшия съдебен съвет, който прави втори опит да избере между Светлин Михайлов и съдия Евгени Георгиев. Постът на ръководител на ключовия съд е вакантен вече близо половин година, след като предишният председател Калоян Топалов подаде оставка. Близо час и половина съдия Евгени Георгиев отговаряше на въпроси.  В концепцията си пред кадровиците, Георгиев изложи идеята си за създаване на специализирани състави, които да разглеждат само дела за пътни транспортни произшествия (ПТП). Статистиката сочи, че те са около 40-47% от новопостъпилите дела годишно.  Специализацията на отделни състави ще разтовари другите магистрати и те ще могат да се съсредоточат върху по-тежки и сложни дела,  Като съдия от новото поколение, Георгиев залага и много на медиацията като алтернативна форма на разрешаване на споровете. Светлин Михайлов, който се бори за втори път да застане начело на най-големия съд у нас, предлага да инициира срещи с депутати от правна комисия в Народното събрание. Целта е да обсъдят практиката по прилагането на част от приетите вече закони и иницииране промяна в някои от тях. Името на Михайлов бе свързано с няколко скандала по време на първия мандат. Единият бе с даряване на конфискуван джип от Агенция \"Митници\", вторият - с регистрация на новия главен мюфтия. Според Михайлов и в двата случая си е свършил работата съвестно и професионално.  За да има избран нов председател на СГС, за него трябва да гласуват поне 8 от 14-те членове на Съдийската колегия.  ", "date": "2018.03.13", "title": "Втори опит: Кой ще е новият председател на СГС?"}
{"url": "https://www.bgonair.bg/bulgaria/2018-03-13/sofiyskiyat-gradski-sad-otnovo-ostana-bez-predsedatel", "text": "\r\n Съдийската колегия на Висшия съдебен съвет отново не успя да избере нов председател на Софийския градски съд. За поста се бореха двама кандидати - Евгени Георгиев и Светлин Михайлов. Нито един от тях обаче не успя да събере необходимите минимум 8 гласа, за да застане начело на най-големия съд у нас. Седем от кадровиците не одобриха нито един от кандидатите. Светлин Михайлов получи одобрението на едва двама от тях, за Георгиев гласа си пуснаха петима.  Това е втори опит да се избере нов председател между двамата кандидати. Като представител на по-младото поколение, Георгиев заложи на медиацията като алтернативен начин за решаване на спорове.  Светлин Михайлов, който вече бе начело на съда между 2004 и 2009 година, иска срещи с депутати от правната комисия, за да обсъди доколко приложими на практика са някои приети закони и ако се налагало, нефункциониращите да бъдат променени.", "date": "2018.03.13", "title": "Софийският градски съд отново остана без председател"}
{"url": "https://www.bgonair.bg/bulgaria/2018-03-13/geolozi-shte-obsledvat-skalite-nad-zatvoreniya-pat-madan-smolyan", "text": "Геолози ще обследват днес скалите над затворения път Мадан-Смолян. Те ще се опитат да установят с каква скорост се изместват скалните маси. Срутището продължава да бъде сериозна опасност за всички преминаващи под висящите над пътя каменни блокове. Жителите на 11-те села по поречието на река Черна ще трябва да ползват обходния маршрут през Смолян и Рудозем. Институциите определиха свлачището като най-мащабното на главен път в нашата страна.  ", "date": "2018.03.13", "title": "Геолози ще обследват скалите над затворения път Мадан-Смолян"}
{"url": "https://www.bgonair.bg/bulgaria/2018-03-13/dazhd-navodni-avtogarata-v-pernik", "text": "Дъжд наводни автогарата в Перник. За няколко часа през нощта движението в тази част на града, както и в платното в посока София, беше ограничено.  Трафикът се пренасочваше през улица \"Софийксо шосе\" и се регулираше от Пътната полиция. Малко преди 4 часа сутринта движението беше нормализирано.", "date": "2018.03.13", "title": "Дъжд наводни автогарата в Перник"}
{"url": "https://www.bgonair.bg/bulgaria/2018-03-13/stolichniyat-kmet-proveryava-sastoyanieto-na-yazovir-marchaevo", "text": "\n Заради повишаването на температурите и валежите днес кметът Йорданка Фандъкова ще провери състоянието на язовир \"Мърчаево\". Общината ежегодно почиства язовирните стени и 500-метровите участъци под преливните им съоръжения. Снимка: Олег Попов, Bulgaria ON AIR", "date": "2018.03.13", "title": "Столичният кмет проверява състоянието на язовир \"Мърчаево\""}
{"url": "https://www.bgonair.bg/bulgaria/2018-03-13/katastrofa-v-kresnenskoto-defile-blokira-dvizhenieto", "text": "Камион се обърна в Кресненското дефиле и блокира движението за часове. Като по чудо няма жертви, но по пътя за Гърция се е образувала километрична опашка. Хората чакаха с часове движението да бъде отворено.  До катастрофата се е стигнало след като румънският ТИР се завъртял на пътя. Шофьорът на движещата се след него лека кола опитал да избегне удара, но се ударил в мантинелата. Катастрофата затвори международния път за цялата нощ. Рано тази сутрин кран пристигна на място, за да изтегли тежките машини. Движението вече е в нормалния си трафик.", "date": "2018.03.13", "title": "Катастрофа в Кресненското дефиле блокира движението"}
{"url": "https://www.bgonair.bg/bulgaria/2018-03-13/gen-kircho-kirov-nad-20-dni-pod-domashen-arest-chuvstvam-se-unizen", "text": "\r\n Чувствам се унизен. Тази гавра, репресия е не само насочена към мен, но и към семейството ми. Това сподели пред  бившият началник на Националната разузнавателна служба ген. Кирчо Киров. \"Имаше нееднократни опити от ръководството на разузнаването да наложат освобождаване от работа на съпругата ми, на сина ми. Говориха клевети по техен адрес\", разказа Киров. От 21 февруари досега генералът е под домашен арест заради наложената му мярка за неотклонение, след като военният съд го осъди на 15 години затвор за присвояване на 5,1 млн. лева от бюджета на разузнаването. Присъдата още не е влязла в сила. Ген. Кирчо Киров не се отказва и ще се бори да докаже невинността си.", "date": "2018.03.13", "title": "Ген. Кирчо Киров над 20 дни под домашен арест: Чувствам се унизен... "}
{"url": "https://www.bgonair.bg/bulgaria/2018-03-13/chastnata-ekspertiza-ne-mozhe-da-bade-dokazatelstvo-otseche-rumyana-arnaudova", "text": "\r\n Частната експертиза нито може да бъде преценена като доказателство, нито да породи съмнение в нашите действия, бяха категоричните думи на говорителя на главния прокурор Румяна Арнаудова пред  В телефонен разговор ръководителят на спецзвеното \"Антикорупция\" към СГС коментира частното разследване, поръчано от \"Булмаркет\", което показа, че повреда на релсовия път е причина за трагедията в Хитрино преди година и три месеца. Прокуратурата контрира твърденията, като заяви, че те не са причина обвинението да смени основната си теза, че до инцидента се е стигнало заради превишена скорост. \"Наказателно-процесуалният кодекс регламентира и задължава органите на съдебната власт да се позовават и да използват само доказателства, събрани по предвидения от закона ред\", подчерта Арнаудова.  ", "date": "2018.03.13", "title": "Частната експертиза не може да бъде доказателство, отсече Румяна Арнаудова!"}
{"url": "https://www.bgonair.bg/sutreshen-blok/2018-03-13/bedstvenoto-polozhenie-v-bregovo-ostava-v-sila-i-dnes", "text": "\r\n Тревожна остава обстановката в Северозападна България. Бедственото положение в Брегово, обявено вчера, остава в сила и днес заради опасения от замърсяване на местните водоизточници.  Стадионът в града е наводнен, придошлата река Тимок е излязла е от коритото си и е скъсала дигата при село Иново. Най-голям проблем създават подпочвените води, които бързо се увеличават и застрашават имуществото на хората. Кризисен щаб започва спешно изпомпването на водата със специална хидропомпа. Залети са хиляди декари земеделски земи, дворове на къщи, наводнени бяха и помпени станции в района. \"Ситуацията от снощи остава почти без промяна. Водите, които бяха достигнали до крайните високи части на дигите са спаднали с няколко сантиметра. За сметка на това обаче се наблюдава неблагоприятната тенденция за покачване на подпочвените води\", каза за  кметът на Брегово Милчо Лалов. Той допълни още, че ако бедственото положение продължи ще се наложи евакуация на жителите на района. Още по-притеснени са хората и от опасността водата, която ги залива да е замърсена. От снощни доброволните формирования към общината и пожарната безопаснот са на крак. Хората обаче отказват да напуснат домовете си. Водите, които текат в момента, били както от река Тимок, така и скатни. Дали водата е опасна обаче ще стане ясно до няколко дни. \r\n  ", "date": "2018.03.13", "title": "Бедственото положение в Брегово остава в сила и днес"}
{"url": "https://www.bgonair.bg/sutreshen-blok/2018-03-13/politik-balgariya-mozhe-da-se-razpadne-kato-darzhava", "text": "\r\n Законът за частната охранителна дейност противоречи на българската конституция и чрез него държавата ни се отказва от една от основните си функции. Това заяви председателят на партия \"Възраждане\" Костадин Костадинов в студиото на  . \"Според нас по този начин на практика България вече влиза в един почти неспасяем период на пълзяща феодализация\", подчерта Костадинов пред   По думите му вече можем да очакваме в България да има и частни армии. По този повод президентът и главният прокурор едновременно поискаха от Конституционния съд да обяви закона за частната охранителна дейност за противоконституционен. Румен Радев нарече възможността кметовете да наемат частни охранители, за да пазят хората от кражби \"отказ на държавата да си изпълнява функциите\". Според прокуратурата пък населените места ще се превърнат в държава в държавата. А охранителните фирми ще се сдобият с правата на полиция. Според Николай Марков, бивш служител в НСО, двамата държавници спазват разпоредбите на конституцията, но от друга гледна точка в малките населени места, където частните охранители се грижат за сигурността на хората, всички жители проявяват разбиране и са доволни.  \"На този етап МВР не може да направи това, което може частната охранителна дейност\", категоричен беше Марков в ефира на Според Костадин Костадинов, председател на партия ''Възраждане'' обаче, полицията има капацитет да се справи с битовата престъпност в селата, но политически чадър над определени хора пречи на това. По думите му при намаляващо население и населени места, а в същото време повече полицаи, няма как това да е невъзможно и даде за пример Румъния. \"Там има специална селска полиция, която на практика ликвидира битовата престъпност за по-малко от 6 месеца\", заяви той пред . Николай Марков пък беше категоричен, че така или иначе системата на МВР не може да бъде заместена от нищо, независимо, че някои населени места ще бъдат поети от частна охрана. \r\n  ", "date": "2018.03.13", "title": "Политик: България може да се разпадне като държава"}
{"url": "https://www.bgonair.bg/sutreshen-blok/2018-03-13/edin-ot-nay-uspeshnite-rezhisyori-na-balkanite-se-zavrashta-v-sofiya", "text": "\r\n Един от най-успешните режисьори на Балканите, носител на \"Златен лъв\" от Венеция и номинация за чуждоезичен Оскар за \"Before The Rain\" (\"Преди дъжда\") Милчо Манчевски се завръща в София с най-новия си американски независим филм \"Bikini Moon\" (\"Бикини Муун\"). Лентата ще бъде представена на 22-ия София Филм Фест, а с македонския режисьор, който живее и работи в САЩ, се срещнаха Ива Григорова и оператора Петър Симеонов.  \"Bikini Moon\" движи на ръба между реалното и въображаемото, между онова, което се случва в действителност и това, което ни се иска да бъде. Петата кинотворба на известния македонски режисьор, живеещ от години в Ню Йорк, поставя сериозни теми, свързани с човешките ценности, етика и морал. \"Bikini Moon\" е психологически портрет на жена, чието име е Бикини Муун Дейвис. Била е на мисия в Ирак. Но историята във филма я намира по улиците на Ню Йорк, където тя живее. Тя има силен характер, който изисква внимание. Когато я срещнеш, искаш да знаеш повече за нея. Но всъщност колкото повече научаваш, толкова по-малко знаеш. Това е и филм, който говори за липсата на лично пространство в днешния свят. Всичко може да бъде заснето и излъчено. ", "date": "2018.03.13", "title": "Един от най-успешните режисьори на Балканите се завръща в София"}
