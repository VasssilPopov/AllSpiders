{"url": "https://www.bgonair.bg/lyubopitno/2019-03-13/toyota-patentova-nova-sistema-za-zashtita-ot-kradtsi", "text": "Компанията Toyota патентова нова система за ароматизация на салона на автомобилите си. Тя ще може да \"разпознава\" водача и да избира съответния мирис, който той харесва. Освен това, системата ще предлага и защита от крадци, съобщава  . Според документите предложената от Toyota технология ще разпознава водача с помощта на приложение за смартфон, от чиито настройки ще зависи какъв аромат ще бъде избран. Съответно собственикът на автомобила ще има избор от няколко аромата, като те ще може да се активират и преди той да се е качил в колата. Системата разполага и със специален дезодорант, който ще премахва мириса от салона след изключването на двигателя и заключването на вратите. Той ще влиза в употреба, ако в автомобила са се возили няколко човека. Технологията ще предлага и защита от крадци. Ако системата отчете, че двигателят не са стартира по стандартния начин, а се използва друго устройство, вместо парфюм тя ще пуска сълзотворен газ в салона. Харесайте страницата ни във Facebook ", "date": "2019.03.13", "title": "Toyota патентова нова система за защита от крадци"}
{"url": "https://www.bgonair.bg/world/2019-03-13/ne-e-samo-pri-vas-facebook-i-instagram-se-srinaha-v-sasht-i-evropa", "text": "Социалните мрежи Facebook и Instagram се сринаха в Европа и Америка. Потребителите в България също са засегнати от проблема.  При опит за достъп, на сайтовете се изписва, че са спрени за рутинна поддръжка и до няколко минути ще заработят. Вече близо четири часa обаче десктоп версиите на Facebook и Instagram са недостъпни. Мобилните приложения обаче работят нормално, споделят потребителите. Все още не е ясно какви са причините за срива и колко са засегнатите. Харесайте ни във Facebook ", "date": "2019.03.13", "title": "Не е само при вас - Facebook и Instagram се сринаха в САЩ и Европа"}
{"url": "https://www.bgonair.bg/bulgaria/2019-03-13/borisov-prihodite-ot-gorivata-sa-7-poveche", "text": "\r\n От горивата приходите са със 7% повече, така че мерките на държавата действат. Това каза премиерът Бойко Борисов в началото на правителственото заседание днес. Мерките, които взе държавата, бяха обявени преди около месец, а именно - 24-часово видеонаблюдение на петролните продукти от пристанищата, през съхранението им в данъчните складове, продажбите в бензиностанциите до техния износ Комисията не откри монопол на пазара. В секторния анализ регулаторът дава единствено препоръка за създаването на електронна платформа в складовете. Според анализа цените на дребно на бензин А-95 и дизелово гориво през миналата година са били увеличени за кратък период и постепенно.  Комисията е на мнение, че изискването фискалната бележка да съдържа пълна информация за това как е формирана крайната цена би могло да засегне конкурентната среда. Предстои министърът на икономиката Емил Караниколов да коментира изготвения от Комисия за защита на конкуренцията секторен анализ на пазарите за горива. Харесайте страницата ни във Facebook ", "date": "2019.03.13", "title": "Борисов доволен: Приходите от горивата са със 7% повече"}
{"url": "https://www.bgonair.bg/world/2019-03-13/6-godini-zatvor-za-bivshiya-kardinal-bludstval-s-detsa", "text": "Шест години затвор за бившия ковчежник на Ватикана Джордж Пел. Това постанови съдът в Мелбърн.  Пел беше осъден за сексуални посегателства над деца. Той ще има право да иска предсрочно освобождаване най-рано след 3 години и 8 месеца.  Присъдата е значително по-лека от очакваното. Предполагаше се, че може да получи до 50 години затвор.  Кардиналът беше сред най-влиятелните хора в Римокатолическата църква през последните 20 години.  При произнасянето на присъдата съдията заклейми \"шокиращата арогантност\", с която Пел е извършил престъпленията.", "date": "2019.03.13", "title": "6 години затвор за бившия кардинал, блудствал с деца"}
{"url": "https://www.bgonair.bg/world/2019-03-13/london-othvarli-stsenariya-da-napusne-es-bez-sdelka", "text": "\r\n Съдбовно решение за Brexit - депутатите в Лондон отхвърлиха сценария, в който страната излиза от Европейския съюз без сделка.  Те гласуваха с 312 гласа срещу 308. Сега предстои да решат и дали да поискат удължаване на срока за Brexit, който е 29 март. Междувременно Европейският съюз реагира с разочарование, но и непоклатимост на снощното отхвърляне на споразумението за Brexit от британските депутати.  По-рано днес, в европарламента прозвучаха остри критики срещу правителството на Острова – отново бе повдигнат и въпроса за втори референдум. Харесайте ни във Facebook ", "date": "2019.03.13", "title": "Лондон отхвърли сценария да напусне ЕС без сделка"}
{"url": "https://www.bgonair.bg/economy/2019-03-13/apple-se-vpuska-v-sarevnovanie-s-amazon-i-netflix", "text": "Apple Inc. възнамерява да активира плана си за нова видео и новинарска платформа, с която подгрява инвеститорите си от месеци, информира Bloomberg. Остава обаче и Холивуд да подпише. Компанията ще приеме на събитие 25 март водещи знаменитости и медийни продуценти, за да начертаят заедно плана за съревнование с конкуренти от ранга на Amazon.com Inc. и Netflix Inc. Apple планира да пусне дългоочакваната стрийминг услуга и пакет от абонаменти за новинарски медии. Тя може да използва събитието в Купертино, Калифорния, за да представи и допълнителни възможности за системата си за разплащания чрез смартфона iPhone - Apple Pay, които да поставят основите за партньорство в сферата на мобилните разплащания с инвестиционната банка Goldman Sachs Group Inc. Apple бърза да подсигури филми и сериали, които да предложи на потребителите, заедно с оригиналното си видео съдържание. До консенсус трябва да се стигна преди крайния срок в петък, твърдят запознати със случая източници. Платените телевизии като HBO, Showtime и Starz, тепърва ще решават дали Apple е екзистенциална заплаха, както се случи с Netflix, или потенциален партньор. А може да се окаже и нещо средно. Четете повече по темата в  Харесайте страницата ни във Facebook ", "date": "2019.03.13", "title": "Apple се впуска в съревнование с Amazon и Netflix"}
{"url": "https://www.bgonair.bg/bulgaria/2019-03-13/ostaviha-za-postoyanno-v-aresta-bashtata-prebil-14-godishnata-si-dashterya", "text": "Неочаквани разкрития направи пред Варненския окръжен съд 45-годишният Христо Христов, който е обвинен за побой и закани за убийство към дъщеря си Девора. По думите му, тя е продавала наркотици в Сливен, докато е живеела там заедно с майка си. На 1 март бившият морски офицер Христо пребил дъщеря си и ѝ нанесал сериозни травми. Пред съда той обясни - агресията му се отключила, когато разбрал, че за пореден път тя го е обрала. Днес съдът реши Христо да остане за постоянно в ареста.", "date": "2019.03.13", "title": "Оставиха за постоянно в ареста бащата, пребил 14-годишната си дъщеря"}
{"url": "https://www.bgonair.bg/world/2019-03-13/sgrada-s-uchilishte-se-sruti-v-nigeriya-nad-100-dushi-sa-zatrupani", "text": "Трагедия в Нигерия. Над 100 човека, сред които и деца, бяха затрупани под рухнала сграда в столицата Лагос.  В 3-етажната постройка се помещавало и училище. Започната е спаситлна акция, към която са се включили десетки доброволци.  Според местни медии до момента са спасени 7 деца.  Не е ясна причината за инцидента, както и дали има загинали хора.", "date": "2019.03.13", "title": "Сграда с училище се срути в Нигерия, над 100 души са затрупани"}
{"url": "https://www.bgonair.bg/world/2019-03-13/sruti-se-stroezh-na-metro-v-izmir-dvama-dushi-sa-v-neizvestnost", "text": "Двама души са в неизвестност след срутване на строеж на метро в Измир. Районът е обезопасен, тече спасителна операция по издирването на работниците. Най-вероятната причина за инцидента са обилните валежи в областта през последните дни.", "date": "2019.03.13", "title": "Срути се строеж на метро в Измир, двама души са в неизвестност"}
{"url": "https://www.bgonair.bg/bulgaria/2019-03-13/pravitelstvoto-s-nov-plan-kak-da-reshi-problema-s-bezdomnite-kucheta", "text": "Правителството прие Национална програма за овладяване популацията на безстопанствените кучета на територията на България. Досегашната практика за прилагане на общински програми за овладяване на популацията от безстопанствените кучета не постигна задоволителни резултати, посочват от МС. Затова се налага въвеждането на цялостен дългосрочен подход на национално ниво, който следва да бъде включен в местните дейности на общините на територията на цялата страна. В Програмата е заложено извършване на преброяване на безстопанствените кучета на територията на цялата страна по общини. Животните ще бъдат залавяни и транспортирани до ветеринарна амбулатория и обратно до мястото на залавяне след извършване на определени ветеринарномедицински дейности като кастрация, маркиране, обезпаразитяване, ваксинация срещу бяс и издаване на паспорт. Ще бъдат организирани информационни кампании за запознаване на обществеността с основните аспекти на проблема и възможностите за неговото решаване. Харесайте ни във Facebook ", "date": "2019.03.13", "title": "Правителството с нов план как да реши проблема с бездомните кучета"}
{"url": "https://www.bgonair.bg/bulgaria/2019-03-13/arabadzhievi-otkazaha-dobrovolna-ekstraditsiya-ot-ispaniya", "text": "Ветко и Маринела Арабаджиеви отказаха доброволна екстрадиция от Испания. Това е станало по време на днешното заседание на съда в Барселона. Двамата са задържани за постоянно в испански арест.  Отказът им да се върнат доброволно в България означава, че по случая ще бъде образувано дело за екстрадицията им, по което испанските магистрати ще решават дали да върнат хотелиерите у нас.  А съдебната процедура се очаква да отнеме няколко месеца.  Арабаджиеви бяха задържани след 6-месечно издирване на 7 март в имението на Георги Смерджиев, по известен като Жоро Шопа, в Испания.  У нас съпрузите са обвинени задочно от Специализираната прокуратура за участие в престъпна група, пране на пари и данъчни престъпления.", "date": "2019.03.13", "title": "Арабаджиеви отказаха доброволна екстрадиция от Испания"}
{"url": "https://www.bgonair.bg/world/2019-03-13/strelba-v-brazilsko-uchilishte-nay-malko-8-dushi-sa-ubiti", "text": "\r\n Най-малко осем души са убити в училище в Бразилия, където двама младежи откриха огън рано тази сутрин. Според бразилски медии пет деца, един възрастен и двамата нападатели са мъртви.  Полицията потвърди, че около 09.30 ч. двама младежи с маски на лицето са влезли в началното училище и са започнали да стрелят. След това са се самоубили.  Имало и друга стрелба на около 500 метра от училището малко преди нападението, но все още не е ясно дали двата случая са свързани.", "date": "2019.03.13", "title": "Стрелба в бразилско училище, най-малко 8 души са убити"}
{"url": "https://www.bgonair.bg/denqt-on-air/2019-03-13/deputatite-ot-bsp-shte-varnat-vzetite-za-komandirovki-pari", "text": "\r\n Народните представители от БСП ще върнат похарчените за командировка пари. Искам да се извиня на българските граждани, които са се почувствали засегнати от това. Трябва да се вземе обаче под внимание въпросът защо председателят на НС Цвета Караянчева не контролира подобни разходи. Притеснително е, че се пилеят грешни пари. Само за миналата 2018 г. над 1 млн. лева са били похарчени за задгранични командировки на депутати. Това коментира в студиото на   социалистът Иван Иванов. Преди няколко седмици стана ясно, че въпреки нареждането на Корнелия Нинова, 16 депутати от БСП са взели пътни, а 19 - дневни командировъчни. Сумите са получени на 18 и 19 февруари.  Само ден по-рано пък националният съвет на БСП реши парламентарната група на \"БСП за България\" да не участва в пленарните заседания на Народното събрание докато не бъдат отменени приетите промени в Изборния кодекс и не бъде избран нов състав на Централната избирателна комисия. А червената шефка изпрати писмо до председателя на Народното събрание Цвета Караянчева, в което се посочва, че депутатите от левицата се отказват от заплатите си за периода, в който ще отсъстват от парламента. \"Считам , че тези командировачни са огромно нарушене, тъй като сумите са в изключително големи размери. И искам да подчертая, че те не са били по искане на депутатите. Тези решения се вземат от администрацията на НС. Хубаво е обаче да запазим достойнството на институцията, затова и отправих своето извинение\", допълни още депутатът от БСП. Във връзка с отсъствието на социалистите от парламента, Иван Иванов подчерта пред  , че това е единственият възможен сценарий за партията в момента. \"Този парламент е тотално изчерпан. Въпрос на време е неговата работа да приключи\", отсече той.", "date": "2019.03.13", "title": "Депутатите от БСП ще върнат взетите за командировки пари"}
{"url": "https://www.bgonair.bg/bulgaria/2019-03-13/30-metrov-kran-se-stovari-na-stolichna-ulitsa-po-chudo-nyama-zhertvi", "text": "\r\n Тежък инцидент в София по чудо се размина без пострадали. 30-метров кран от строеж падна на оживена улица в столичния квартал \"Младост 3\", съвсем близо до детски център. Инцидентът станал около 14:00 часа. Съоръжението се стоварва върху пътното платно и тротоар с велоалея. Две коли са се разминали за секунди от крана.  От фирмата, която отговаря за техническата поддръжка на строителния обект уверяват, че строежът е бил добре обезопасен. Екипи започнаха да отстраняват съоръжението от пътното платно. Движението е затруднено. \r\n Харесайте ни във Facebook ", "date": "2019.03.13", "title": "30-метров кран се стовари на столична улица - по чудо няма жертви"}
{"url": "https://www.bgonair.bg/world/2019-03-13/samo-17-dni-do-brexit-a-velikobritaniya-e-vse-oshte-bez-sporazumenie", "text": "\r\n Поредно тежко поражение за Тереза Мей. Британският парламент отхвърли сделката за Brexit. До официалната дата на развода между Великобритания и Европейския съюз остават само 17 дни.  Премиерът Бойко Борисов също коментира гласуването в британския парламент. В Twitter той написа, че Европейският съюз трябва да се подготви за Brexit без сделка. След снощния погром, който претърпя споразумението на Тереза Мей с Брюксел за излизането на Обединеното кралство от Евросъюза – днес парламентът ще гласува дали разводът между Лондон и Брюксел ще се случи без сделка, но по план – на 29 март. Второто унизителното отхвърляне на сделката потопи страната още по-дълбоко в политическата криза. Изгледите за излизането от задънената улица са мъгливи, а позициите на Мей са сериозно разклатени. Критиките към нея валят от всички страни. До окончателната дата за напускане остават броени дни. Последните събития обаче засилиха възможността Великобритания да се отдели от основния си търговски партньор без никакви договорености. Това би причинило хаос във всеки аспект от живота на Острова. Прогнозите за тазвечерното гласуване, което се очаква да бъде около 21:00 ч. българско време, са, че депутатите ще гласуват против излизане без сделка. Ако това се случи - на 14 март, те ще се изправят пред нов вот –този път дали да отложат Brexit. \r\n Харесайте ни във Facebook ", "date": "2019.03.13", "title": "Само 17 дни до Brexit, а Великобритания е все още без споразумение"}
{"url": "https://www.bgonair.bg/reportazhi/2019-03-13/ploska-li-e-zemyata-8-ot-balgarite-kazvat-da", "text": "\r\n Планетата Земя е плоска и не е вярно това, което пише навсякъде - че е с форма, близка до кълбо. Може да звучи като виц, но не е... С това твърдение са се съгласили 8% от анкетираните българи в изследване на \"Галъп интернешънъл\". 81% от запитаните в провокативното изследване нямат колебания по въпроса плоска или кълбовидна е планетата Земя. Оказва се обаче, че 8 на сто от интервюираните се съгласяват с твърдението, че тя е плоска.  Съмнения относно формата на Земята изпитват предимно хора от маргинализираните социални групи в обществото. 74% пък са съгласни, че хора са стъпвали на Луната, 9% - отричат, а останалите се колебаят.  \r\nДанните показват още, че твърденията за вреда от ваксините не получават широка популярност, макар въобще да не е за пренебрегване броят на хората, които са отрицателно настроени.  15% са съгласни, че ваксините най-често са вредни за хората. 58 на сто са на противоположното мнение.  Въпросите са експериментални и не би следвало да се интерпретират като нещо повече от хипотези, уточняват от \"Галъп\". ", "date": "2019.03.13", "title": "Плоска ли е Земята? 8% от българите казват \"да\""}
{"url": "https://www.bgonair.bg/bulgaria/2019-03-13/fandakova-uveri-razhodite-po-demontazha-na-perkite-po-grafa-za-smetka-na-firmata", "text": "Разходите по демонтажа на предпазните съоръжения на ул. \"Граф Игнатиев\" ще бъдат за сметка на фирмата изпълнител. Това каза на пресконференция кметът на София Йорданка Фандъкова във връзка с наложилото се демонтиране на разделителните съоръжения на улицата поради инциденти с пешеходци. Попитана какви ще бъдат допълнителните разходи за смяна на така наречените \"перки на акули\", тя отговори: \"Допълнителни разходи до момента не е имало. Всъщност, първият път ограничителите не бяха сменени, а отрязани. Аз лично тогава не бях съгласна, защото мислех, че първият вариант беше по-добър. Но, както и да е, проектантите така предпочетоха“, припомни Фандъкова. \"Сега говорим за безопасност на хората, затова главният архитект работи и днес ме информира, че има няколко варианта, които трябва да се видят, обсъдят и да се направят разчети“, обяви тя, цитирана от \"Фокус\". Кметът изтъкна, че главният архитект скоро ще представи публично вариантите на разделителите. \"Разходите по демонтажа със сигурност ще бъдат за сметка на изпълнителя, останалото трябва да видим, да се направят разчети“, отбеляза още тя. На въпрос дали е запозната със снимков материал, на който се показва, че строителни работници се опитват да засаждат изкоренени дървета, Фандъкова каза, че за такъв случай няма информация. Тя припомни, че миналата година на изпълнителя е била наложена санкция заради наранявания на дървета. \"Тук сме безкомпромисни“, увери още столичният кмет.", "date": "2019.03.13", "title": "Фандъкова увери: Разходите по демонтажа на перките по \"Графа\" - за сметка на фирмата!"}
{"url": "https://www.bgonair.bg/reportazhi/2019-03-13/shofyorite-na-gradskiya-transport-s-uvelicheni-zaplati-i-s-po-dobri-usloviya-eventualno", "text": "\r\n Увеличение на заплатите на шофьорите на градския транспорт и намаляване на извънредния труд. Очаква се утре на заседанието на Столичния общински съвет да бъде гласувано изравняване на заплатите в столичния авто и електротранспорт и 10% увеличение на заплатите.  До решението се стигна след протест на шофьорите от градския транспорт пред сградата на Общината. Основното им искане беше по-висока заплата. Шофьорите на градския транспорт се качиха на заседанието на Общинската транспортна комисия, където настояха за по-добри условия на труд. В крайна сметка поне част от исканията им ще бъдат удовлетворени.  \"От първи април основната заплата на водачите от столичния електротранспорт и от столичния автотранспорт ще стане 1150 лева. Финансовата оценка за увеличението е 5,3 млн. лв. допълнително от бюджета на Столичната община\", заяви Фандъкова. Освен увеличение на заплатите, на утрешното си заседание общинарите трябва да вземат решение за подобряване на условията на труд. Като намаляване на извънредния труд от 26 на 15 часа, така и за изграждането на общежития в район \"Искър\" за временно настаняване на шофьори от други градове. Харесайте ни във Facebook ", "date": "2019.03.13", "title": "Шофьорите на градския транспорт с увеличени заплати и с по-добри условия... Евентуално"}
{"url": "https://www.bgonair.bg/denqt-on-air/2019-03-13/vazrastniyat-chovek-e-kapital-a-ne-breme-za-obshtestvoto-zayavi-ivan-neykov", "text": "\r\n Министерският съвет одобри нова стратегия за възрастните хора. Какви политики ще предложи държавата? \"Министерският съвет прие Националната стратегия за активен живот на възрастните хора. Правителството доказа, че следва управленската си програма. Целта на този проект е да се създадат условия за активен живот на възрастните хора, както и да бъдат интегрирани в социалния и икономически живот в страната. Тази стратегия е навременна, защото ние сме една от най-бързо застаряващите нации. Възрастните хора трябва да живеят в добро здраве. Най-интересното е, че с тази стратегия се въвежда и индексът за активен живот на възрастните хора – това се прави за първи път в България. Експерти подбраха най-добрите политики за тази стратегия\", обясни зам.-министърът на труда и социалната политика Султанка Петрова.  Тя уточни в \"Денят ON AIR\", че в тази стратегия има акцент върху достойнството на възрастните хора, които могат да бъдат връзката между поколенията.  \"Това не е първата правителствена стратегия за възрастните хора. Прави се първият опит да излезем от мантрата, че възрастният човек е аутсайдер, който трябва да бъде само крепен. Започваме да осъзнаваме, че възрастният човек е капитал за обществото, а не бреме. Днешният 60 годишен човек има капацитета на вчерашния 45 годишен човек. Ако започнем да ги отписваме, то на кого ще разчитаме после?\", изтъкна Иван Нейков от \"Балканския институт по труда и социалната политика\".  \"Виждам промяна. Оказва се, че ако един човек с 20-годишен стаж напусне дадено предприятие, то липсата му се усеща моментално. Това са хора с много знания. Те знаят предприятието къде издиша и къде е силно. Възрастните хора могат да научат младите на неща, които те няма къде да чуят и видят. Опитният работник може да се окаже неспособен да сподели знанията си. Пенсиониращите се учители могат да бъдат впрегнати\", подчерта той пред Bulgaria ON AIR.   Харесайте ни във Facebook   ", "date": "2019.03.13", "title": "Възрастният човек е капитал, а не бреме за обществото, заяви Иван Нейков"}
{"url": "https://www.bgonair.bg/reportazhi/2019-03-13/podnosite-na-knyaz-aleksandar-i-veche-sa-v-nim", "text": "\r\n Почти два месеца след като бяха купени на търг във Виена, трите подноса, дарени от българите на княз Александър I, вече са изложени в Националния исторически музей. Освен тях на аукциона беше предложен и портрет на първия след Освобождението български владетел. Картината може да се види в Националната художствена галерия. През януари тази година в каталога на една от най-големите аукционни къщи \"Доротеум\", базирана във Виена, изненадващо се появиха за продажба три подноса, дарени на княз Александър I, както и негов портрет. Началната цена на таблите беше 3000 евро, а на картината над 10 хиляди евро. Два месеца по-късно вещите вече са в България. А от средата на март трите подноса са изложени и в Националния исторически музей. ", "date": "2019.03.13", "title": "Подносите на княз Александър I вече са в НИМ"}
{"url": "https://www.bgonair.bg/denqt-on-air/2019-03-13/glas-ot-gerb-zakonat-za-borba-s-koruptsiyata-dava-rezultati", "text": "\r\n \"Цели 30 години българите чакахме да започне реална борба с корупцията в държавата. Това не само не се случваше, но и тези практики процъфтяваха, особено през първите 20 години от т.нар. \"преход\". Едва през 2018 г. настъпи мига, в който се предприеха реални мерки срещу този проблем\". Това коментира в студиото на   депутатът от ГЕРБ Спас Гърневски. А по-рано Националният съвет по антикорупционни политики към Министерския съвет отправи послание, че борбата с корупцията трябва да прозира от всяка дума на българските министри.  Институцията предлага в мотивите към законопроектите на правителството и в докладите на министрите да бъде включен раздел с мерки за противодействие на корупцията.  Министрите ще трябва да гарантират писмено, че предложенията им не водят до създаване на корупционен риск. Освен това антикорупционната комисия също ще дава своята независима оценка в тази посока. Пред   Гърневски отбеляза, че Законът за борба с корупцията и за отнемане на незаконно придобитото имущество е изключително сериозен и още през първите месеци след приемането му е дал много добри резултати. Националният антикорупционен съвет препоръчва да бъдат фокусирани усилията за обучение на служителите в борба с корупцията. Както и да бъдат въведени повече кампании за нетърпимост срещу корупцията от страна на гражданите.", "date": "2019.03.13", "title": "Глас от ГЕРБ: Законът за борба с корупцията дава резултати!"}
