{"url": "https://www.bgonair.bg/world/2019-03-07/osadiha-kardinal-prikrival-pedofil", "text": "Френски кардинал беше признат за виновен по обвинения в прикриване на действията на свещеник педофил. Кардиналът на Лион Филип Барбарен е най-високопоставената религиозна фигура в страната, замесена в скандал със сексуални посегателства. Според магистратите той е разполагал с информация за злоупотреби с малолетни, извършвани от негов подчинен през 80-те и началото на 90-те години на миналия век, но не е предприел нищо по въпроса. Именно поради причина Барбарен получи условна присъда от 6 месеца затвор. Той разполага със срок от 10 дни да обжалва, но вече обяви, че ще се оттегли от поста си в католическата църква.  ", "date": "2019.03.07", "title": "Осъдиха кардинал, прикривал педофил"}
{"url": "https://www.bgonair.bg/world/2019-03-07/poreden-podozritelen-paket-izpravi-londonskata-politsiya-na-trani", "text": "Подозрителен пакет, открит до входа на Камарата на лордовете в британския парламент, отново вдигна на крак полицията в Лондон.  Тревогата обаче се оказа фалшива. Отзовалите се на място сапьори установиха, че в пакета няма нищо опасно. Тревогата в британската столица идва часове, след като вчера бяха евакуирани два университета след сигнал за подозрителни пакети.  В един от тях беше открито взривно устройство. В началото на седмицата няколко пакета със самоделни бомби предизвикаха паника на две летища и на най-натоварената гара в Лондон. Харесайте ни във Facebook ", "date": "2019.03.07", "title": "Пореден подозрителен пакет изправи лондонската полиция на тръни "}
{"url": "https://www.bgonair.bg/economy/2019-03-07/tri-sa-ofertite-za-dostavka-na-materiali-za-traseto-na-gaz-ot-turski-potok-u-nas", "text": "Три консорциума подадоха оферти за изграждането на газопровод на територията на България, който може да е част от \"Турски поток”. В тях има фирми от Италия, Унгария и Саудитска Арабия. Офертите бяха отворени пред тръжната комисия на публично заседание. До края на март се очаква да бъдат отворени и ценовите предложения, съобщи изпълнителният директор на \"Булгартранс газ\" Владимир Малинов. Цената, която е предвидена за изграждането на газопровода, е 2 милиарда и 800 милиона лв., а самото трасе е с дължина 485 километра. Харесайте и страницата ни във Facebook ", "date": "2019.03.07", "title": "Три консорциума искат да изграждат част от \"Турски поток\" у нас"}
{"url": "https://www.bgonair.bg/economy/2019-03-07/do-2025-g-ot-sofiya-do-skopie-s-vlak-za-edin-chas", "text": "До 2025 г. пътят между София и Скопие ще се изминава в рамките на час с влак. Това заяви министърът на транспорта, информационните технологии и съобщенията Росен Желязков, който председателства първото заседание на Междуправителствената комисия за икономическо сътрудничество между България и Северна Македония. Той посочи още, че за следващия програмен период от Оперативна програма \"Транспорт\" ще бъдат отделени 400 млн. евро за изграждането и модернизацията на железопътната линия София-Перник-Радомир-Гюешево-граница. От страна на Република Северна Македония е предвидена аналогична сума за изграждне на нова свързаност на границата и Скопие, уточни Желязков и добави, че се очаква влаковете по трасето да се движат със средна скорост от 160 км/час. От българска страна остава да бъдат изградени още 2 км, но от македонска тепърва предстои изграждането на по-голямата част от трасето между границата и столицата. Четете повече по темата в  Харесайте страницата ни във Facebook ", "date": "2019.03.07", "title": "До 2025 г. от София до Скопие с влак за един час"}
{"url": "https://www.bgonair.bg/economy/2019-03-07/danachnite-podgoniha-porsche", "text": "Германските власти предприеха ново разследване срещу Porsche по подозрения в неизплащане на данъчни задължения и обезщетения, свързани с ранното пенсиониране на бивши служители на ръководни длъжности.  В хода на разследването са проверени документи, разкриващи информация за проведени партита, частни полети и наемане на лични шофьори от висшестоящи служители. Оказва се, че в декларациите до данъчните власти не са посочени точните суми, изхарчени за изброените привилегии. Несъответствия са открити и при декларирането на доходите от бивши служители, възползвали се от ранното пенсиониране. Изпълнителният директор на Volkswagen AG - Матиас Мюлер, заемал длъжността в периода 2015-2018 г., също е замесен в разследването. Установено е, че той не е предоставил необходимите документи за придобиване на данъчни облекчения, както и че не е спазил срок за уреждане на неизплатени задължения.  От Porsche заявиха, че част от спестените данъчни суми вече са изплатени, както и че на разследващите е предадена нужната документация относно паричните задължения на някои служители. Снимка: pixabay  ", "date": "2019.03.07", "title": "Данъчните подгониха Porsche"}
{"url": "https://www.bgonair.bg/lyubopitno/2019-03-07/otkriha-23-iya-mezhdunaroden-festival-sofiya-film-fest", "text": "\r\n Започва международният фестивал София филм фест. Документалният филм за Кристо \"Да ходиш по вода\" откри 23-то издание в Зала 1 на НДК. Специален гост бе актьорът Димитър Маринов, който се качи с българското знаме на сцената на наградите \"Оскар\".  Световноизвестният режисьор Кшищоф Зануси, който също е сред почетните гости на събитието, получи Наградата на София на Столична община. Киноманите ще имат възможността да видят най-новия му филм \"Етер\" и още 6 негови класики. София Филм Фест е най-мащабният кинофестивал в България и е едно от водещите филмови събития в Централна и Източна Европа. ", "date": "2019.03.07", "title": "Откриха 23-ия международен фестивал София филм фест"}
{"url": "https://www.bgonair.bg/world/2019-03-07/facebook-se-promenya-stava-platen", "text": "\r\n \"Facebook се променя\", написа в личния си профил в най-популярната социална мрежа в света нейният създател Марк Зукърбърг. В поста си той изложи своята визия за трансформацията на компанията си, която ще се превърне в платформа, \"фокусирана върху неприкосновеността на личните данни\".  Социалната мрежа ще стане много по-затворена, като съобщенията между потребителите може да бъдат криптирани, за да се гарантира, че лична информация няма да изтече в интернет.  Освен това Зукърбърг намекна, че Facebook може да стане платен, защото няма да е възможен сегашният начин на издръжка чрез реклами. Харесайте страницата ни във Facebook ", "date": "2019.03.07", "title": "Зукърбърг обяви: Facebook се променя! Ще стане ли платен?"}
{"url": "https://www.bgonair.bg/world/2019-03-07/navodneniya-udariha-kaliforniya", "text": "\r\n Опасно шоу в небето над Калифорния. Мощна буря предизвика 1500 светкавици само за 5 минути. Самолет, пътуващ за Сиатъл, трябваше да се върне на международното летище в Лос Анджелис, след като беше ударен от светкавица. За щастие при инцидента няма пострадали пътници. Бурята обаче предизвика токов удар и остави на тъмно три от терминалите на аерогарата. Бурята и проливните дъждове причиниха истински хаос в град Сонома, където улиците се превърнаха в реки. На много места в щата беше издадено предупреждение за гръмотевични бури с опасност от градушки. Властите призоваха хората да потърсят сигурен подслон, защото лошото време ще продължи до края на седмицата  ", "date": "2019.03.07", "title": "Невиждана буря и 1500 светкавици за 5 минути в Калифорния"}
{"url": "https://www.bgonair.bg/reportazhi/2019-03-07/v-navecherieto-na-8-mart-masovi-proverki-v-tsvetarskite-magazini", "text": "\r\n Масови проверки в цветарските магазини в навечерието на 8 март. Инспекторите следят за продажбата на растения, защитени от закона за биологичното разнообразие. Кокичета, минзухари, дива орхидея са сред най-често срещаните видове, които търговците продават в магазините си. Според инспекторите целта е и да се повиши информираността сред търговците на цветя, които могат да станат жертва на недобросъвестни борси за растения в страната.  При откриване на нарушения ще бъдат налагани сериозни глоби.", "date": "2019.03.07", "title": "В навечерието на 8 март: Масови проверки в цветарските магазини"}
{"url": "https://www.bgonair.bg/sutreshen-blok/2019-03-07/karin-moren-pred-bulgaria-on-air-trudno-shte-e-na-zhaltite-zhiletki-da-napravyat-partiya", "text": "\r\n \"Жълтите жилетки\" протестират вече повече от три месеца, но броят на демонстрантите е значително по-малък спрямо първите дни на френското недоволство. Карин Глоанек Морен, евродепутат от френската социалистическа партия, смята, че движението не е стихнало, но е започнало да върви в различен ритъм. , настоя тя в специално интервю за  . Морен смята, че \"Жълтите жилетки\" се опитват да се трансформират от изцяло гражданско движение в организация с определена структура, а политическите идеи в него идват от различни посоки. По думите ѝ изготвените листи за евроизборите от страна на \"Жълтите жилетки\" няма да сполучат. , каза още френският евродепутат. Карин Глоанек Морен заяви също, че възходът на популизма в Европа рефлектира върху отношението към медиите и свободата на словото. По думите ѝ пример за това е Франция с  агресивните реакции срещу пресата от последните години и  нападнатите журналисти по време на демонстрациите на \"Жълтите жилетки\". , посочи Карин Морен пред специалния ни пратеник в Страсбург . Харесайте и страницата ни във Facebook ", "date": "2019.03.07", "title": "Карин Морен пред Bulgaria ON AIR: Трудно \"Жълтите жилетки\" ще направят партия"}
{"url": "https://www.bgonair.bg/world/2019-03-07/es-s-ultimatum-kam-velikobritaniya-novi-predlozheniya-za-brexit-do-48-chasa", "text": "ЕС с ултиматум към Великобритания – в следващите 48 часа да представи нови предложения, които да преодолеят безизходицата около Brexit.  След поредните преговори в Брюксел, европейски дипломати заявиха, че ще продължат да работят и през уикенда, ако Лондон предостави „приемливи“ идеи за предпазната клауза за Северна Ирландия до утре.  Според екипа от преговарящи на британския премиер Тереза Мей подобни предложения, които да подкрепят и британските депутати, вече са били направени.  Мей иска промени в клаузи на споразумението, които няма да обвържат Лондон с митническите правила на ЕС, ако не бъде сключено постоянно търговско споразумение след развода с Брюксел. Харесайте ни във Facebook ", "date": "2019.03.07", "title": "ЕС с ултиматум към Великобритания – нови предложения за Brexit до 48 часа"}
{"url": "https://www.bgonair.bg/bulgaria/2019-03-07/otkrivat-statuya-na-golemiya-velko-kanev-v-elhovo", "text": "\r\n Над двуметрова статуя на големия български актьор Велко Кънев ще бъде монтирана в края на март в родния му град Елхово. Скулптурата вече е отлята в ателие в Стара Загора.  Тя е по проект на скулптура Петко Йорданов. Подготовката продължила 2 месеца, а майсторите леяри споделят, че работата е вдъхновяваща. От метал е пресъздадена поза от моноспектакъла \"Даскал\" по Жан-Пиер Допан, донесла на Велко Кънев приживе множество награди. От миналата година спектакълът отново е на сцената на Народния театър.  \r\nТой е и своеобразен поклон към Велко Кънев, а в главната роля е Стоян Пепеланов, с когото са делили една гримьорна в Народния театър. Предстоят довършителни работи по отливката, като след това екипът ще я монтира.  Статуята на Велко Кънев ще бъде открита на 31 март в родния му град Елхово. ", "date": "2019.03.07", "title": "Откриват статуя на големия Велко Кънев в Елхово"}
{"url": "https://www.bgonair.bg/denqt-on-air/2019-03-07/petar-vitanov-bsp-nashata-koalitsiya-s-dps-beshe-yavna", "text": "\r\n Президентското вето беше отхвърлено в отсъствието на БСП от парламента и това стана с пълно единодушие. Утре пък предстои да се гласува законопроект, с който да се опрощават данъчни задължения на мюфтийството. Това според Петър Витанов, депутат от БСП, показва, че в българския парламент ежедневно се правят сделки между ГЕРБ и ДПС за подкрепа по едни или други въпроси, което всъщност показва, че партията на Мустафа Карадайъ не е в опозиция, въпреки че се определя като такава. , посочи Витанов в ефира на  . Народният представител от БСП каза, че след управлението на тройната коалиция, в която социалистите бяха в едно правителство именно с ДПС, БСП са платили политическата цена, която по думите му е представлявала спад в електоралната подкрепа. , подчерта още той в студиото на \" . Петър Витанов изрази и убедеността си, че сегашното правителство няма да изпълни мандата си и че настоящото народно събрание няма как да продължава да съществува, а връщането на социалистите там не стои на дневен ред към този момент. По думите му и отсъствието им има негативи, но сега депутатите говорили много с гражданите, които се опитват да убедят, че може да има друг тип управление.  призна Петър Витанов. Харесайте и страницата ни във Facebook ", "date": "2019.03.07", "title": "Глас от БСП: Коалицията ни с ДПС беше явна"}
{"url": "https://www.bgonair.bg/bulgaria/2019-03-07/mazh-e-s-opasnost-za-zhivota-sled-tezhko-padane", "text": "Работник пострада тежко при монтаж на билборд на Симеоновско шосе в София. Инцидентът се случил малко след обяд. 47-годишният мъж е бил приет в спешното отделение на УМБАЛ \"Св. Анна\" в столицата, съобщиха от здравното заведение. Мъжът е хоспитализиран в реанимацията с тежка фрактура на ребрата, като има опасност за живота му.  ", "date": "2019.03.07", "title": "Мъж е с опасност за живота след тежко падане"}
{"url": "https://www.bgonair.bg/reportazhi/2019-03-07/15-godini-i-nyakolko-opita-s-donorska-yaytsekletka-semeystvo-veche-si-ima-momichentse", "text": "\r\n След 15 години борба, семейство от Велико Търново сбъдна мечтата си да има дете. Дарина успява да забременее с помощта на донорска яйцеклетка и така на 4 март малката Ивайла проплаква в ръцете на майка си.  Дългият път на Дарина и нейния съпруг започва още през 2004 година, когато Дарина все още не е диагностицирана, но през 2009 година разбира, че има ендометриоза, запушени маточни тръби и шанса за естествено забреняване е невъзможен. Следват редица операции и ин витро процедури. И така на 2 юли Дарина вижда така мечтаните две черти на теста. 9 месеца по-късно, на 4 март, тя прегръща своята дъщеря Ивайла. Д-р Кайрякова споделя, че бременността при Дарина е минала изключително спокойно и безпроблемно. И съветва жените, които имат нейната съдба да бъдат спокойни, да бъдат сигурни и да се доверяват на лекарите.  А броят на жените, които имат нужда от донорска яйцеклетка продължава да расте, но даряващите също се увеличават.  Всяка жена до 34 години включително с поне едно живородено дете може да дари.  Харесайте и страницата ни във Facebook ", "date": "2019.03.07", "title": "15 години и няколко опита с донорска яйцеклетка, семейство вече си има момиченце"}
{"url": "https://www.bgonair.bg/reportazhi/2019-03-07/v-rrakovski-se-podgotvyat-za-poseshtenieto-na-papa-frantsisk", "text": "\r\n Подготовката за посрещането на папа Франциск в град Раковски през месец май е в разгара си. Очаква се близо 50 000 души да го посрещнат. Сред тях най-нетърпеливи са децата, които ще получат лично от главата на Римокатолическата църква своето първо причастие. Посещението на папа Франциск в България ще бъде съпътствано от една литургия в София и една в Раковски, по негово желание.  Част от приготовленията за посрещането на папа Франциск включват и подготовката на деца за приемането на първото им свето причастие. ", "date": "2019.03.07", "title": "В Раковски се подготвят за посещението на папа Франциск"}
{"url": "https://www.bgonair.bg/denqt-on-air/2019-03-07/demokratsiyata-tryabva-da-raboti-za-vsichki-otseche-patriot", "text": "\r\n .\"  Това посочи в студиото на   депутатът от \"Обединени патриоти\" Александър Сабанов. Повод за коментара му стана отхвърленото вчера с пълно единодушие вето на президента, наложено по текстове от Изборния кодекс. Това бе поредното заседание, провело се в отсъствието на депутатите от БСП, които след приемането на атакувания от президента закон за изменения на Изборния кодекс, напуснаха парламента.  \"За \"Обединени патриоти\" е правилно демокрацията да работи за всички граждани. Например хората, които живеят в малките населени места, би следвало сами да избират своя кмет. Така е справедливо\", обясни Сабанов. Пред   той изрази мнение, че президентът Радев безспорно е бил подведен от съветниците си. А тепърва предстои от ВМРО да направят нови предложения за други текстове в Изборния кодекс, с които по-рано не са били съгласни. \"Когато има внесен законопроект, той трябва да бъде разгледан. И колкото по-скоро това се случи, толкова по-добре. Това няма нищо общо с предстоящите избори\", отсече още гостът в студиото на Ганиела Ангелова.", "date": "2019.03.07", "title": "Демокрацията трябва да работи за всички, отсече патриот"}
{"url": "https://www.bgonair.bg/reportazhi/2019-03-07/detsa-tormozyat-detsa-v-pleven-sistemen-reket-poboishta-zaplahi", "text": "\r\n Ученици са били обект на постоянен тормоз и рекет в Плевен. Някои от децата дори са заплашвани с оръжие, а според родителите е събирана и такса \"спокойствие\". Всичко това продължавало с години, а децата от страх са пазили всичко в тайна. Тормозът е започнал след скандал между младежи, в който се намесили група роми. Те искали да помогнат на част от учениците да не бъдат тормозени, но помощта се оказала по-голяма беда.  Сред жертвите на тормоза има и 15-годишно момиче, което е било бито, защото не отвърнала на ласките на момче от ромската банда. Приятелите ѝ били рекетирани, защото говорели с нея.  Децата, станали свидетели на всичко това, се страхуват да дадат показания. Задържаните пък са освободени. Те отричат вината си.  Разследването е започнало след подаден сигнал на 5 март.  От полицията заявиха, че всички лица, за които е подаден сигнала, са криминално проявени. Прокуратурата в Плевен е започнала разпити на потърпевшите деца пред съдия.", "date": "2019.03.07", "title": "Деца тормозят деца в Плевен: Системен рекет, побоища, заплахи..."}
{"url": "https://www.bgonair.bg/kriminalno/2019-03-07/arestuvaha-vetko-i-marinela-arabadzhievi-v-barselona", "text": "\r\n Обявените за издирване Ветко и Маринела Арабаджиеви са арестувани в испанския град Барселона. Двамата са били заловени в имението на Георги Семерджиев - Жоро Шопа, който също е задържан.  Очаква се да бъдат екстрадирани в България.  Прокуратурата повдигна обвинения задочно срещу фамилията Арабаджиеви за данъчни престъпления в особено големи размери.  От края на миналата година в ареста е техният син Вълчо, който е обвинен в същото.  Маринела и Ветко Арабаджиеви са издирвани с червена бюлетина на Интерпол от септември миналата година.  А в края на август 10 млн. лева бяха иззети при акция в офисите на хотел \"Маринела\" в София и хотел \"Марица\" в Пловдив, собственост на Ветко Арабаджиев. ", "date": "2019.03.07", "title": "Арестуваха Ветко и Маринела Арабаджиеви в Барселона"}
{"url": "https://www.bgonair.bg/bulgaria/2019-03-07/abv-ne-sa-dovolni-ot-rezultatite-sled-vizitata-na-dmitriy-medvedev-u-nas", "text": "\r\n Визитата на Дмитрий Медведев в София е добър знак. Това каза лидерът на АБВ Румен Петков. Според него,обаче, резултатите не са такива, каквито са необходими на страната ни. От подписаните три междуправителствени документа само този свързан с туризма има голяма тежест, смята Румен Петков. \"Аз не виждам какво толкова имаме да питаме Европейската комисия ние просто трябва да си извървим стъпките и да започнем изграждането на газопровода. Всичко останало са двойни стандарти, безскрупулен натиск върху България, защото този натиск не е върху Русия. Той е върху България\", каза Петков. Лидерът на АБВ допълни още, че страната ни трябва да започне възможно най-скоро процедурата по изграждането на АЕЦ \"Белене\". Харесайте и страницата ни във Facebook ", "date": "2019.03.07", "title": "АБВ не са доволни от резултатите след визитата на Дмитрий Медведев у нас"}
{"url": "https://www.bgonair.bg/denqt-on-air/2019-03-07/sotsialnite-uslugi-se-doblizhavat-do-horata-s-noviya-zakon-zayavi-deputat-ot-gerb", "text": "\r\n Парламентът прие окончателно Закона за социалните услуги. Документът предвижда да се създаде карта на социалните услуги, която ще регламентира къде по места има необходимост от такъв тип помощ. Това е последният закон от пакета, заради който майките на деца с увреждания протестираха продължително през 2018 година. Първите два закона - за хората с увреждания и за личната помощ, вече бяха приети от депутатите през декември. Народният представител от ГЕРБ Светлана Ангелова каза в студиото на  , че последният от пакета - за социалните услуги - ще реши голяма част от въпросите в сектора и ще се търси повече качество, достъпност и ефективност на самите услуги. , заяви Светлана Ангелова. Депутатът изтъкна също, че е много важно и създаването на наредба за критерии и стандарти, каквато в този момент липсва, но също така, че социалните услуги вече стават по-достъпни и ще се предоставят на по-голям кръг от хора, не само тези в риск или от уязвими групи. Пред   Светлана Ангелова каза, че бъдещата карта на социалните услуги е нещо, което ще е готово в края на 2020 година и още, че тя е искана с години от експерти и общини.  поясни още Ангелова. Тя допълни още, че се надява трите нови социални закона да работят в синхрон и да можем да отчетем положителни резултати след определено време.    Харесайте и страницата ни във Facebook ", "date": "2019.03.07", "title": "Социалните услуги се доближават до хората с новия закон, заяви депутат от ГЕРБ"}
{"url": "https://www.bgonair.bg/bulgaria/2019-03-07/nominiraha-novite-chlenove-na-tsik", "text": "\r\n Предложенията за нови членове на ЦИК вече са ясни. Повечето парламентарно представени партии ще запазят част от сегашните си представители и в новия състав на комисията. Той трябва да бъде сформиран след средата на март. Юристи, изборни експерти и дори политолог. Така изглеждат списъците с номинации за членове на новата избирателна комисия. От ГЕРБ предлагат тя да бъде оглавена от Стефка Стоева. Дълги години тя е работила като съдия в Конституционния съд.  Управляващите изненадаха с номицията на Александър Андреев, който беше говоротел и член на ЦИК от квотата на БСП.  \"Обединените патриоти\" изцяло изключиха от номинациите си представителите на \"Атака\".  Разпуснатата коалиция между партията на Николай Бареков и ВМРО също има право на представител в ЦИК. Такъв обаче може и да не бъде излъчен.  Изборът на нов състав на ЦИК ще бъде направен два месеца преди изборите за евродепутати през май. ", "date": "2019.03.07", "title": "Номинираха новите членове на ЦИК"}
{"url": "https://www.bgonair.bg/bulgaria/2019-03-07/osadiha-aktyora-yavor-baharov-na-probatsiya", "text": "\r\n Актьорът Явор Бахаров е осъден на пробация след скандал и съпротива при полицейски арест в центъра на София.  Той е бил задържан в нощта срещу 4 март в центъра на София.  Според прокуратурата Бахаров и приятелката му се скарали на улцата и той проявил агресия към нея.  Минувач ги видял и се опитал ги разтърве. След като не успял, извикал полиция.  Бахаров отказал да си покаже личната карта, държал се грубо с органите на реда и е бил задържан за 72 часа. Пред съда актьорът заявил, че съжалява за стореното и подписал споразумение с прокуратурата. А на личната си страница си във Facebook Бахаров обвини медиите, че преувеличават и комбинират фактите.  \"Не е имало насилие над жена или над полицейски служител\", пише Бахаров и уточнява, че с приятелката му Рая Пеева са заедно от три години и много се обичат.", "date": "2019.03.07", "title": "Осъдиха актьора Явор Бахаров на пробация"}
