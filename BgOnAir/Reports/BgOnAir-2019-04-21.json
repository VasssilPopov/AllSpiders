{"url": "https://www.bgonair.bg/world/2019-04-21/poreden-protest-na-zhaltite-zhiletki-v-parizh-bezreditsi-i-sblasatsi", "text": "Напрежение и в Париж, където се провежда 23 епизод от протестите на \"жълтите жилетки\". Над 180 души вече са арестувани, сред тях има и журналисти.  След забраната за демонстрации по \"Шанз Елизе\" и около катедралата Нотр Дам, шествията се събраха на \"Площада на Републиката\". Някои от протестиращите чупиха витрини, палиха кофи за боклук и дори мотоциклети.  Полицията отвърна с шокови гранати и залпове от сълзотворен газ и водни оръдия. Част от демонстрантите носят плакати с надписи \"Всичко за Нотр Дам, нищо за бедните\" и \"Ние всички сме катедрали\". Харесайте ни във Facebook ", "date": "2019.04.21", "title": "Пореден протест на \"жълтите жилетки\" в Париж - безредици и сблъсъци"}
{"url": "https://www.bgonair.bg/world/2019-04-21/papa-frantsisk-otsluzhi-tarzhestvena-velikdenska-sluzhba", "text": "\r\n Папа Франциск отслужи тържествената великденска служба в базиликата \"Свети Петър\" във Ватикана. Вярващи от цял свят се събраха на площад \"Свети Петър\". След службата, папата произнесе традиционната благословия \"Урби ет Орби\" от балкона на храма.  Основният призив на папа Франциск към народите беше за мир по света. Главата на римокатолическата църква заклейми атаките, убили десетки в Шри Ланка днес. Харесайте ни във Facebook ", "date": "2019.04.21", "title": "Папа Франциск отслужи тържествена великденска служба"}
{"url": "https://www.bgonair.bg/world/2019-04-21/nad-130-zaginali-v-shri-lanka-pri-poreditsa-atentati", "text": "\r\n Ад навръх Великден в Шри Ланка. Над 200 души загинаха, а най-малко 560 са ранени след серия от експлозии в общо четири града в азиатската страна.  На прицел са били три църкви, в които се провеждали тържествени богослужения, и 3 хотела в старата столица. Сред жертвите има и чуждестранни туристи, като броят им се уточнява. Няма данни за пострадали българи.  В един от атакуваните хотели - Shangri La Hotel се намират шестима български граждани, които обаче са в безопасност, съобщават от българското министерство на външните работи. Българските граждани имат връзка с посолството в Делхи, с оглед оказване на съдействие при необходимост.  От външното ни министерство съветват - да се избягват места в Шри Ланка, в които се провеждат религиозни прояви или в близост до религиозни храмове, а също и да проявават предпазливост, ако са в близост до големи събирания на хора, протести или демонстрации.  Засега никой не е поел отговорност за взривовете. Според властите става дума за \"добре координиран опит за всяване на хаос, паника и анархия с цел убийството на много невинни хора\". През последните години в Шри Ланка се опасяваха от завръщащи се от чужбина бойци на \"Ислямска държава\". Над 7 процента от населението на страната изповядва католицизма. Харесайте ни във Facebook ", "date": "2019.04.21", "title": "Над 200 загинали в Шри Ланка при поредица атентати"}
{"url": "https://www.bgonair.bg/bulgaria/2019-04-21/priyatel-na-zaginalite-kray-s-orizari-spodeli-samoletat-be-okayan", "text": "\r\n Денис Стоянов познава загиналите в авиокатастрофата край с. Оризари Валентин и Стефан от години. Разказва, че инциденти с падналата машина имало и преди. \"Самолетът беше в доста окаяно състояние, двигателят се държеше на три точки. Не го взехме на сериозно. Летяхме на следващия ден. Не е пилотска грешка, няма как да се предотврати в полет\", сподели той.  С Валентин се запознава преди година и половина, бързо стават най-добри приятели, тъй като споделят обща страст.  Въпреки инцидента, Денис ще продължи да лети. Той е решен да продължи делото на своите приятели, които останаха завинаги в полет, предаде Благой Цицелков. Харесайте ни във Facebook ", "date": "2019.04.21", "title": "Приятел на загиналите край с. Оризари сподели: Самолетът бе окаян"}
{"url": "https://www.bgonair.bg/world/2019-04-21/pchelite-zhiveeshti-v-notr-dam-sa-nezasegnati-ot-plamatsite", "text": "След пожара в парижката \"Света Богородица\" - една добра новина. Пчелите, обитавали фасадата на катедралата, са оцелели.  Близо 200 хиляди насекоми живеят в три кошера, разположени от южната страна на Нотр Дам, на около 30 метра под покрива.  Първоначално се смяташе, че те са загинали в пожара. Като по чудо обаче пламъците не са ги достигнали, а димът само е упоил пчелите, без да ги убие. Харесайте ни във Facebook ", "date": "2019.04.21", "title": "Пчелите, живеещи в Нотр Дам, са незасегнати от пламъците"}
{"url": "https://www.bgonair.bg/world/2019-04-21/spored-parvite-ekzit-polove-volodimir-zelenski-e-noviyat-prezident-na-ukrayna", "text": "\r\n Володимир Зеленски спечели президентските избори в Украйна. Комедийният актьор без политически опит получи 73% от гласовете като нанесе съкрушителен удар на сегашния президент Петро Порошенко, който получи едва 25,5%.  Звездата от телевизионния сериал \"Слуга на народа\" получи подкрепа от избирателите в цялата страна – показват данните на ЦИК по региони. 41-годишният Зеленски взе 87% от гласовете в Източна Украйна и победи 53-годишният Порошенко дори и в западната част на страната, където президентът традиционно се радва на силна подкрепа. Зеленски е известен със сатиричен сериал, в който играе ролята на учител, станал президент. Той води нетрадиционна предизборна кампания, основно през социалните мрежи и театралната си трупа.  Съперникът му – досегашният президент и милиардер Петро Порошенко, вече призна поражението си. Според анализатори основната причина за загубата на гласоподаватели е продължаващата повсеместна корупция в Украйна. Харесайте ни във Facebook ", "date": "2019.04.21", "title": "Володимир Зеленски е новият президент на Украйна"}
{"url": "https://www.bgonair.bg/world/2019-04-21/ukrayna-izbira-prezident-zasega-favorit-ostava-volodimir-zelenski", "text": "\r\n Скок в неизвестното за Украйна. Страната избира президент, а най-вероятният победител на днешния балотаж е комедийният актьор Володимир Зеленски. Той води в социологическите проучвания с над 70 процента подкрепа.  41-годишният комик, без никакъв опит в политиката, проведе нетрадиционна предизборна кампания, основно през социалните мрежи и театралната си трупа. Той заявява проевропейската си ориентация, но и досега не е ясно каква точно е политическата му програма.  Въпреки това се очаква избирателите да го предпочетат пред досегашния президент и милиардер Петро Порошенко. Причината – разочарованието на украинците от повсеместната корупция по високите етажи на властта и спадащият стандарт на живот.  Харесайте ни във Facebook ", "date": "2019.04.21", "title": "Украйна избира президент – засега фаворит остава Володимир Зеленски "}
{"url": "https://www.bgonair.bg/world/2019-04-21/provezhdat-se-prezidentski-izbori-v-severna-makedoniya", "text": "\r\n В Република Северна Македония днес се провеждат президентски избори, първите след подписването на Преспанското споразумение с Гърция и смяната на името на страната. Президентът се избира на общи, преки и тайни избори за срок от пет години и за не повече от два последователни мандата. Сегашният президент Георге Иванов е преизбран за втори мандат на 27 април 2014 г. Той заема поста от 12 май 2009 г. За поста държавен глава са се кандидатирали трима университетски преподаватели - Стево Пендаровски, кандидат на управляващата коалиция, водена от Социалдемократическия съюз на Македония (СДСМ) и Демократичния съюз за интеграция (ДСИ), кандидатката на ВМРО-ДПМНЕ Гордана Силяновска-Давкова и независимият кандидат Блерим Река, подкрепен от партиите Алианс за албанците и Движение \"Беса\". За първи път в историята двете най-големи партии на македонците и албанците - управляващите СДСМ и ДСИ излизат с общ кандидат - Стево Пендаровски. Петдесет и шестгодишният Пендаровски се ангажира да доведе докрай процеса на евроатлантическа интеграция на Северна Македония и обеща единство, мир, стабилност и сигурно икономическо развитие на страната. Харесайте ни във Facebook ", "date": "2019.04.21", "title": "Провеждат се президентски избори в Северна Македония"}
{"url": "https://www.bgonair.bg/bulgaria/2019-04-21/razkriha-krupna-krazhba-na-tok-v-moderna-sgrada-na-bul-balgariya", "text": "Кражба на електроенергия разкриха служители на \"ЧЕЗ Разпределение България\" със съдействието на полицията, съобщиха от компанията.  Кражбата е осъществена чрез директно присъединяване към електромерното табло на кабел с голяма мощност в нова, модерна сграда в столицата на бул. \"България\". Чрез кабела за месец са отклонявани 35 000 киловатчаса електроенергия на стойност около 7000 лева. Това е месечната консумация на около 70 домакинства. Присъединението е използвано за захранване на бойлери и на климатичната система на сградата и на общите ѝ части, са установили разследващите. За да прикритият нарушението, извършителите са прерязали кабелите под напрежение, предизвиквайки късо съединение и прекъсване на електрозахранването за цялата сграда. По този начин те са застрашили не само своя живот, но и сигурността на живеещите в нея и нейните ползватели. По случая е заведено досъдебно производство. \"Кражбите на електроенергия ощетяват не само дружеството, но и коректните клиенти и представляват опасност за здравето и за човешкия живот. Нашите служители и полицията работят усилено за разкриване на незаконните присъединявания, е коментирал Филип Йорданов, ръководител \"Нетехнически загуби\" в \"ЧЕЗ Разпределение България АД. \"През миналата година сме установили 6672 нарушения, а от началото на годината до края на март разкритите кражби са 1551, е допълнил той, като е изтъкнал, че за да се подобри разкриваемостта, от компанията са взели всички възможни мерки, въведени са нови технологии, но това не е било достатъчно. Необходими са по-строги и ефективни санкции срещу кражбите, които не само да наказват извършителите, но и да имат възпиращ ефект\", е заявил Филип Йорданов, предаде  . Харесайте ни във Facebook ", "date": "2019.04.21", "title": "Разкриха крупна кражба на ток в модерна сграда на бул. \"България\""}
{"url": "https://www.bgonair.bg/bulgaria/2019-04-21/radev-za-shri-lanka-osobeno-otvratitelen-i-varvarski-atentat", "text": "Държавният глава Румен Радев изрази съболезнования на президента Майтрипала Сирисена по повод загиналите и ранени граждани при днешните атентати в Демократична социалистическа република Шри Ланка, съобщава президентският пресцентър. \"Няма кауза, която да оправдава смъртта на хора, мирно честващи един светъл празник на възраждането и добродетелта\", е позицията на президента Радев.  Държавният глава определя нападенията срещу религиозни храмове и невинни граждани, при които бяха убити и ранени стотици души, като особено отвратителен и варварски акт. \r\n  \r\nРумен Радев изразява от името на българския народ и от свое име най-дълбоки съболезнования на семействата на загиналите граждани на Шри Ланка и отправя пожелание за  бързо и успешно възстановяване на пострадалите при нападенията. Харесайте ни във Facebook ", "date": "2019.04.21", "title": "Радев за Шри Ланка: Особено отвратителен и варварски атентат!"}
{"url": "https://www.bgonair.bg/bulgaria/2019-04-21/saytat-na-narodnoto-sabranie-na-raboti-vtori-den", "text": "Поради техническо-монтажни дейности, свързани с изграждането на новата пленарна зала в сградата на Народното събрание на пл. \"Кн. Александър Първи\" 1, е изключено електрозахранването на 20 и 21 април 2019 г., съобщава пресцентърът на Народното събрание. Заради това са изключени и всички информационни и комуникационни системи на парламента. Захранването ще бъде възстановено до края на деня на 21 април 2019 г., когато ще бъдат включени и информационните и комуникационни системи на Народното събрание. Харесайте ни във Facebook ", "date": "2019.04.21", "title": "Сайтът на Народното събрание не работи втори ден"}
{"url": "https://www.bgonair.bg/bulgaria/2019-04-21/pochina-aktrisata-violeta-gindeva", "text": "Напусна ни голямата българска актриса Виолета Гиндева. Тя си отиде на 72-годишна възраст след кратко боледуване, съобщиха от Народния театър \"Иван Вазов\".  Ще я запомним като най-обичаните лица на българското кино и театър, преподавател, журналист, но преди всичко като човек с непоклатим дух, устоял на повратностите на времето. Харесайте ни във Facebook ", "date": "2019.04.21", "title": "Почина актрисата Виолета Гиндева"}
{"url": "https://www.bgonair.bg/economy/2019-04-21/delat-na-shell-v-petrolnata-rafineriya-otiva-pri-saudi-aramco", "text": "Saudi Aramco ще изкупи дела на Shell International (50%) в съвместното предприятие Sasref за 631 млн. долара, съобщи саудитската държавна петролна компания. Основна дейност на Sasref е пречистването на суров петрол и преработката в петролни продукти, предназначени основно за износ на международните пазари.  Производственият капацитет на рафинерията, разположена в Jubail Industrial City, достига 305 хил. барела на ден. Основните й продукти са втечнен газ (LPG), нафта, керосин, дизел, мазут и сяра. В компанията работят над 700 служители, повечето от които са саудитци. Saudi Aramco ще поеме напълно собствеността ще интегрира рафинерията в своето растящо портфолио, коментират от компанията. Придобиването е част от плана й да подсили капацитета на рафинериите си като част от дългосрочна стратегия за растеж. Очаква се продажбата да приключи по-късно тази година, ако получи одобрението на регулаторните органи, предаде  . Shell е в основата на проекта Sasref, като подписва първото споразумение по него през 1981 г. Строителството на завода приключва през 1984 г. . Saudi Aramco е партньор на Shell в проекта от 1993 г., припомня ТАСС. Агенцията допълва, че от началото на годината саудитската компания обяви намерение за крупни инвестиции в Китай и Южна Корея. Тя възнамерява да разнообрази дейността си, като от производството на суровини поема по пътя на преработката. Припомняме, че наскоро Saudi Aramco събра 12 млрд. долара при първото си предлагане на облигации, които са с падеж от 3 до 30 години. Облигационната емисия предизвика голям интерес сред инвеститорите, желаещи достъп до най-печелившата компания в света. Харесайте ни във Facebook ", "date": "2019.04.21", "title": "Делът на Shell в петролната рафинерия отива при Saudi Aramco"}
{"url": "https://www.bgonair.bg/bulgaria/2019-04-21/hilyadi-gosti-i-zhiteli-na-sofiya-posetiha-fermerskiya-bazar", "text": "Хиляди столичани и гости от страната и чужбина изпълниха днес ул. \"Оборище\" за традиционния национален фермерски пазар на Цветница, съобщиха от \"Пазари Юг\" ЕАД. Евродепутатът Ева Майдел и зам. кметът на София Тодор Чобанов са открили събитието с новината, че пазарът става месечен. \"Пазарът е чудесен и всеки голям европейски град има такъв. Радвам се, че в София вече ще се прави всеки месец. Това е чудесен начин да подпомогнем трудолюбивите български производители и да ги срещнем с потребителите в големия град. София има нужда от това\", е заявила Ева Майдел. След откриването на пазара е имало културна програма. По данни на организаторите от столичното дружество \"Пазари Юг\" на пазара се очакват над 20 000 посетители. Фермерите от цялата страна са над 100 и предлагат всичко за Цветница и Великден. Осигурени са и се подаряват над 7000 дръвчета. Организаторите са обещали и занапред да има културна програма, както и да бъде открита сцена за млади таланти. Общинските съветници в София гласуваха миналата седмица всеки месец да се организира национален фермерски пазар на ул. \"Оборище\", се напомня в прессъобщението. Организатори на събитията са \"Пазари Юг\" ЕАД, Столичната община и няколко фермерски организации. Те са под егидата на столичния кмет Йорданка Фандъкова. Харесайте ни във Facebook ", "date": "2019.04.21", "title": "Хиляди гости и жители на София посетиха фермерския базар"}
{"url": "https://www.bgonair.bg/vidimo-i-nevidimo/2019-04-21/sadbonosni-izbori", "text": "\r\n Голямата грешка на българските управляващи след началото на прехода е, че не са направили декомунизация по начина, по който Конрад Аденауер извърши денацификация на Германия. Такава оценка направи бившият премиер Иван Костов преди седмица, когато представяше книгата си \" Свидетелства за прехода\" .  Самият преход Костов определи като буржоазна контрареволюция, а липсата на буржоазия в България му даде основание да обяви задачата на прехода за невъзможна. С несъстоялата се декомунизация и лустрация е свързана и втората тема в предаването. На пленум на 14 април 2019 БСП пренареди така драматично евролистата си, че председателката Нинова отказа да носи лична отговорност за изборния резултат. Пренареждането обаче не намали количеството русофили и сътрудници на Държавна сигурност – кандидати за евродепутати, което пък провокира премиера Борисов да ги опише цветисто като \"шпионин, Държавна сигурност, шпионин, Държавна сигурност и един, който разбира\". Много е вероятно шумните етнически протести в града на Янтра да бяха изкуствено провокирани, за да отклонят вниманието от продължаващата сага с евтините апартаменти на властта. За повече драматизъм бяха съборени и поредните незаконни коптори. Ромската интеграция обаче не напредна много. Срещу циганите или срещу правителството, което не може да реши \"циганския проблем\", трябва да бъде насочен гневът ни? Коментари в студиото на  на проф. Димитър Вацов – политолог, Философа; Христо Христов – журналист, Журналиста и Владислав Карамфилов – актьор и режисьор, Артиста. Неделя,  по  !  ", "date": "2019.04.21", "title": "Съдбоносни избори"}
{"url": "https://www.bgonair.bg/familno/2019-04-21/familnata-kuhnya-ni-otvezhda-v-shri-lanka", "text": "\r\n В неделя Димана Мирчева ни завежда на обяд в Шри Ланка. Храната в Шри Ланка е вкусна, затова се възползвайте максимално от нея докато сте там.  Кофичките с ароматно оризово брашно са прочути, въпреки че обикновено се сервират само сутрин или късно следобед. Оризът и кърито са за обяд, докато kottu rotty (нарязан плодов хляб с яйца и зеленчуци) се предлага само вечер. Още видеа от \"Фамилно\" може да намерите  Харесайте ни във Facebook ", "date": "2019.04.21", "title": "\"Фамилната кухня\" ни отвежда в Шри Ланка"}
{"url": "https://www.bgonair.bg/familno/2019-04-21/familnata-ekskurziya-poteglya-kam-karela-rayskata-gradina-na-indiya", "text": "\r\n В неделя тръгваме за Керала – райската градина на Индия. Изолиран, спокоен и смайващо красив, южният крайбрежен щат Керала е едно от невероятните съкровища на Индия. За този тропически рай ще ни разкаже повече Асен Манасиев. Още видеа от \"Фамилно\" може да намерите  Харесайте ни във Facebook ", "date": "2019.04.21", "title": "\"Фамилната екскурзия\" потегля към Карела - райската градина на Индия"}
{"url": "https://www.bgonair.bg/bulgaria/2019-04-21/vechnoto-derbi-zavarshi-00-i-13-arestuvani-fenove", "text": "\r\n Тринадесет футболни фенове са задържани преди, по време и след снощното \"вечно дерби\" в София, което завърши нула на нула.  Междувременно, вълна от възмущение предизвика клип, разпространен в социалните мрежи. На него се вижда как група запалянковци се държат вандалски в автобус 280 на \"Орлов мост\" в София. Видеото е заснето малко след края на дербито. Харесайте ни във Facebook ", "date": "2019.04.21", "title": "\"Вечното дерби\" завърши 0:0 и 13 арестувани фенове"}
{"url": "https://www.bgonair.bg/familno/2019-04-21/na-gosti-v-rubrikata-familno-darvo-e-nora-dzhouns", "text": "\r\n В рубриката \"Фамилно дърво\" ще ви разкажем историята на Нора Джоунс. Макар и с баща чистокръвен индиец от Варанаси – Рави Шанкар, а родена в Ню Йорк, Нора Джоунс е израснала в Меката на кънтрито - Тексас. Детството ѝ било като на обикновено американско провинциално момиче и в резултат музикалните влияния на Нора се простирали главно по оста Доли Партън - Уили Нелсън.  Чак когато се записва в университета да учи пиано и се преселва в Голямата ябълка, Джоунс открива другите стилове, начело с джаза и соула. Още видеа от \"Фамилно\" може да намерите  Харесайте ни във Facebook   ", "date": "2019.04.21", "title": "На гости в рубриката \"Фамилно дърво\" е Нора Джоунс"}
{"url": "https://www.bgonair.bg/familno/2019-04-21/tozi-pat-v-domashen-lyubimets-marmozetkata", "text": "\r\n Маймунките мармозетки обитават поречието на бразилска Амазонка и Перу. С тегло около 110 грама, което ги прави идеални за домашни любимци.  Жалкото е, че живеят около 12-14 г.  Вижте повече във видеото на Димана Мирчева. Още видеа от \"Фамилно\" може да намерите  Харесайте ни във Facebook ", "date": "2019.04.21", "title": "Този път в \"Домашен любимец\" - мармозетката"}
