{"url": "https://www.bgonair.bg/world/2018-12-01/nivoto-na-zamarsyavane-na-vazduha-vav-velikobritaniya-veroyatno-shte-se-povishi-ako-izleze-ot-es-bez-sdelka", "text": "Нивото на замърсяване на въздуха във Великобритания вероятно ще се повиши, ако страната излезе от Европейския съюз (ЕС) без споразумение, нарушавайки ключово обещание, направено от премиера Тереза Мей за ограничаване на емисиите въглероден диоксид, съобщава Bloomberg, позовавайки се на прогноза, направена от Bloomberg New Energy Finance. Прогнозата показва, че изгарянето на въглища ще се увеличи през първото тримесечие на следващата година ако Лондон не успее да достигне до сделка с Брюксел. В такъв случай Великобритания ще напусне европейския пазар на квоти за въглеродни емисии, които ще бъдат заменени от своеобразен данък. Проблемът е, че пазарът на емисии използва като рамка календарната година, която се разминава с британската фискална година, приключва в края на март, което ще създаде тримесечна дупка с по-ниски цени за въглеродни емисии. Без споразумение Великобритания автоматично ще напусне системата за търговия с въглеродни емисии на ЕС, което означава, че замирсителите в страната няма да разполагат с квоти. Въглеродните емисии, включително и тези от внесената електроенергия, са 72 млн. тона. Те отичат понижение с близо 12 на сто спрямо 2016 г. поради спада в добива на въглища и природен газ. Тази стойност се равнява на 150 кг спестени емисии въглероден диоксид на човек. Но ако Великобритания излезе от ЕС без сделка, тези стойности ще бъдат променени във възходяща посока. \r\nЧетете повече на .", "date": "2018.12.01", "title": "Замърсяването на въздуха във Великобритания вероятно ще се повиши, ако излезе от ЕС без сделка"}
{"url": "https://www.bgonair.bg/world/2018-12-01/sasht-kanada-i-meksiko-podpisaha-noviya-severnoamerikanski-targovski-pakt", "text": "САЩ, Канада и Мексико подписаха Северноамериканския търговски пакт в петък, а американският президент Доналд Тръмп омаловажи трудностите, които може да срещне, за да получи одобрението за сделката в Конгреса, където демократите ще контролират долната камара от януари, предава Ройтерс. Лидерите на трите страни договориха принципна сделка, която да управлява търговията между трите страни, възлизаща на 1 трлн. долара. Преговорите по споразумението продължиха година и половина и приключиха само час преди крайния срок на 30 септември. Подписването на сделката в петък потенциално слага край на сериозен източник на раздразнение за американската администрация, докато тя се впуска в още по-тежката си търговска битка с Китай, която заплашва глобалната икономика. Всички погледи сега са насочени към срещата на Тръмп и китайския му колега Си Дзинпин на срещата на Г-20 в събота. Канада и Мексико водеха ожесточена битка със САЩ по формулировката и точките на тристранната сделка. Законодателните органи на трите страни обаче трябва да одобрят споразумението, официално познато като Споразумението САЩ-Мексико-Канада (USMCA), преди да влезе в сила и замени НАФТА. Повече по темата четете на . \r\nСнимка: Pixabay", "date": "2018.12.01", "title": "САЩ, Канада и Мексико подписаха новия Северноамерикански търговски пакт"}
{"url": "https://www.bgonair.bg/world/2018-12-01/sreshtata-na-g-20-prints-salman-pod-natisk-zaradi-ubiystvoto-na-hashogi", "text": "Саудитският престолонаследник принц Салман под сериозен натиск заради убийството на журналиста Джамал Хашоги в първия ден от срещата на Г-20 в Буенос Айрес.  Темата е сред основните, обсъждани от лидерите на 20-те най-богати държави в света. В дневния ред на форума са още теми като климатичните промени, търговската война между Съедиенните щати и Китай и ситуацията в Украйна.  Във втория и последен ден на срещата световните лидери имат няколко часа, за да се опитат да преодолеят различията си именно по тези въпроси. От вчера Буенос Айрес е почти напълно блокиран заради форума и десетките протести срещу провеждането му.", "date": "2018.12.01", "title": "Срещата на Г-20: Принц Салман под натиск заради убийството на Хашоги"}
{"url": "https://www.bgonair.bg/world/2018-12-01/izvanredno-polozhenie-v-alyaska-sled-moshtnoto-zemetresenie-ot-7-po-rihter", "text": "\r\n Извънредно положение в Аляска след мощното земетресение от 7 по Рихтер, което разтърси района миналата вечер. Равносметката след труса е разрушени пътища, нарушен трафик и сериозни материални щети.  Засега няма данни за жертви и ранени. Последвали са десетки вторични трусове. Властите отмениха обявената по-рано заплаха от цунами. Мнозина се скриха от падащите предмети под маси и бюра, изпращайки смс за помощ. Много от пътищата са разрушени. Трафикът е сериозно нарушен. Властите призовават хората да не излизат с автомобилите си освен ако не се налага.  Пътната инфраструктура сериозно е пострадала. Има прекъсвания на електроподаването. Спрян е железопътният транспорт. За крако летището преустанови работа. Счупени витрини и разпилени продукти – такава е гледката пък в търговските центрове. Губернаторът на Аляска Бил Уокър обяви извънредно положение и съобщи, че е в пряк контакт с Белия дом. Президентът Доналд Тръмп изрази в Туитър подкрепата си за жителите на Аляска.", "date": "2018.12.01", "title": "Извънредно положение в Аляска след мощното земетресение от 7 по Рихтер"}
{"url": "https://www.bgonair.bg/world/2018-12-01/nad-4-hilyadi-ataki-na-den-se-osashtestvyavat-vav-virtualnite-mrezhi", "text": "\r\n Разкриването на една хакерска атака може да отнеме най-малко до 200 дни, а в някой случаи може никога да не бъде разкрита. През тази година кибератаките са се увеличили с 300 процента повече от предходните години. Над 4 хиляди атаки дневно се осъщетвяват във виртуалните мрежи, това сочи статистика на европарламента. Оказва се, че честата употреба на една и съща парола в интернет пространството може да нанесе сериозни проблеми върху личните ни данни. Най-уязвими ставаме, когато публикуваме информация за себе си в социалните мрежи, сайтове за пазаруване и при използването на незащитени устройства.  Вече и у нас се предлага т. нар. застраховка срещу кражба на самоличност и клевета в социалните мрежи. Потребителят е нужно да предостави на дружеството интернет адрес и в рамките на деня уронващата информация би трябвало бъде премахната от онлайн пространството.  Застраховката не важи в приложения, в които има личностна комуникация, а само когато информацията е публично достъпна и цели да урони нечий авторитет. Ако станете жертва на киберпрестъпление, е нужно да уведомите охранителните органи или застрахователното дружество.", "date": "2018.12.01", "title": "Над 4 хиляди атаки на ден се осъществяват във виртуалните мрежи"}
{"url": "https://www.bgonair.bg/world/2018-12-01/na-94-godini-pochina-dzhordzh-bush-starshi", "text": "\r\n На 94 години почина 41 президент на Съединените щати Джордж Буш-старши. Името му се свързва с края на Студената война и операция \"Пустинна буря“ срещу армията на иракския диктатор Саддам Хюсеин. Джордж Буш – старши беше най-възрастният жив президент в историята на САЩ. През последните години той страдаше от болестта на Паркинсон и се придвижваше в инвалидна количка. В профила си в Туитър сина му Джордж Буш-младши съобщи тъжната вест и написа: Той беше благороден човек и най-добрият баща, който биха могли да си пожелаят един син или една дъщеря. Герой от Втората световна война, бизнесмен и конгресмен от Тексас, директор на ЦРУ и вицепрезидент на Роналд Рейгън – Джордж Буш – старши има завидна биография. Той е президент на САЩ в продължение на четири години, но има сериозен принос към историята на страната. Неговите военни и дипломатически действия я тласкат до водеща световна супер сила. Става популярен най-вече с водената външна политика. Управлението на Джордж Буш – старши се свързва с две знакови събития – краят на Студената война и операция \"Пустинна буря“ срещу армията на иракския диктатор Саддам Хюсеин, който навлиза в богатия на петрол Кувейт.  Популярността му обаче рязко спада и той не печели втори мандат, след като е обвинен в пренебрегване на вътрешните работи на страната. Причината е, че не спазва собственото си обещание от началото на мандата си, че данъците няма да бъдат вдигани. В Twitter президентът Барак Обама изказа съболезнованията си. Много държавници и обикновени граждани изразиха съжаления относно загубата и високи оценки за управлението му. Само преди няколко месеца почина и съпругата на Джордж Буш-старши Барбара, с която бяха заедно повече от 70 години.", "date": "2018.12.01", "title": "На 94 години почина Джордж Буш-старши"}
{"url": "https://www.bgonair.bg/world/2018-12-01/poreden-protest-na-zhaltite-zhiletki-v-parizh-sas-salzotvoren-gaz-gast-dim-i-vodni-oradiya", "text": "\r\n Сълзотворен газ и водни оръдия на поредния протест на жълтите жилетки във френската столица. Демонстрацията е под надслов \"По пътя към оставката на Макрон\". Над 100 души са арестувани. Протестиращите използват символична жълта боя. Гъст дим се носи във въздуха.  Над 30 хиляди души са потвърдили участието си в социалните мрежи. Недоволството на жълтите жилетки е провокирано от високите цени на горивата и икономиката на президента Еманюел Макрон.  Освен тях, днес се очаква и симпатизанти на синдикатите да излязат на протест с искане за увеличаване на минамалната заплата и допълнителни средства за транспорт и други разходи на работниците.", "date": "2018.12.01", "title": "Над 100 души са арестувани на протеста на \"жълтите жилетки\"  в Париж"}
{"url": "https://www.bgonair.bg/bulgaria/2018-12-01/otkrivat-statuyata-na-legendata-na-cherno-belite-ayan-sadakov", "text": "\r\n Откриват статуята на великия Аян Садъков. Легендата на черно-белите и родния футбол си отиде от този свят на първи юли, 2017 година само на 55 години след дълга борба с коварна болест.  Преди няколко месеца тимът от стадион \"Лаута\" съвместно с фенклуба подеха съвместна инициатива за изграждането на този проект и увековечаването на големия пловдивски футболист. Статуята на Аян Садъков е на входа на стадион \"Лаута\". Висока е около 3 метра заедно с постамента и е дело на известния наш скулптор и голям локомотивец Трифон Неделчев, който от години живее и твори в Германия.  Официалната церемония по откриването на паметника на Аян Съдъков ще бъде на 4 декември, когато един срещу друг на стадион \"Лаута\" ще излязат отборите на Локомотив Пловдив и Ботев в поредното издание на пловдивското дерби.", "date": "2018.12.01", "title": "Откриват статуята на легендата на черно-белите Аян Садъков"}
{"url": "https://www.bgonair.bg/bulgaria/2018-12-01/betonovoz-se-obarna-kray-plovdiv-i-zatrudni-dvizhenieto-za-nyakolko-chasa", "text": "Бетоновоз се обърна край Пловдив и затрудни движението на коли за няколко часа, пише Агенция \"Фокус\". \r\n  \r\nСтроителната машина пътувала по пътя между селата Белащица и Гълъбово. Шосето е планинско и вероятно заради минусовите температури пътят може да е бил опасен. Шофьорът на бетоновоза не е успял да овладее тежащата няколко тона машина, която се е обърнала и препречила едното пътно платно. Шофьорът на бетоновоза не е пострадал, съобщиха от полицията в Пловдив. Движението е било затруднено, тъй като се е изчаквал кран, който да изтегли камиона. След това платното е почистено, защото при преобръщането си бетоновозът разлял по шосето масла.", "date": "2018.12.01", "title": "Бетоновоз се обърна край Пловдив и затрудни движението за няколко часа"}
{"url": "https://www.bgonair.bg/bulgaria/2018-12-01/borba-s-shuma-v-stolitsata-globi-za-vsichki-koito-narushavat-obshtestveniya-red", "text": "Солени глоби за всички, които нарушават обществения ред - днес влиза в сила новата наредба за опазването му, в която най-важните забрани са свързани с борбата с шума в столицата.  Под забрана от днес са шумните домашни ремонтни дейности в часовете от 22 до 8 и от 14 до 16 в работни и почивни дни. По изключение според наредбата за обществения ред това може да се случва с разрешение на съседите.  Забраняват се и шумни строителни дейности като разбиване на бетон, къртене, взривни работи в жилищни зони в часовете от 14 до 16 часа и от 22 до 8, освен ако няма разрешение от районния кмет. Забраната обаче не се отнася за общински строителни обекти като метрото например, което има строг график.  Глобата за нарушение е от 100 до 200 лева за физически лица, а при повторно нарушение - от 200 до 400 лева. В почивните дни забраните важат в същия период следобед, но интервалът през нощта е удължен - от 9 вечерта до 9 сутринта. Санкциите за неспазването на забраната в почивните и празничните дни могат да достигнат 300 лева при първо нарушение и 500 лева при повторно. ", "date": "2018.12.01", "title": "Борба с шума в столицата: Глоби за всички, които нарушават обществения ред"}
{"url": "https://www.bgonair.bg/bulgaria/2018-12-01/chetiri-krizisni-tsentara-v-rusensko-priyutyavat-bedstavashti-i-bezdomni", "text": "\r\n В Русенско четири кризисни центъра са в готовност да приютят бедстващи хора по пътищата през зимата. Те са разположени в близост до основните направления от Русе към София, Варна и Силистра. Село Бъзън е първото населено място, където е създаден такъв кризисен център. Избрано е, защото е на пътя Русе-Варна в участък, където редовно се образуват огромни преспи.  Центровете осигуряват най-необходимото за бедстващите– легла, одеяла, отопление и храна. \r\n\"Имат супи, имат чайове, има кафе предоставено, консерви. Така че те могат да си направят нещо топло. Съответно сме предвидили за такива хора, които са вегетарианци, има и за тях постни храни в консерви\", обясни Татяна Обретенова от БЧК Русе.  Ако в центъра няма достатъчно места, хората, особено с малки деца, се настаняват и по домовете на местните хора. Допълнителните разходи се покриват от БЧК. Освен в Бъзън кризисни центрове за хора, попаднали в снежния капан на пътищата, има още в Сливо поле, гара Бяла и Пиргово. Заради минусовите температури в София тази нощ 87 души са били настанени в кризисния център на столичната община. В него те получават храна и възможност да пренощуват.", "date": "2018.12.01", "title": "Четири кризисни центъра в Русенско приютяват бедставащи и бездомни"}
{"url": "https://www.bgonair.bg/economy/2018-12-01/parichnite-usloviya-v-balgariya-prodalzhavat-da-se-podobryavat-sochi-prouchvane", "text": "Паричните условия в България продължават да се подобряват, показват данни на S&P Global Ratings, която потвърди дългосрочния и краткосрочния си рейтинг на страната в чуждестранна и места валута - 'BBB-/A-3'.  Перспективата пред рейтинга също се потвърждава и остава положителна, съобщават от Министерството на финансите. В обобщения коментар на S&P Global Ratings се казва, че паричните условия в България продължават да се подобряват, нарастването на кредитите подкрепя растежа и страната постига напредък по присъединяването си към валутния механизъм ERM II. Рейтинговата агенция очаква силен ръст на БВП в периода 2018-2021 г., дължащ се на силното частно потребление и ускоряването на инвестициите. Продължаващото усвояване на средствата от фондовете на Европейския съюз (ЕС) и затягането на условията на пазара на труда ще подкрепят производителността през годините. Положителната перспектива отразява значителната вероятност България да се присъедини към ERM II. От Агенцията вярват, че този стремеж към членство в еврозоната ще подкрепи и продължаващите усилия на страната да се справи с оставащите институционални пречки и структурни проблеми. Четете повече на ", "date": "2018.12.01", "title": "Паричните условия в България продължават да се подобряват, сочи проучване"}
{"url": "https://www.bgonair.bg/bulgaria/2018-12-01/mazh-se-barikadira-v-doma-si-v-stolichniya-kvartal-nadezhda", "text": "\r\n Полицейска акция в столичния квартал \"Надежда\". Мъж с влязла в сила присъда се барикадира в дома си, след като служители на \"Съдебна охрана\" отишли на адреса, за да го отведат в затвора. Сигналът за барикадиралия се мъж е получен малко след 10 часа тази сутрин, на място се отзовават криминалисти, психолози на МВР, пожарникари и линейки. Мъжът все още се намира в апаратамента на 12 етаж, където живеел сам. Трима цивилни полицаи са пред жилището, за да го изчакат да излезе от състоянието, в което се намира след употреба на наркотици.  Районът е отцепен, на място има криминалисти, психолози на МВР, пожарникари и медицински екипи. Предприети са действия с цел безопасното му извеждане от сградата, съобщиха още от МВР.", "date": "2018.12.01", "title": "Мъж се барикадира в дома си в столичния квартал \"Надежда\""}
{"url": "https://www.bgonair.bg/economy/2018-12-01/nad-100-mlrd-dolara-prihodi-za-2018-g-ochakva-kompaniyata-huawei", "text": "Приходите на Huawei ще надминат сумата от 100 млрд. долара за първи път през 2018 г., разкри един от директорите на компанията, цитиран от CNBC. Ерик Сю, един от ротационните председатели на Huawei, коментира, че бизнесът расте по-добре от очакваното. Сю обаче не разкрива кои по-конкретно са двигателите на растежа. Huawei генерира приходи от 325,7 млрд. юана за първите шест месеца на 2018 г., или около 49 млрд. долара. За цялата 2017 г. китайската фирма отчете приходи от 92,5 млрд. долара, пише  . Досега растежът на компанията беше движен от силното представяне на редица бизнеси, най-вече на подразделението за потребителска електроника, което продължава да расте. В момента Huawei е вторият по пазарен дял производител на смартфони в света. Начело на класацията стои Apple. \r\nСнимка: Pixabay", "date": "2018.12.01", "title": "Над 100 млрд. долара приходи за 2018 г. очаква компанията Huawei"}
{"url": "https://www.bgonair.bg/bulgaria/2018-12-01/50-leva-globa-za-vseki-narushitel-koyto-se-dvizhi-v-bus-lentite", "text": "Центърът за градска мобилност и \"Пътна полиция“ в София започват съвместна акция от началото на декември срещу нарушителите, които се движат в бус лентите, съобщава \"Монитор\". Забавянията в графика, заради шофьори, които нарушават правилата, водят до това, че десетки пътници чакат на спирките много по-дълго или стоят затворени на едно място в обществения транспорт, казват от Центъра за градска мобилност.  \r\nГлобата за автомобил в бус лента е 50 лева.", "date": "2018.12.01", "title": "50 лева глоба за всеки нарушител, който се движи в бус лентите"}
