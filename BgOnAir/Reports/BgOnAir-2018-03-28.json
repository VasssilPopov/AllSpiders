{"url": "https://www.bgonair.bg/world/2018-03-28/dim-v-kabinata-na-samolet-na-letishte-domodedovo-stresna-patnitsite", "text": "Инцидент на московското летище Домодедово. Дим се появи в кабината на пътнически самолет малко преди излитане. Машината е изпълнявала редовен полет от Москва за Новосибирск. Пътниците са евакуирани навреме. В резултат на бързата намеса на екипажа няма пострадали. Очевидци разказаха, че пилотът тъкмо стартирал двигателите и се подготвял за излитане, когато гъст дим обхванал кабината. Причините за инцидента се разследват.", "date": "2018.03.28", "title": "Дим в кабината на самолет на Летище Домодедово стресна пътниците "}
{"url": "https://www.bgonair.bg/world/2018-03-28/severnokoreyskiyat-lider-i-kitayskiyat-prezident-ofitsialno-se-sreshtnaha", "text": "Официално! Севернокорейският лидер Ким Чен-ун се е срещнал с китайския президент Си Дзинпин в Пекин. Двамата лидери са обсъдили развитието на двустранните отношения и ситуацията на Корейския полуостров, съобщиха дипломатически източници. Това е първата официална визита на севернокорейския лидер в чужбина, откакто той пое властта през 2011 година. Китай е основният политически съюзник на Пхенян, както и най-големият му търговски партньор. Миналия месец американският президент Доналд Тръмп прие поканата на Ким Чен-ун за среща на върха. Предполага се, че екипите на двамата работят по нейната организация.", "date": "2018.03.28", "title": "Севернокорейският лидер и китайският президент официално се срещнаха!"}
{"url": "https://www.bgonair.bg/economy/2018-03-28/izravnyavat-taksite-pri-plashtaniya-v-evro-vav-i-van-ot-zonata", "text": "Европейската комисия предлага да бъдат намалени таксите за презгранични плащания в евро на територията на целия ЕС, съобщиха от Брюксел. Досега за компаниите и частните лица на територията на еврозоната нямаше разлика в таксите за операции в страните, където се плаща с общата валута. В официално съобщение европейските власти посочват, че сега това предимство ще бъде разширено и ще включва цялата територия на Европейския съюз. Всички вътрешни транзакции, като изпращане и теглене на пари в брой, както и разплащания в ЕС, извършени в евро извън еврозоната, ще бъдат таксувани с ниски или нулеви такси. По думите на заместник-председателя на ЕК Валдис Домбровскис с днешното предложение се осигуряват на гражданите и предприятията в страните извън еврозоната същите условия като тези в зоната на единната валута при презграничните плащания в евро. Предложението на комисията предвижда и повече прозрачност на плащанията, осъществявани с различни валути в рамките на съюза. Понастоящем потребителите обикновено не са осведомени за разходите по трансакция, която включва конвертиране на валута. Ето защо в предложението се изисква потребителите да бъдат информирани за разходите за обмен, преди да извършват  плащане, например, с картата си в чужбина, независимо дали става въпрос за теглене на пари в брой от банкомат, плащане на терминал в търговски обект или онлайн. Това означава също, че така те ще могат да бъдат сравнявани разходите за различните варианти за обмяна на средства. Европейският банков орган ще бъде натоварен с изготвянето на необходимия регулаторен технически стандарт за въвеждане на тази подобрена прозрачност.", "date": "2018.03.28", "title": "Изравняват таксите при плащания в евро във и вън от зоната"}
{"url": "https://www.bgonair.bg/science/2018-03-28/sled-skandala-s-facebook-i-reklamodatelite-obrashtat-grab-na-sotsialnata-mrezha", "text": "В допълнение към критиките, с които Facebook се сблъсква от страна на потребители и политици, сега социалната мрежа има нова грижа, причинена от по-малобройна, но мощна и значима група – рекламните клиенти. Някои компании, сред които втората по големина германска банка Commerzbank, производителят на високоговорители Sonos и операторът на интернет браузъра Mozilla, се отказаха от рекламиране в социалната мрежа – поне временно. Рекламни агенции твърдят, че компаниите упражняват засилен натиск над Facebook да стане по-прозрачен и да пази по-добре данните, с които разполага. \"Смятам, че клиентите с право достигнаха до момента, в който смятат, че достатъчно са си траели\", казва Дейвид Кершоу, ръководител на рекламната агенция M&C Saatchi, в интервю за BBC. Рекламодателите критикуват липсата на прозрачност и нежеланието на Facebook и Google да направят нещо срещу разпространението на фалшиви новини. Google притежава платформата за видео Youtube, където конспиративните теории и неверни новини се разпространяват бързо, а точно до тях има реклами на установени марки. Откакто стана известно, че данните на 50 милиона потребители на Facebook нерегламентирано са достигнали до компанията за политически анализ Cambridge Analytica, критиките се изостриха. А ако рекламодателите се отдръпнат от Facebook, това заплашва дори съществуването на компанията, защото рекламите генерират 98% от приходите. Въпреки това не е ясно дали отливът ще е масов. Facebook и Google достигат до милиарди хора, особено младата, заможна целева група. За компаниите би било сложно и скъпо да рекламират джинсите, автомобилите или шампоаните си без този интернет дуопол. Само в САЩ се очаква дигиталната реклама да нарасне до 107 млрд. долара през тази година. Според компанията за пазарни проучвания e-Marketer обаче делът на Google и Facebook ще се свие за първи път през тази година - от 58,5% на 56,8%. Във всеки случай все повече рекламодатели искат да използват силата си, за да накарат Facebook и Google да предоставят по-надеждна информация както за контекста на рекламите, така и за тяхната ефективност - колко потребители наистина виждат рекламата. Кийт Уейд, маркетинг директор на Unilever, заплаши с оттеглянето на рекламите на концерна от най-голямата в света социална мрежа още преди скандала. \"Не можем да продължим да подкрепяме такава дигитална верига за доставки, която по отношение на прозрачността е съвсем малко по-добра от едно блато\", каза той. Компанията инвестира една четвърт от годишния си рекламен бюджет от 7,6 милиарда евро в интернет, а загубата на подобни суми ще е болезнена дори за Facebook. Procter & Gamble, производителят на потребителски стоки с най-висок маркетингов бюджет в света, Coca-Cola и Walmart, вече бойкотират YouTube, защото рекламите им се излъчваха преди расистки видеоклипове. P&G намали бюджета за интернет реклама с 200 милиона долара през 2017 г., а при „някои големи дигитални играчи\" намалението е с 50%. Производителят на бръсначи Gillette и на праха за пране Ariel е установил, че рекламата е частично разхищение на пари, защото хората почти не гледат видеоклиповете. Според Wall Street Journal веригата за сандвичи Subway възнамерява да намали бюджета си за Facebook реклама по същата причина. Ще загуби ли обаче Facebook и политическите си рекламодатели преди предстоящите т. нар. междинни избори в САЩ през есента? Вижте в продължението на материала в  . Снимка: Pixabay", "date": "2018.03.28", "title": "След скандала: И рекламодателите обръщат гръб на Facebook"}
{"url": "https://www.bgonair.bg/reportazhi/2018-03-28/rusiya-iska-dokazatelstvo-che-britanskite-sluzhbi-ne-sa-otrovili-skripal", "text": "\r\n Близо 140 експулсирани руски дипломати в 25 държави, това е международният отзвук от случая \"Скрипал\". Москва пък обвини Запада за повишеното напрежение.  Руското външно министерство поиска Великобритания да докаже, че нападението срещу Сегрей Скрипал и дъщеря му не е дело на британските специални служби. От институцията обявиха, че в противен случай ще приемат случилото се като \"покушение срещу живота на руски граждани, като резултат от мащабна политическа провокация\". А посолството на Русия в Съединените щати подходи към ситуацията с хумор. В социалните мрежи мисията публикува анкета за потребителите и пита кое американско консулство да затвори Москва. Близо 58 хиляди души дадоха своя вот, като мисията на Съединените щати беше избрана с 47 процента от гласовете.", "date": "2018.03.28", "title": "Русия иска доказателство, че британските служби не са отровили Скрипал"}
{"url": "https://www.bgonair.bg/denqt-on-air/2018-03-28/pravitelstvoto-e-posledovatelno-zatova-ima-dobavki-za-pensionerite", "text": "\r\n ГЕРБ действат последователно при съмнения за техни членове, без значение от нивото, дали става въпрос за общински съветник, кмет или народен представител. Това обясни депутатът от най-голямата партия в българския парламент Десислава Атанасова. Именно това е и причината Димитър Гамишев да подаде оставка. Срещу него е започната данъчна проверка от НАП, а подозренията са, че той е прехвърлил своя фирма със задължения от 200 000 лв. на дружество, управлявано от малоимотен гражданин.  \"Реакцията е една и съща. Нещо, което не виждаме в опозиционната БСП\", подчерта Десислава Атанасова в ефира на  . Тя обясни, че правителството също е последователно и затова има пари за парични добавки от 40 лева за Великден за пенсионерите с доход до 321 лева. За това правителството ще отдели около 50 милиона лева. Атанасова подчерта, че това се случва за пореден път. \"Този разход и всички други с решение на Министерски съвет, идват от възможността и по-голямата събираемост на приходните агенции. Приходните агенции работят изключително добре. Има сериозен финансов излишък в държавата\", заяви пред   народният представител от ГЕРБ. Атанасова обясни, че именно заради това има допълнителни средства и за надзирателите, а и за инфраструктурни проекти. \"Един такъв проект е тунелът под Шипка\", заяви тя в студиото на  . ", "date": "2018.03.28", "title": "Десислава Атанасова за оставката на Гамишев: Действаме последователно!"}
{"url": "https://www.bgonair.bg/denqt-on-air/2018-03-28/milen-mihov-ob-dobavkite-za-pensionerite-sa-nedostatachni-no-pomagame", "text": "\r\n Гласуваните великденски добавки за пенсионерите не са достатъчни, но все пак са нещо. На това мнение е депутатът от \"Обединени патриоти\"  . Днес кабинетът реши всички пенсионери с най-ниски пенсии еднократно да получат по 40 лева за Великден. За тази цел ще бъдат заделени около 50 млн. лева от държавния бюджет. \"Ясно си даваме сметка, че това не решава проблема с бедността при пенсионерите. Това е малка стъпка, помощ в идващия светъл празник - проявление на нашата политика да подпомагаме най-бедните\", заяви  . Той взе отношение и по казуса с Технологичното училище \"Електронни системи\" (ТУЕС) към Техническия университет в София и опасенията за промяна на модела на работа. \" \", обясни депутатът. Според него в никакъв случай не може да става и дума за фактическа промяна на преподавателския състав, учебните програми и други проблеми, тъй като това пряко ще засегне качеството на образованието. Трябва да се намери нормативната марка, в която това училище да съществува в рамките на закона, убеден е Михов. Гостът в предаването   посочи, че и опозицията, и управляващите показват елемент на самостоятелност с отношението си по казуса \"Скрипал\" и масовото експулсиране на руски дипломати. Според Михов повикването за консултации на българския посланик в Русия е  . \" \", подчерта гостът в студиото на Кузман Илиев.  ", "date": "2018.03.28", "title": "Милен Михов, ОБ: Добавките за пенсионерите са недостатъчни, но помагаме"}
{"url": "https://www.bgonair.bg/world/2018-03-28/den-na-traur-v-rusiya-sled-tragediyata-v-targovskiya-tsentar", "text": "\r\n Ден на национален траур в Русия след смъртоносния пожар в търговски център тази неделя. 64 души загинаха, сред които и 40 деца. Срещу петимата задържани вече са повдигнати обвинения в сериозни нарушения на пожарната безопасност. А след Кемерово, протести се проведоха и в други градове в страната.", "date": "2018.03.28", "title": "Ден на траур в Русия след трагедията в търговския център"}
{"url": "https://www.bgonair.bg/world/2018-03-28/dete-se-spasi-po-chudo-skachayki-ot-goryasht-blok", "text": "\r\n Дете се спаси като по чудо, скачайки от балкон на горящ многоетажен блок в израелския град Беер Шева. Момичето остана невредимо заради бързата намеса на няколко души. Те се притекоха на помощ и успяха да хванат детето. Майката на момчето и трите ѝ братчета също бяха спасени от пожара, който изпепели жилищната сграда.", "date": "2018.03.28", "title": "Дете се спаси по чудо, скачайки от горящ блок"}
{"url": "https://www.bgonair.bg/bulgaria/2018-03-28/trevozhno-ot-ban-25-ot-balgarskoto-naselenie-izchezva-do-2040-g", "text": "Тревожна прогноза за населението на страната ни. Средно с между 40 и 46 хиляди души годишно ще намалява населението на България до 2040 година. Такава е прогнозата на Българската академия на науките за демографското ни развитие, която ще бъде представена от правителството на парламента. И още - около 20 до 25% от българското население ще изчезне дотогава. Очаква се да се увеличи продължителността на живота – при мъжете да е 77,4 години, а при жените – 83 години. Ще продължи да расте и средната възраст за раждане на дете, като през 2040 година се очаква да достигне близо 31 години.", "date": "2018.03.28", "title": "Тревожно от БАН: 25% от българското население изчезва до 2040 г."}
{"url": "https://www.bgonair.bg/world/2018-03-28/izdigat-posmartno-v-polkovnik-zaginaliya-frenski-politsay-v-treb", "text": "\r\n Франция отдава почит на Арно Бертрам – 44-годишния полицай, загинал при атентата в град Треб. С цената на живота си той спаси един от заложниците. За тази саможертва Бертрам посмъртно ще бъде издигнат в ранг полковник и ще получи най-високото отличие - орден на почетния легион. На траурната церемония в Париж присъства и президентът Еманюел Макрон, който подчерта \"изключителната смелост и саможертва\" на Бертрам и заяви, че той е загубил живота си като герой.  А в Брюксел знамената на европейските институции бяха свалени наполовина в знак на почит към четиримата загинали при атентата.  На този фон 18-годишната приятелка на джихадиста Радуан Лакдим, който извърши терористичния акт в петък, се изправи пред съда. Към нея беше повдигнато обвинение за принадлежност към терористична организация.", "date": "2018.03.28", "title": "Издигат посмъртно в полковник загиналия полицай в Треб"}
{"url": "https://www.bgonair.bg/denqt-on-air/2018-03-28/zelenogorski-za-sluchaya-skripal-logichno-e-balgariya-da-ekspulsira-ruski-diplomati", "text": "\r\n Случаят \"Скрипал\" провокира различни реакции от отделните страни в цял свят. Много държави от Европейския съюз и НАТО експулсираха руските дипломати на тяхна територия. Други пък решиха да изчакат преди да предприемат подобна стъпка. България е една от тях, като към момента единствено българският посланик в Москва се прибра у нас за консултации с правителството. От \"Движение България на гражданите\" обаче смятат, че България трябва да предприеме съответните стъпки и да експулсира руските дипломати у нас. \"Това е единственото правилно решение, особено за държава, която председателства Европейския съвет\", заяви в студиото на   Найден Зеленогорски от ДБГ. По думите му е логично и нормално страната ни да последва примера на над 75% от държавите в Европейския съюз. Той подчерта, че ние сме член на ЕС и НАТО и е повече от логично да застанем на страната на това голямо мнозинство. \"Тук става въпрос за солидарност, става въпрос, че е посегнато по един ужасяващ начин на една от държавите, членове на Европейския съюз\", обяви Зеленогорски пред  . Той обясни още, че става въпрос за политическо решение и ние трябва да дадем своята солидарност към държавите, които са основали Европейския съюз. \"Трябва да имаш кураж да взимаш политически решения\", категорично заяви Найден Зеленогорски в ефира на  .", "date": "2018.03.28", "title": "Зеленогорски за случая \"Скрипал\": Логично е България да експулсира руски дипломати"}
{"url": "https://www.bgonair.bg/bulgaria/2018-03-28/ostava-kritichno-sastoyanieto-na-zalyatata-s-kiselina-azhda-ibrahimova", "text": "\r\n Критично остава състоянието на жената, която беше залята с киселина в центъра на София преди дни. 36-годишната Ажда Ибрахимова не е контактна, на апаратна вентилация е още от момента на постъпването си в болница.  Грижи за нея полагат докторите в Клиниката по изгаряния в \"Пирогов\". Извършителят на престъплението все още не е открит.  Свидетел на престъплението разказва, че е видял висок, атлетичен мъж с качулка на главата до кофите за боклук, минути преди да чуе звук на счупено стъкло, а след това и дим. Тогава видял залятата с киселина жена и се притекъл на помощ. Според разследващите мотивът за залятата с киселина Ажда е личен. Проверка на Bulgaria ON AIR пък показа, че да се набави киселина не представлява никаква трудност. Вижте повече в репортажа на Даниела Пехливанова и Виктор Вакрилов.", "date": "2018.03.28", "title": "Kритично остава състоянието на залятата с киселина Ажда Ибрахимова"}
{"url": "https://www.bgonair.bg/bulgaria/2018-03-28/rayonniyat-prokuror-v-pazardzhik-podade-ostavka-zaradi-spravkite-ot-dans", "text": "\r\n Районният прокурор в Пазарджик подаде оставка заради справките от ДАНС.  Това съобщи обвинител номер едно Сотир Цацаров в парламента след заседание на ресорната комисия.  Все още обаче се изяснява кой е ксерокопирал документите, в които има информация за контролиран вот на изборите през 2015 година.", "date": "2018.03.28", "title": "Районният прокурор в Пазарджик подаде оставка заради справките от ДАНС"}
{"url": "https://www.bgonair.bg/bulgaria/2018-03-28/mazh-spasi-malka-sarna-ot-ozvereli-kucheta-v-kv-boyana", "text": "\r\n Мъж спаси горско животно от сигурна смърт в столичния квартал \"Бояна\". Малка сърна е била нападната от бездомни кучета в полите на Витоша и само бързата реакция на хората е спасила животното от сигурна смърт. В края на работния си ден Цветелин Николов чува силен кучешки лай, след секунди пред погледа му се появява малка сърна бягаща от бездомни кучета. Без да се замисля Цветелин започва борба с озверелите животни, за да спаси горския обитател от сигурна смърт.  На място веднага се отзовават екипи на \"Екоравновесие\", зоополицията и фондация \"Дивите животни\", които поемат живота на сърната в свои ръце. Според експерти слизането на сърната в квартала не е прецедент.  Необичайно е движението на бездомни кучета в планината, доказано след маркирането на голям брой бездомни кучета.", "date": "2018.03.28", "title": "Добрият пример: Мъж спаси сърничка от озверели кучета в \"Бояна\""}
{"url": "https://www.bgonair.bg/denqt-on-air/2018-03-28/koruptsiya-kontrabanda-danachni-izmami-gerb-litsemernichat-smyata-deputat-ot-bsp", "text": "\r\n \"Това означава, че ГЕРБ не изпълняват поетитие към избирателите си ангажименти и нямат реални данни за борба със сивия сектор\", допълни още той. Пред   Боцев посочи, че тези средства могат да бъдат жизненоважни за бюджета на държавата, както и за решаването на важни проблеми, свързани със здравеопазването, образованието, социалната политика и социалните неравенства у нас. По-рано днес депутатът от ГЕРБ Димитър Гамишев хвърли оставка като народен представител. Причината за това е започнала данъчна проверка и изнесената в медиите информация, че той е свързан с данъчни злоупотреби. От БСП обвиниха Гамишев, че преди да бъде избран за общински координатор на ГЕРБ – Гоце Делчев той е прехвърлил фирмата си на друга, която има 2 лева капитал и на чийто адрес има регистрирани 23 фирми. \"Проблемът в случая е, че става въпрос са заобикаляне на закона. Не е редно и не е морално. Още повече от човек, който е народен представител и ще гласува и кове законите на България в парламента\", отсече Богдан Боцев в студиото на Кузман Илиев.", "date": "2018.03.28", "title": "Корупция, контрабанда, данъчни измами... ГЕРБ лицемерничат, смята депутат от БСП"}
{"url": "https://www.bgonair.bg/bulgaria/2018-03-28/firmi-dds-ta-i-nap-deputat-ot-gerb-podade-ostavka", "text": "\r\n Народният представител от ГЕРБ Димитър Гамишев депозира оставката си. Причината за това е започната от НАП данъчна проверка и подозренията, че той е прехвърлил своя фирма със задължения от 200 000 лв. на дружество, управлявано от малоимотен гражданин.  Самият депутат е обяснил пред ръководството на ГЕРБ, че когато е прехвърлял фирмата тя не е имала задължения. Освен това народният представител се позовал на факта, че в неговите очи лицето, на което я е прехвърлил, не е изглеждало малоимотно.  По думите на представители от ГЕРБ, той е решил да подаде оставка, за да не петни авторитета и името на партията и да не пречи на проверките срещу него.  Това не е първият път, в който името на Димитър Гамишев се набърква в скандал с правосъдието. Само преди дни той получи условна присъда на първа инстанция за причинена смърт на пътя.  Случаят е от 2014 г. и Гамишев беше със снет имунитет по тази причина. Цялата тема бе повдигната от БСП. От ГЕРБ призоваха Столетницата също да поеме отговорност за своите депутати, срещу които се водят проверки.  За да стане факт оставката на Димитър Гамишев, тя трябва да бъде гласувана от депутатите.  ", "date": "2018.03.28", "title": "Фирми, ДДС-та и НАП… депутат от ГЕРБ подаде оставка!"}
{"url": "https://www.bgonair.bg/bulgaria/2018-03-28/vseki-sedmi-targovets-ni-prodava-po-malko-otkolkoto-izpisva-veznata", "text": "Всеки седми търговец ни удря в кантара и ни продава по-малко количество стока, отколкото изписаното на везната. Това показват данни на Държавна агенция за метрологичен и технически надзор (ДАМТН). Оказва се, че от инспектираните през 2017 г. общо 5597 везни за 817 или 14,6% е установено, че не отговарят на законовите изисквания. 261 измервателни уреда пък не са разрешени за използване за търговски плащания. 545 (близо 10%) теглилки са били без знаци, удостоверяващи резултати от извършена проверка, а за 11 броя са открити други несъответствия с изискванията на Закона за измерванията и приложимите наредби като техническа неизправност и неправилна употреба. С всяка изминала година обаче нарушителите се увеличават. През 2015 г. фалшивите кантари са били 12,2%, през 2016 г. – 14,2%, а миналата – 14,6%. От държавната агенция обясняват, че този ръст се дължи и на факта, че инспектираните везни са с 1530 повече спрямо тези през 2016 г., както и на засилените масови проверки на пазари и стокови тържища и на проверките във временни пунктове за продажба на сезонни плодове и зеленчуци през летните месеци и есента. Снимка: Pixabay Цялата статия прочетете в ", "date": "2018.03.28", "title": "Всеки седми търговец ни продава по-малко, отколкото изписва везната!"}
{"url": "https://www.bgonair.bg/bulgaria/2018-03-28/kabinetat-reshi-40-lv-za-velikden-shte-poluchat-nad-1-mln-pensioneri", "text": "\r\n Кабинетът реши - по 40 лева за Великден ще получат всички пенсионери с най-ниски пенсии. От еднократното допълнително плащане през април ще се възползват тези възрастни хора, които вземат пенсии до 321 лв., колкото е \"линията на бедност“ за тази година. По думите на премиера Бойко Борисов това са над 1, 227 млн. възрастни хора, които ще получат еднократно по 40 лв. за Великден. За това плащане ще бъдат отделени около 50 млн. лв. от бюджета. Борисов заръча парите да не се бавят и да се изплатят за празника. Социалният министър Бисер Петков уточни, че става дума за 56.5% от пенсионерите в България. Петков увери, че НОИ има готовност своевременно да изпълни решението на Министерския съвет.  \r\n\"Бонусът\" ще се получава с пенсиите за април, изплащането на които ще започне от 4-ти април. \r\n  ", "date": "2018.03.28", "title": "Кабинетът реши: 40 лв. за Великден ще получат над 1 млн. пенсионери"}
{"url": "https://www.bgonair.bg/bulgaria/2018-03-28/golemi-sumi-pari-otkriha-v-domovete-na-zadarzhanite-sluzhiteli-na-nap", "text": "\r\n 11 данъчни инспектори са обвинени за участие в организирана престъпна група. А един от тях и за ръководенето ѝ. Това обяви на брифинг ръководителят на спецпрокуратурата Иван Гешев. Обвинените данъчни служители са от Дирекция \"Оперативни проверки\" на \"НАП-София\", а именно данъчните инспектори, проверяващи изправността на касовите апарати в търговските обекти и редовното издаване на касови бележки и фактури. Служителите на НАП са привлечени като обвиняеми за парични престъпления - подкупи и пране на пари. Сумите, които са прибирани от търговците са между 500 и 5 000 лв., предаде репортерът на  Иван Иванов. Ако някой от тях е бил затруднен да плати навреме, то той е предоставял домакински уред от дома си. Също така в служителите на НАП са намерени около 300 хил. лв. в различни валути и бижута. Инспекторите бяха задържани при спецакция на ГДБОП и прокуратурата. За повечето от тях държавното обвинение ще иска постоянно задържане под стража. Снимка: Олег Попов (Bulgaria ON AIR)", "date": "2018.03.28", "title": "11 данъчни с обвинения за подкупи и пране на пари"}
{"url": "https://www.bgonair.bg/bulgaria/2018-03-28/bsp-borisov-da-obyasni-pred-deputatite-zashto-privika-ruskiya-poslanik", "text": "\r\n В българския парламент депутатите подходиха предпазливо към дипломатическите действия по случая с убийството на бившия руски агент Сергей Скрипал.  След като премиерът Бойко Борисов привика на консултация посланика ни в Москва Бойко Ноев, опозицията настоя той да дойде и да обясни действията си в парламента.", "date": "2018.03.28", "title": "БСП: Борисов да обясни в НС защо привика посланика ни в Русия"}
{"url": "https://www.bgonair.bg/bulgaria/2018-03-28/varzaha-balgarin-buystval-po-vreme-na-polet-ot-birmingam-do-bukuresht", "text": "27-годишен българин буйствал по време на полет в самолет от Бирмингам до Букурещ. Авиокомпанията \"Blue Air\" съобщи, че екипажът е бил принуден да вземе мерки срещу пътник, който имал неадекватно поведение, съобщава информационният сайт \"Зиаре\".  Той станал от мястото си по време на полета и се насочил към пилотската кабина, като се опитал да влезе със сила, след което попитал стюардесата за кода за достъп.  Тъй като не получил отговор, мъжът се ядосал и започнал да се държи агресивно, в резултат на което екипажът бил принуден да го обездвижи до края на полета, където бил предаден на властите. Компанията уточнява, че инцидентът не е довел до създаване на паника на борда на самолета и той е кацнал по план на международното летище \"Хенри Коанда\" в Букурещ, информира  Снимка: Pixabay", "date": "2018.03.28", "title": "Вързаха българин, буйствал по време на полет от Бирмингам до Букурещ"}
{"url": "https://www.bgonair.bg/sutreshen-blok/2018-03-28/nishto-ne-be-obsadeno-nishto-ne-be-postignato-ravnosmetkata-sled-sreshtata-vav-varna", "text": "\r\n Конструктивна среща във Варна отчете премиерът Борисов. По думите му на масата са били поставени всички въпроси, включително и вътрешнополитическите теми, които бяха повдигнати от президента Румен Радев и опозицията - в това число и тази за обезщетението на тракийските бежанци. Каква е равносметката от разговорите и кой постигна целта си на срещата във Варна? Изпълнителният директор на \"Галъп Интернешънъл\" Първан Симеонов е категоричен, че срещата е свалила напрежението, но реално не е обсъдено или постигнато нищо значимо. \" \", уточни Симеонов в \" \". Той е на мнение, че ЕС и Турция са се договорили за неща, за които беше ясно, че ще се договорят. \" \", допълни още изпълнителният директор на \"Галъп\". Според политолога Арман Бабикян диалог между ЕС и Турция има, а срещата определено е важна, защото двете държави са потвърдили позицията си по определени теми. \", отбеляза Бабикян пред  . Политологът смята, че срещата е минала успешно и е добре от време на време да се провежда диалог между ЕС и Турция.", "date": "2018.03.28", "title": "Равносметката след срещата Турция-ЕС във Варна – свалено напрежение!"}
{"url": "https://www.bgonair.bg/bulgaria/2018-03-28/dnes-se-reshava-shte-ima-li-velikdenski-dobavki-kam-pensiite", "text": "Днес трябва да стане ясно дали пенсионерите ще получат Великденски добавки към пенсиите си. Повече пари би трябвало да вземат единствено възрастните, които взимат такава под 314 лева.  За да се случи това, държавата трябва да отпусне 50 милиона лева допълнително. Миналата година надбавките от 40 лв. бяха изплатени на малко повече от милион и 200 хиляди души.   ", "date": "2018.03.28", "title": "Днес се решава ще има ли Великденски добавки към пенсиите"}
{"url": "https://www.bgonair.bg/bulgaria/2018-03-28/mazh-napadna-i-zaplashi-s-ubiystvo-taksimetrov-shofyor-v-plovdiv", "text": "\r\n Мъж нападна таксиметров шофьор в Пловдив и го заплаши с убийство. По време на инцидента в колата се возила майката на нападателя. Според таксиметровия шофьор Десислав, жената се качила, но не успяла да обясни точно къде иска да бъде откарана. 25-годишният мъж я помолил да слезе, но тя отказала. По думите му говорила на развален български език. След като стояла 25 минути в таксито, до него спрял джип с врачанска регистрация. В него се оказал синът на пътничката.   ", "date": "2018.03.28", "title": "Мъж нападна и заплаши с убийство таксиметров шофьор в Пловдив"}
{"url": "https://www.bgonair.bg/bulgaria/2018-03-28/momche-oprya-nozh-v-garloto-na-sauchenik-v-saparava-banya", "text": "Нов случай на агресия в училище. Този път в Сапарева баня. Ученик от 8-ми клас опря нож в гърлото на момче от същото училище.  Инцидентът се разиграва по време на петия час вчера, когато нападнатия ученик, който е в 6-ти клас, излязъл от час, за да отиде до тоалетната.  Според разказа на очевидци в коридора бил засечен от по-големите от него момчета, които го нападнали. Бил спасен от учители, които станали свидетели на свадата.  Мотивите трябва да станат ясни днес, чака се и официално изявление от полицията, както и от ръководството на училището.", "date": "2018.03.28", "title": "Момче опря нож в гърлото на съученик в Сапарава баня"}
{"url": "https://www.bgonair.bg/sutreshen-blok/2018-03-28/osmoklasnik-oprya-nozh-v-garloto-na-sauchenik-uchitelite-bezsilni", "text": "\r\n Нов случай на агресия в училище в Сапарева баня. Ученик от осми клас опря нож в гърлото на момче от същото училище. Инцидентът се е разиграл по време на петия час вчера, когато нападнатият ученик, който е в шести клас, излязъл от час, за да отиде до тоалетната. Според разказа на очевидци в коридора бил засечен от по-големите от него момчета, които го нападнали. Зам.-директорката на училището Теменужка Добрева е категорична, че няма свидетели на ситуацията и все още детайлите около инцидента се изясняват. \" \", уточни Добрева. Според нея няма как да се предотврати такъв инцидент без намесата и помощта на родителите, защото няма как да се проверява всяко едно дете на входа на училището. Директорката на школото Емилия Гелева обясни, че все още случаят се изяснява, но определено ще се проведе педагогически съвет и ще се обсъди какви наказания ще бъдат наложени на учениците. По думите на училищния психолог с потърпевшия ученик се работи от 3 години, а момчетата от осми клас са познати на ръководството с бягство от часове и нарушаване на дисциплината. \r\n  ", "date": "2018.03.28", "title": "Осмокласник опря нож в гърлото на съученик! Учителите безсилни"}
{"url": "https://www.bgonair.bg/sutreshen-blok/2018-03-28/ochakva-ni-palitra-ot-slantse-vyatar-dazhd-prolet", "text": "\r\n Спрямо предишните дни, днес температурите ще достигнат до по-пролетни величини от 10 до 15 градуса. Но липсата на слънце остава. Очакват се и превалявания.  Това прогнозира синоптикът на Bulgaria ON AIR Симеон Матев.  \"Над Северозападна България небето ще остане ясно през деня. В останалата част от страната също постепенно ще се изтеглят облаците.  Петък предимно ще бъде слънчево. В събота се очаква живакът да достигне 20 градуса, но неделният ден ще бъде доста по-хладен и ветровит\", посочи той в студиото на \"България сутрин\". ", "date": "2018.03.28", "title": "Очаква ни палитра от слънце, вятър, дъжд… Пролет!"}
{"url": "https://www.bgonair.bg/sutreshen-blok/2018-03-28/atakite-s-kiselina-se-zavrashtat-dokoga-varvarshtini", "text": "\r\n Зверските случаи на заливане с киселина на хора станаха отново актуални в публичното пространство, тъй като жена на 36 години беше залята преди дни на столичния бул. \"Стамболийски\". Ажда Ибрахимова е в тежко състояние и се бори за живота си в \"Пирогов\". Тя е с 24% изгаряния. Към момента полицията още издирва извършителя. Властите проверяват 2 версии за случилото се – личен мотив или бизнес.  Вътрешният министър Валентин Радев заяви, че бизнесът на Ибрахимова не е такъв, че да може да бъде причина за заливането.  \"Това показва жестокост, която е извън нормите. Но по-фрапиращо е показността, а това оказва ефект върху по-несигурните от обществото. Това е стигма, която няма как да бъде забравена. Определено това престъпление се води срещу жените\", категорична бе психологът доц. Маргарита Бакрачева.   Според криминалния журналист Стефан Ташев при подобни престъпления разкриваемостта е много ниска, а често поръчителят и извършителят не са едни и същи лица.  \"Това поръчване коства 1000 лева в повечето случаи. Трябва да има по-сериозни наказания за заливане с киселина. Не може да залееш някого и да прекараш само 3 години в затвора, а и повечето такива случаи не се доказват. Това престъпление е наистина нагло\", подчерта Ташев в \"България сутрин\".  \"На първо място се надяваме пострадалата Ажда бързо да се възстанови. Първи от възстановяването е етапът на отричането, после агресията, после вината и след това приемането. Подпомагащата роля на семейството и специалистите е ключова\", прибави доц. Бакрачева пред Bulgaria ON AIR.", "date": "2018.03.28", "title": "Атаките с киселина се завръщат… Докога варварщини?"}
{"url": "https://www.bgonair.bg/sutreshen-blok/2018-03-28/vsyako-svlachishte-mozhe-da-bade-spryano-no-kak", "text": "\r\n Пролетните дъждове продължават да създават неприятности в цялата страна. Водата, която се изля през последните дни, активизира нови свлачища и срутища. Земни маси се свлякоха на пътя между Родозем и Смолян, а паднали скали между Смолян и село Вехтино още повече затрудниха движението в Родопите. Картината е сходна и в Странджа. Паднали скали наложиха ограничение на пътя между Малко Търново и Граматиково. Защо зачестяват свличанията на скална маса и как могат да бъдат предотвратени такива инциденти? Според президента на Българска национална група по инженерна геология доц. д-р Кирил Ангелов основните причини за образуването на свлачища са две - наличието на глини в почвата и обилните валежи. \" \", уточни още доцентът в \" \". По думите му трябва да бъдат проектирани укрепителни съоръжения още преди свлачището да се активизира, но затова трябват пари. \" \", допълни президентът на Българска национална група по инженерна геология пред  . Д-р Ангелов е категоричен, че в момента трябва да бъдат укрепени свлачището на изхода на Смолян за Мадан и не трябва да бъдат правени компромиси. \r\n  ", "date": "2018.03.28", "title": "Всяко свлачище може да бъде спряно... но как?"}
