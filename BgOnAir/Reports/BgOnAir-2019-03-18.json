{"url": "https://www.bgonair.bg/economy/2019-03-18/paradise-center-i-serdika-center-s-chetiri-pati-po-visoka-pechalba-spryamo-2018-g", "text": "Paradise Center и Serdika Center са донесли над четири пъти по-висока печалба на собственика си – южноафриканския публичен фонд NEPI Rockcastle, през 2018 г. в сравнение с година по-рано. Нетните приходи от наеми също са се увеличили четирикратно през разглеждания период. Това става ясно от отчета на компанията за 2018 г., публикуван на сайта ѝ. Миналата година приходите на NEPI от наеми в Paradise Center и Serdika Center са достигнали 29 млн. евро (16,3 млн. евро от Paradise и 12,8 млн. евро от Serdika) спрямо 7,3 млн. евро в края на 2017 г., а печалбата от тях достига 45,2 млн. евро спрямо 10,4 млн. евро през 2017 г.  Двата търговски центъра се оценяват на 430 млн. евро, като оценката на Paradise е 263,6 млн. евро, а на Serdika – 166,5 млн. евро. Наемателите в тях са успели да повишат оборота си с 4,6%, показва отчетът на NEPI. Средният наем на квадратен метър в Serdika Center е малко по-висок от този в Paradise – 21 евро спрямо 19,1 евро, а двата мола са почти напълно заети – 97,7% за Paradise и 99,3% за Serdika. Доходността от търговските площи в България достига 7,25%, а от офис частта към Serdika Center – 8%. NEPI очаква през 2020 г. да отвори врати и новият ѝ мол \"Променада“ в Пловдив, който ще бъде с брутна отдаваема площ от 59 500 кв. м \r\nЧетете повече на !", "date": "2019.03.18", "title": "Paradise Center и Serdika Center  с четири пъти по-висока печалба спрямо 2018 г."}
{"url": "https://www.bgonair.bg/world/2019-03-18/kardinalat-na-lion-podal-ostavka-no-shte-ya-prieme-li-papata", "text": "Ще приеме ли папа Франциск оставката на кардинала, осъден за прикриване на свещеник педофил? Този въпрос излезе на дневен ред след като тази сутрин, тя му беше връчена лично от кардинал на Лион – Филип Барбарен. По-рано този месец той беше признат за виновен от френски съд за това, че не е съобщил достигналата до него информация за сексуални злоупотреби на друг свещеник. Не е ясно обаче дали и кога папата ще приеме подадената оставка. Доскоро той защитаваше Барбарен и според експерти вероятно ще изчака обжалването на неговата присъда, преди да вземе решение. Кардиналът на Лион е най-високопоставеният служител на католическата църква във Франция. Харесайте и страницата ни във Facebook ", "date": "2019.03.18", "title": "Кардиналът на Лион подал оставка, но ще я приеме ли папата"}
{"url": "https://www.bgonair.bg/world/2019-03-18/blokiraha-metroto-v-honkong-sled-intsident-s-deraylirali-vlakove", "text": "Тежък инцидент затвори една от най-натоварените линии на метрото в Хонконг.  Два влака се удариха и дерайлираха рано тази сутрин при тестови изпитания на сигналната система на подземната железница. Композициите са били празни по време на инцидента. Двамата ватмани са хоспитализирани с леки наранявания.  Метрото в китайския мегаполис ще остане блокирано до отстраняване на смачканите мотриси от релсите, което може да отнеме и цял ден.  Частичното затваряне на подземната железница в Хонконг причини огромни неудобства за милиони хора тази сутрин, опитващи се да стигнат до работа. Харесайте страницата ни във Facebook", "date": "2019.03.18", "title": "Блокираха метрото в Хонконг, два влака се удариха и дерайлираха"}
{"url": "https://www.bgonair.bg/world/2019-03-18/belgiya-poluchi-anonimna-zaplaha-za-otmashtenie-sled-atentata-v-nova-zelandiya", "text": "Властите в Белгия обявиха, че са получили са анонимна заплаха за отмъщение след атентата в Нова Зеландия.  Тя е била изпратена в събота и в нея се предупреждава за нападение с огнестрелно оръжие срещу централна жп гара в страната. Съобщението било илюстрирано със снимка на гарата в Антверпен.  Текстът бил написан на английски език и описвал отмъщение за \"невинните братя мюсюлмани“. Заплахата се разследва, но нивото на опасност от терористични атаки остава непроменено. Харесайте страницата ни във Facebook ", "date": "2019.03.18", "title": "Анонимна заплаха в Белгия за отмъщение след атентата в Нова Зеландия"}
{"url": "https://www.bgonair.bg/economy/2019-03-18/london-otbelyaza-nay-golemiya-spad-na-biznes-investitsii-ot-10-godini-zaradi-brexit", "text": "Британските компании са готови да свият инвестициите си с най-голям обем от 10 години насам през 2019 г. Причина за това е наближаващото излизане на Великобритания от Европейския съюз, като дори евентуален Brexit със сделка няма да помогне за подобряване на настроенията. Това показват нови данни на Британската търговска камара, цитирани от \"Ройтерс\". Според тях бизнес инвестициите се очаква да спаднат с 1% за година. В същото време по-слабите инвестиции натежават върху производителността, което на свой ред слага спирачки върху увеличаването на заплатите и цялостното представяне на икономиката. \"Политическото бездействие има икономически последствия, като много компании вече слагат спирачки на решения за инвестиции и наемане на нов персонал“, посочва генералният директор на камарата Адам Маршал. По думите му инвестициите на някои компании, които са решили да ги изместят извън страната, може никога вече да не се завърнат в британската икономика. И докато финансовият министър Филип Хамънд очаква ускорение, след като веднъж сделката за Brexit бъде сключена, от Търговската камара посочват, че отклоняването на средства за подготовка в случай на Brexit без сделка, високите първоначални разходи за бизнес във Великобритания, както и въпросите за бъдещите двустранни отношения с ЕС ще ограничат бързото възстановяване на нивото на инвестициите. Ускорение до 1,3% се очаква през 2020 г. и 1,4% през 2021 г., пише . От камарата очакват Великобритания да се размине с хаотичен Brexit. Харесайте страницата ни във Facebook", "date": "2019.03.18", "title": "Лондон отбеляза най-големия спад на бизнес инвестиции от 10 години заради Brexit"}
{"url": "https://www.bgonair.bg/bulgaria/2019-03-18/boyan-radev-v-bolnitsa-sled-kato-se-spanal-v-kolche-na-solunska", "text": "Олимпийският и световен шампион по борба Боян Радев е бил приет по спешност в \"Пирогов\" след тежък инцидент в центъра на София. Това съобщи  . Легендарният спортист се е спънал в паркинг колче на улица \"Солунска\", където се намира домът му. При спъването Радев е загубил равновесие и паднал, като ударил лошо главата си. Той също така получил охлузни рани по ръцете и извадил рамото си. Свидетели на инцидента се притекли на помощ на 77-годишния борец. Според тях той е изпаднал в амок. Трима мъже го вдигнали и закарали в спешния център на \"Пирогов\", където е останал за лечение.  ", "date": "2019.03.18", "title": "Боян Радев в болница, след като се спънал в колче на \"Солунска\""}
{"url": "https://www.bgonair.bg/world/2019-03-18/neizvesten-otkri-strelba-v-holandskiya-grad-utreht-ima-raneni", "text": "\r\n Стрелба в трамвай в Холандия.Трима са убити, а няколко души са ранени, след като мъж откри огън в трамвай в град Утрехт. Полицията издирва 37-годишен мъж от турски произход с името Гьокман Танъш и разпространи кадри с него от видеонаблюдението в мотрисата. Разследва се възможен терористичен мотив. Властите са обградили сграда, в която се предполага, че се намира стрелецът. Полицията допуска, че може и да е избягал с кола. Антитерористичните служби проверяват дали е атакувал и други места в града. Обявено е най-високото равнище на тревога, затворени са училищата, християнските и мюсюлманските храмове, има засилено полицейско присъствие на всички гари, спрени са трамваите в целия град. Все още не е ясно дали нападателят е действал сам или е със съучастници. От външното ни министерство съобщиха, че няма пострадали българи при стрелбата. Премиерът Марк Рюте свиква извънредно заседание на правителството. Гледайте видеото.", "date": "2019.03.18", "title": "Стрелба в трамвай в холандския град Утрехт, трима са убитите"}
{"url": "https://www.bgonair.bg/economy/2019-03-18/top-10-na-avtomobilite-koito-razhdyasvat-nay-mnogo", "text": "Всички автомобили ръждясват, но при някои това става по-бързо. Това накара изданието Auto.drom да припомни 10 модела от края на миналия и началото на настоящия век, при които този процес е най-често срещан.  Авторите на класацията са се консултирали с търговци на автомобили на старо, както и със сервизи, през които минават голям брой коли. Тези 10 модела са присъствали в повечето случаи. Разпитани са също така специалисти от фирми, които изкупуват коли на старо, както и собственици на автомобили от съответните модели. \r\nТози модел е създаден на базата на Opel Kadett E, като се задържа на конвейера до 2016 г. Големият проблем на седана е, че неовата каросерия не е допълнително поцинкована, заради което корозира с ужасяваща скорост. Тънкият слой лак върху боята допълнително влошава положението. \r\nПодобен проблем се среща и при други модели на Mercedes от началото на века, но при W203 той е най-сериозен. В случая, боята е покрита с дебел слой лак, но самият метал не е поцинкован. Поставен е грунд, но той не защитава напълно от корозия и тя в крайна сметка тя се появява.  \r\nMazda използва идеологията Zoom-Zoom. Въпреки неговата популярност, той също е предразположен към появя на ръжда, която засята праговете и вътрешната страна на калниците. Изгнива също пода на автомобила, особено от страната на пътника до шофьора.  \r\nКорейският SUV се появи на американския пазар, където беше харесан от потребителите, но въпреки това и при него има проблеми. По каросерията на Sorento има много пластмасови предпазители, като именно металът под тях изгнива лесно.  \r\nЕдин от най-популярните модели на Mazda също страда проблеми с корозията, като това се отнася най-вече за автомобилите, произвеждани точно преди фейслифта в края на 2006 г. Ръждата се появява по вътрешната страна на калниците, праговете, долната част на вратите, както и по вратата на багажника.  \r\nКато дизайн второто поколение на Outlander все още изглежда добре, дори преди фейслифта на модела. Кросоувърът обаче има проблеми с качеството на метала, а също така и с неговото покритие. Драскотините трябва да се отстраняват незабавно, в противен случай ръждата се разнася много бързо.  \r\nТози модел също записа много добри продажби, особено при фейслифта, който получи впечатляващ интериор, кожен салон, автоматик и V6 двигателя. Гниещата каросерия обаче е един от големите му проблеми. Той засяга калниците, праговете, багажника, рамката на челното стъкло, както и местата за закрепване на мотора.  \r\nПоследният Pathfinder на рамна конструкция е истински всъдеход, но и при него се срещат проблеми с ръждясването. Те не се изчерпват само със самата рама, но се появяват и при други елементи, като вината е в слабото покритие с лак. Ръждясват вратата на багажника, пода и праговете, както и местата, на които е закрепен мотора.  \r\nВ случая става дума за второто поколение на Teanа, при които дори леки драскотини по боята се оказват сериозен проблем заради тънкия слой грунд, който трябва да пази именно от ръжда. Обикновено това става след инцидент на пътя, като корозията бързо се разпространява.  \r\nКогато стана дума за ръжда и качеството на покритието с лак, се оказва, че Yeti също има сериозен проблем. Той се среща при покрива, вратите и капака на автомобила, при това доста скоро след неговото производство. И тук се отбелязва, че няма значение къде е произведен кросоувъра - ръждясват дори машините, сглобени в завода в Млада Болеслав.  \r\nХаресайте страницата ни във Facebook ТУК Четете още по темата в   ", "date": "2019.03.18", "title": "Топ 10 на автомобилите, които ръждясват най-много"}
{"url": "https://www.bgonair.bg/world/2019-03-18/v-parizh-zadarzhaha-mazh-planiral-atentati-v-balgariya-i-frantsiya", "text": "Мъж, планирал терористични атаки в България и Франция, беше задържан случайно в Париж.  Арестът е станал тази нощ недалеч от булевард \"Шанз Елизе\". Полицаи спрели за проверка видимо пиян шофьор.  В автомобила му се возели двама души, за единия от които се оказало, че е издадена европейска заповед за арест.  Той е в списъка на френските служби с радикализирани хора и е издирван във връзка с разследване на организирана престъпна група, подготвяла терористични атаки. Харесайте страницата ни във Facebook", "date": "2019.03.18", "title": "В Париж задържаха мъж, планирал атентати в България и Франция"}
{"url": "https://www.bgonair.bg/world/2019-03-18/srabskiyat-prezident-gotov-na-dialog-s-grazhdani-no-ne-i-s-opozitsiyata", "text": "След напрегнатия уикенд на антиправителствени протести сръбският президент Александър Вучич обяви, че готов е за дискусия на тема обществени медии и за диалог с гражданите, но не и на разговор с опозицията. Държавният глава призна, че може и да е допусната грешка, като \"не е изпратена полиция в сградата на националната телевизия в събота\". Тогава протестиращи и лица от опозицията нахлуха в медията, след което бяха изхвърлени от органите на реда. А днес ученици от две гимназии в Белград се събраха пред сградата на главното полицейско управление на Белград. Те протестираха против задържането на техен съученик по време на демонстрациите вчера. Харесайте и страницата ни във Facebook ", "date": "2019.03.18", "title": "Сръбският президент готов на диалог с граждани, но не и с опозицията"}
{"url": "https://www.bgonair.bg/world/2019-03-18/utreht-zadarzhaha-turchina-zapodozryan-za-strelbata-v-tramvay", "text": "\r\n Задържаха заподозрения за стрелбата в трамвай в холандския град Утрехт. При атаката бяха убити трима души, а най.малко девет ранени. Нападателят е 37-годишен мъж от турски произход на име Гьокман Танъш. Полицията разследва възможен терористичен мотив. Няма информация за пострадали българи, съобщиха от външното ни министерство. По непотвърдена информация мъжът може да е открил огън по свои роднини по семейни причини и след това да е прострелял други хора. Бащата на заподозрения разказва пред турски медии, че от 11 години не е поддържал връзка със сина си. По думите му синът му не е бил агресивен, но ако се докаже, че е виновен за стрелбата, трябва да бъде наказан. Гьокман Танъш е бил в Чечня. Преди няколко години е арестуван за предполагаеми връзки с групировката Ислямска държава. Но след това е освободен.  Силите за сигурност не изключват възможността да са стреляли няколко души. Местни власти призоваха хората да не излизат от домовете си. Нападението в Утрехт става а само няколко дни след терористичната атака в Нова Зеландия, при която загинаха 50 души. Засега властите не съобщават за връзка между двете нападения.  Харесайте и страницата ни във Facebook ", "date": "2019.03.18", "title": "Утрехт: Задържаха турчина, заподозрян за стрелбата в трамвай"}
{"url": "https://www.bgonair.bg/denqt-on-air/2019-03-18/teroristichniyat-akt-v-nova-zelandiya-nyama-obshto-s-balgariya", "text": "\r\n Терористичният акт в Нова Зеландия, при който мъж уби над 40 човека при масова стрелба в две джамии, може да отприщи още подобни действия. Това заяви експертът по международна сигурност Димитър Гърдев. В \"Денят ON AIR\" Гърдев сподели, че се съмнява да има подобни актове у нас. Той бе категоричен, че основната цел на атентатора е да привлече внимание върху себе си, с което да набере още съмишленици. \"Възможно е този акт в Нова Зеландия да отприщи вълна от нови терористични атентати. Не мисля, че трябва да фокусираме това деяние върху Балканите. Той е черпил вдъхновение от историческите събития на Балканите, но е говорил и за други битки. Фокусирането върху Балканите е грешка. Той черпи вдъхновение от различни източници. Не мисля, че на Балканите съществува организация, която поддържа неговата дейност. Той иска да активизира негови последователи тук. Не трябва да се поддаваме на това. Категорично той няма последователи тук и няма как да активизира клетка\", каза Гърдев. Специалистът също така бе категоричен, че много скоро ще стане ясно кои са били неговите съратници, тъй като в ерата на социалните мрежи трудно може човек да скрие каквото и да било. Гърдев допълни, че е време в Европа да бъде създадена единна разузнавателна система за борба с тероризма. \"Този човек не очаква оправдание или смекчаване на присъдата. Той ще има трибуна, за да изкаже своите виждания. Това е и целта му. Той иска да е месия, да му се кланят, да му се радват. Има начини да се противопоставим на такива терористи. Атентаторите са глобални, те удрят места, където най-малко се очаква. Трябва да бъде създадена Агенция за вътрешна сигурност на ЕС. Ако няма единна разузнавателна и контраразузнавателна система, ще продължи да има такива атентати\", завърши Гърдев.", "date": "2019.03.18", "title": "Експерт: Терористичният акт в Нова Зеландия няма oбщо с България"}
{"url": "https://www.bgonair.bg/denqt-on-air/2019-03-18/kakvo-pecheli-i-kakvo-gubi-bsp-ot-izbora-na-elena-yoncheva-za-vodach-na-evrolistata", "text": "\r\n БСП избра Елена Йончева да оглави евролистата за предстоящия през май вот за Европарламента. Йончева беше предпочетена пред лидера на Европейските социалисти Сергей Станишев. Това стана на напрегнат пленум на левицата, където вътрешнопартийната опозиция и хората около Корнелия Нинова влязоха в открит сблъсък. 95 души са подкрепил кандидатурата на Елена Йовчева, 75 тази на Сергей Станишев. На кое място ще бъде Станишев в листата за европейските избори и дали изобщо ще бъде в нея, предстои да бъде решено от Националния съвет на БСП в началото на април.  Политологът доц. Иво Инджов коментира в студиото на  , че победата на Йончева е била очаквана, но разликата със Станишев е била много малка и е едно от нещата, от които е бил изненадан. А другото е хъсът, с който Нинова и близкото ѝ обкръжение са започнали да работят и говорят срещу Станишев и отстраняването му от БСП. , допълни още политологът. Журналистът Евгени Петров пък каза пред  , че преди избори в една партия трябва да има обединение, въпреки че навсякъде има и вътрешна опозиция. По думите му социалистите са излезли по-разединени след гласуването вчера. , посочи Петров. Двамата коментираха още, че сега социалистите се опитват да повторят победата на президентските избори, когато отново подкрепиха човек, който не е член на партията и Румен Радев спечели вота. Доц. Иво Инджов подчерта, че европейските избори, за разлика от президентските, ще са с много ниска активност и се очаква повече сблъсък на твърдите ядра.  Евгени Петров пък беше категоричен, че за победата на Радев голяма роля са изиграли самите ГЕРБ, с излъчения от тях кандидат за президент. Харесайте и страницата ни във Facebook ", "date": "2019.03.18", "title": "Какво печели и какво губи БСП от избора на Елена Йончева за водач на евролистата?"}
{"url": "https://www.bgonair.bg/bulgaria/2019-03-18/lichnite-lekari-skochiha-na-nap", "text": "\r\n Личните лекари се обявиха срещу идеята НАП да имат достъп до медицински данни. От съсловните медицински организации предупреждават, че за нуждите на фискалния контрол данъчните ще могат да преглеждат всички лечения и изследвания, назначени на един пациент. По думите на личните лекари въпросните промени ще нарушат лекарската тайна. Спорната наредба на НАП за новите касови апарати породи поредно напрежение този път сред медиците. От съсловните организации алармират - ако приходната агенция следи в реално време дали личните лекари издават касов бон, тя получава достъп до медицинските досиета на всички пациенти. Заместник председателят на сдружението на общопрактикуващите лекари д-р Николай Брънзалов заяви, че част от пациентите са обезпокоени от новата наредба. \r\n\"Част от пациентите не се обезпокоени от промените, други обаче приемат идеята с крайни резерви\", заяви той. От неправителствения сектор поясняват, че всеки един пациент трябва сам да решава, с кого да споделя информация за медицинското си състояние. От НАП са категорични – агенцията не изисква данни за здравословното състояние на пациентите, като това било обяснено на брашновите организации и разработчиците на медицински софтуер. Лекарите обаче алармират и за други евентуални проблеми, които могат възникнат. ", "date": "2019.03.18", "title": "Личните лекари скочиха на НАП"}
{"url": "https://www.bgonair.bg/denqt-on-air/2019-03-18/grazhdani-i-izvestni-balgari-iskat-zabrana-za-otglezhdane-na-divi-zhivotni-za-kozha-za-modni-aksesoari", "text": "\r\n Гражданска инициатива за забрана добива на ценни кожи в България и известни личности у нас се обединиха около каузата да спрат отглеждането на диви животински видове във ферми за добив на кожи, които да се използват в модната индустрия. Ще има и изложба на тази тема в Националния природонаучен музей при БАН. Петя Алтимирска от Гражданската инициатива за забрана на добива на ценни кожи в България разказа пред  , че за своята кауза те са събрали и внесли в Народното събрание над 50 хиляди подписа и допълни, че колкото повече информация получават хората, толкова повече расте подкрепата за тях.  каза тя. Музикантът и певец Дидо от \"Д2\" е един от хората, които застават зад идеята. Той сподели в ефира на  , че вече трябва да спрем да бъдем такива консуматори на земните богатства, включително и да носим кожи от животни, защото всички те имат достатъчно алтернативи. , посочи той. Петя Алтимирска пък допълни още, че е срещнала голяма подкрепа от много политици за тяхната кауза, но въпреки това е било отказано изложбата да се направи в сградата на Народното събрание. Тя каза още, че в много страни вече отглеждането на животни за кожата им е забранено, в някои то никога не е било и разрешено и подчерта, че вече над 1000 модни брандове са се отказали да използват естествени животински материали за дрехите и модните аксесоари, които произвеждат. Харесайте и страницата ни във Facebook ", "date": "2019.03.18", "title": "Гражданска инициатива и известни българи искат забрана на отглеждането на диви животни за кожа за модни аксесоари"}
{"url": "https://www.bgonair.bg/ekrani/2019-03-18/mazh-rita-bremenna-kotka-v-radomir", "text": "\r\n Oхранителни камери в Радомир уловиха как пиян мъж удря бременна котка. Освен жестокостта към животното, извършителят заплашва с пистолет и хората, които се грижат за животно.  Свидетел на инцидента стана Емануел Марианов, който завършва поредната си нощна смяна, когато пред кафенето, в което работи идват трима души.  \r\n\"Докато си редим вътре нещата се чу силно измяукване. Докато излезем няма нищо, хората си седяха\", разказва Марианов. Той излиза да провери какво се случва и вижда Марио Богословов с компания. Решава да прегледа охранителните камери. На кадрите се вижда как двама мъже удрят бременната котка и я вдигат за опашката, след което я удрят в земята. На следващата сутрин работещите в кафенето отиват да потърсят сметка на Марио, който е заснет от видеокамерата. Той се оправдава, че животинката е искала да го надере и нахапе и затова я е ритнал. Предстои извършителите да се открият и да бъдат наказани. Според закона, човек, който е нарантил животно умишлено може да лежи в затвора от 1 до 3 години и да бъде глобен от 1000 до 5000 лева.  ", "date": "2019.03.18", "title": "Мъж рита бременна котка в Радомир"}
{"url": "https://www.bgonair.bg/world/2019-03-18/teroristat-ot-nova-zelandiya-shte-se-zashtitava-sam-uvolnil-e-advokata", "text": "\r\n Стрелецът от Нова Зеландия ще се защитава сам в съда. Брентън Тарънт е уволнил служебно назначения му адвокат с ясно съзнание какво означава това. Засега на 28-годишния австралиец е повдигнато само едно обвинение в убийство, като се очаква да последват още.  Тази сутрин полицията е извършила обиски в два имота в родната му Австралия. Единият от тях е на сестрата на атентатора, а според властите неговото семейство сътрудничи на разследването.  3 дни след най-смъртоносната стрелба в историята на страната новозеландският кабинет е постигнал съгласие: ще реформира едно от най-либералните законодателства за притежание на оръжие в света.   \"Скръб, но и гняв са обхванали нашите сънародници. Те задават въпроси, на които трябва да отговорим. Има начин да въведем ефективна регулация на притежанието на огнестрелни оръжия, която да засегне точно тези, които трябва. Въпреки правените опити, досега правилата в Нова Зеландия не са променени. Причините – силното оръжейно лоби и широко разпространената ловна култура. Според изчисления в страната има около милион и половина частно притежавани оръжия за 5 милиона население\", заяви премиерът на Нова Зеландия Джасинда Ардърн. Властите обявиха: Брентън Тарънт е купил пушките си по интернет, след което ги е модифицирал, така че да стрелят по-бързо – и всичко това законно.  Информирах полицията, че сме продали на стрелеца четири огнестрелни оръжия от категория \"А“, както и муниции. Всички наши сделки следват проверената от властите процедура за изпращане по пощата, заяви Дейвид Типъл, собственик на магазин за оръжие. Новозеландските власти решиха, че притежанието и разпространението на видеото от атаката в Крайстчърч е престъпление.  Харесайте страницата ни във Facebook   ", "date": "2019.03.18", "title": "Терористът от Нова Зеландия ще се защитава сам,  уволнил е адвоката си"}
{"url": "https://www.bgonair.bg/reportazhi/2019-03-18/prekratiha-izdirvaneto-na-izcheznaloto-dete-v-burgaskoto-selo-ravnets", "text": "\r\n Спасителната операция по издирването на изчезналото дете от бургаското село Равнец е прекратено за тази вечер. Издирването ще продължи утре в светлата част на деня. В късния следобед днес в операцията се включи и хеликоптер. От полицията разпространиха снимка на малкия Юлиан. От там уточняват, че детeто има вроден недъг и влачи едното си краче и едва ли може да стигне далече. За сега отхвърлят версията, че то е отвлечено. Майката се надява детето да бъде открито.  Харесайте и страницата ни във Facebook ", "date": "2019.03.18", "title": "Прекратиха издирването на изчезналото дете в бургаското село Равнец"}
{"url": "https://www.bgonair.bg/bulgaria/2019-03-18/lipsa-na-kadri-otnovo-tormozi-biznesa-po-moreto", "text": "\r\n Повече от половината българи са против увеличаването на часовете за извънреден труд, показва изследване на агенция \"Афис”. Предложенията за промени направи бизнесът в края на януари. На този фон - хотелиери по родното Черноморие предлагат с 10% по-високи заплати за предстоящия сезон. Пред прага на летния сезон бизнесът отново се изправя пред стар проблем - липсата на кадри. Хотелиерите са пуснали още през януари обяви за набиране на персонал за морето. Притиснати от дефицита на готвачи, бармани, сервитьори и камериерки, те обещават и по-високи заплати. Хотелиерът Диана Колчева, която е част от Съюза на хотелиерите в Слънчев бряг, признава, че минало лято ѝ се е налагало, както да оправя легла, така да работи на рецепцията. \"С персонала ще се справим, както сме се справяли и досега. Една част от нас ще работят по няколко позиции. По-голямата част от колегите пуснаха още от януари обяви за подбор на кадри\", разказа тя. За да не останат без персонал, по морето са готови да повишат заплатите. В момента нормалното трудово възнаграждение на барман е от порядъка на 900 до 1500 лева. И това лято обаче ще се разчита на работна ръка от Русия, Молдова и Украйна. Много от работодателите се опитват да задържат персонала, като осигуряват целогодишна заетост, въпреки че бизнесът е сезонен.  От туристическия бранш са категорични, че държавата трябва да помогне, както с подготовка на квалифицирани кадри, така и с данъчни облекчения за работодатели, които например наемат персонал директно от професионалните гимназии.  ", "date": "2019.03.18", "title": "\"Афис\": Българите против повече часове извънреден труд"}
{"url": "https://www.bgonair.bg/reportazhi/2019-03-18/obezvredenite-politsai-ot-lyutiv-sprey-greshka-tryabvalo-da-predpazyat-kolezhka", "text": "\r\n Полицейска проверка вече е започнала по случая с напръсканите с лютив спрей полицаи на протест в София. Видеокадрите предизвикаха иронични забележки, но от СДВР обясниха, че лютивият спрей е бил използван, за да се предотврати насилие над жена - полицай.  Протестът в събота, при който беше използван лютив спрей е бил незаконен, защото не е съгласуван с общината. Тогава вместо недоволните, ефектът на спрея подейства върху полицейските служители и ги разплака. Кадрите предизвикаха иронични коментари.  Проверката установила, че протестиращите започнали да притискат полицейски служител в блъсканицата и е имало пряка опасност за живота и здравето ѝ. А сълзите в очите на полицаите били заради липсата на предпазни маски.  Николай Радулов, бивш гл. секретар на МВР, каза пред камерата на , че служителите на реда не са били подготвени за масови безредици и че такива неща не се правят, когато полицаи и протестиращи са в една група, когато е разбит кордона.  Лютивият спрей на МВР е на въоръжение в системата от година, а в случай на нужда може да се използва от всеки един служител. Харесайте и страницата ни във Facebook ", "date": "2019.03.18", "title": "Обезвредените полицаи от лютив спрей - грешка, трябвало да предпазят колежка"}
{"url": "https://www.bgonair.bg/bulgaria/2019-03-18/ognebortsi-predotvratiha-pozhar-na-lokomotiv-prevozvasht-tsisterni", "text": "Два екипа на пожарната са загасили горящ локомотив, превозвал цистерни. Няма нанесени щети, съобщават от полицията във Видин. Тази сутрин около 10:00 часа на тел.112 е получен сигнал за горящ локомотив, превозващ цистерни, на ЖП линията на гарата във Видин, информира  . Пожарникари незабавно пристигнали на мястото и установили, че са горели въглеродни частици в ауспух на дизеловия локомотив.  При опит на машиниста да стартира повторно двигателя въглеродни частици отново се запалили. Огнеборци с пожарогасител потушили пламъка.  Няма нанесени щети по локомотива и цистерните. Локомотивът е изтеглен в депо на ЖП гарата. Харесайте и страницата ни във Facebook ", "date": "2019.03.18", "title": "Огнеборци предотвратиха пожар на локомотив, превозващ цистерни"}
{"url": "https://www.bgonair.bg/bulgaria/2019-03-18/sadat-reshava-za-ekstraditsiyata-na-kiberprestapnika-gal-barak", "text": "\n Съдът решава дали да бъде екстрадиран 31-годишният Гал Барак - \"Вълкът от София\", който се смята за член на международна група за финансови киберизмами. Смята се, че измамите са за над 100 милиона евро, като са ощетени хиляди хора в страни от Европейския съюз. Гал Барак беше арестуван през януари по искане на Австрия.   Мъжът е от Израел, но живее в България от години. Управлявал е колцентър.  Според разследващи от Австрия именно оттам престъпниците са намирали жертвите си чрез обаждания, имейли и съобщения в социалните мрежи. Жертвите инвестирали в криптовалути, но парите се отклонявали в офшорни сметки. Харейсате страницата ни във Facebook ", "date": "2019.03.18", "title": "Съдът решава за екстрадицията на киберпрестъпника Гал Барак"}
{"url": "https://www.bgonair.bg/reportazhi/2019-03-18/uchilishten-direktor-ne-iska-roditeli-v-kabineta-si", "text": "\r\n Скандален запис на училищен директор се появи в интернет. В него се чува заповед към учителите нито един родител да не прекрачва прага на директорския кабинет.  Става въпрос за директора на 78 училище в Банкя, а записът е направен по време на педагогически съвет.  Самият директор Весела Неделчева обаче казва, че думите ѝ са извадени от контекст.  Най-добрите учители не се притесняват от нищо, не се притесняват, че някой ги записва и това не им е особен проблем.  Родителите искат записи от класната стая, защото чувстват, че остават без информация и нещо се крие. А защо учителите също правят тайни записи на своя директор? Причината вероятно е друга.  Харесайте и страницата ни във Facebook", "date": "2019.03.18", "title": "Училищен директор не иска родители в кабинета си"}
{"url": "https://www.bgonair.bg/bulgaria/2019-03-18/natsionalen-savet-na-bsp-shte-reshi-dali-stanishev-vaobshte-shte-e-v-listata", "text": "\r\n На кое място ще бъде Сергей Станишев в листата за европейските избори и дали изобщо ще бъде в нея, предстои да бъде решено от Националния съвет на БСП в началото на април. Това каза председателят на социалистите Корнелия Нинова, ден след пленума на партията. Нинова отрече изборът на Елена Йончева за водач на европейската листа да е бил манипулиран, както заявиха от опозицията вътре в БСП. \"Ако някой има доказателства да ги каже, а не да ходи по медиите. Йончева беше избрана\", заяви днес Нинова. Харесайте и страницата ни във Facebook ", "date": "2019.03.18", "title": "Национален съвет на БСП ще реши дали Станишев въобще ще е в листата"}
{"url": "https://www.bgonair.bg/bulgaria/2019-03-18/pechatnitsa-v-kazanlak-pravi-falshivi-trudovi-knizhki", "text": "\r\n Печатница в Казанлък произвежда трудови книжки без необходимите разрешителни за тази дейност. За незаконната продукция сигнал подадоха от синдиката „Подкрепа“. Трудовата книжка е само един от документите, които кандидат-пенсионерите представят пред НОИ. Те са задължителни, когато става въпрос за доказване на стаж преди 1996 година, когато започна да функционира електронен регистър. Всяка трудова книжка е по образец, утвърден с министерско постановление и затова разполага със задължителни защити срещу фалшифициране.  \r\n\"Сигналът пристигна от наш дистрибутор, който беше коректен да ни информира, че има друг образец трудова книжка, който се продава свободно в книжарницата в Стара Загора, след което прочетохме името на наш бивш дистрибутор на последната страница на тази книжка\", заяви Иво Арсов, който е собственик на печатница в Казанлък. \r\nЗа фалшивите трудови книжки, Иво Арсов и колегите му разбират през март миналата година. И веднага подават сигнал в Министерството на труда и социалната политика.  \r\n\"Ще проверим изнесеното в двата сигнала. Ако има нарушение на договорни положения или на законодателството, ще има санкции. Ако става дума за престъпление, ще сигнализираме прокуратурата\", каза министърът на труда и социалната политика Бисер Петков.   ", "date": "2019.03.18", "title": "Печатница в Казанлък прави фалшиви трудови книжки"}
{"url": "https://www.bgonair.bg/bulgaria/2019-03-18/semeystvoto-na-pilota-ot-brestnik-se-uvelichi-s-oshte-edin-chlen", "text": "\r\n Семейството на пилота, чиято къща изгоря в село Брестник, стана още по-голямо. На бял свят се появи третото дете на Петър и Константина - за да вдъхне още вяра и надежда в едно щастливо бъдеще. 3 килограма и 800 грама, толкова тежи щастието в семейството на пилота Петър Димитров, съпругата му Константина и двете им деца.  \r\n\"Макар бързото раждане, успя да изтормози майка си. Но сме щастливи, че успяхме да го подържим в ръце след всичко, което преживяхме\", заяви щастливият татко. Преживяното пък не е малко - в края на февруари огнени пламъци изгориха до основи дома им, строен с много усилия и любов. Тогава семейството откри своя закрилник - Архангел Михаил, чиято икона остана непокътната от огнената стихия.  \r\n\"Той дойде с името си, неотдавна съпругата ми беше сънувала, че той ще се казва Михаил. И в момента, в който от къщата извадихме и успяхме да спасим иконата на Архангел Михаил, нещата просто взеха своя превес. И така той дойде със своето име, изкован с огън и жупел с гръм и мощ, като ангел от небесата - нашият Михаил\", допълни Петър. Сега, заедно с петия си член семейството той продължава с бюрокрацията и преговорите със застрахователи за възстановяването на опожареният им дом. Очаква се до края на седмицата малкият Михаил, заедно с майка си да бъдат изписани и да се приберат във временното им жилище, осигурено от авиобаза Граф Игантиево.  ", "date": "2019.03.18", "title": "Семейството на пилота от Брестник се увеличи с още един член"}
{"url": "https://www.bgonair.bg/bulgaria/2019-03-18/registrirahme-temperaturni-rekordi", "text": "Броени дни преди астрономическата пролет - днес - летни температури с рекорди.  В Търговище и Силистра живакът стигна 25.6 градуса - с два градуса повече от същия ден през 1957-а година. Температурен рекорд е бил регистриран и в Силистра - 27 градуса.  От утре се очаква леко захлаждане и понижаване на температурите с няколко градуса.  ", "date": "2019.03.18", "title": "Рекордни температури в Търговище и Силистра"}
{"url": "https://www.bgonair.bg/bulgaria/2019-03-18/mazhete-koito-spasiha-momiche-padnalo-vav-vodopad-byaha-nagradeni", "text": "\r\n В Карлово наградиха четиримата мъже, които преди седмица спасиха живота на 11-годишно момиче, паднало във водопад. Героите получиха златни значки с лика на Апостола и признание за благородството - да рискуваш своя живот, за да спасиш чужд. Четиримата мъже, които спасиха 11-годишното момиче, което на 10 март падна във водопада Сучурум, са ефрейтор Никола Върбанов от 61-ва Стрямска механизирана бригада, треньорът и състезател по борба Тони Танчев и полицейските служители Симеон Иванов и Ивайло Свиленов от карловската полиция.  Майката на пострадалото дете разказва, че дъщеря ѝ вече се е стабилизирала. И отрича версията, че причина за инцидента е селфи на опасното място.  Грамоти бяха връчени и на приятелките на двамата мъже, участвали в спасителната акция. Харесайте и страницата ни във Facebook ", "date": "2019.03.18", "title": "Мъжете, които спасиха момиче, паднало във водопад, бяха наградени"}
{"url": "https://www.bgonair.bg/world/2019-03-18/opozitsiyata-v-sarbiya-s-ultimatum-za-osvobozhdavane-na-aktivistite", "text": "Опозицията в Сърбия с ултиматум към сръбския президент Александър Вучич днес до 15 часа да бъдат освободени всички активисти, задържани за нахлуването в сградата на сръбската национална телевизия в събота вечерта.  Един от лидерите на опозицията Бошко Обрадович, който вчера оглави най-мащабния протест в центъра на Белград заяви, че арестуваните са младежи на възраст между 18 и 20 години.  Обрадович поиска също лидерите на опозицията да присъстват всеки ден в програмите на държавната телевизия и радио.  Той беше категоричен, че ако арестуваните не бъдат освободени опозицията ще продължи с протестите до изпълнение на всички техни искания. Харесайте страницата ни във Facebook", "date": "2019.03.18", "title": "Опозицията в Сърбия с ултиматум за освобождаване на активистите"}
{"url": "https://www.bgonair.bg/ekrani/2019-03-18/moshten-pozhar-vdigna-na-krak-teksas", "text": "Мощен пожар вдигна на крак десетки пожарникари в Тексас. Горят терминали за съхранение на гориво в завод, разположен на около 24 километра югоизточно от Хюстън. Засега няма данни за жертви и пострадали. Властите посъветваха хората от близкото градче Диър Парк да останат по домовете и да затворят плътно прозорците. Над района се носят гъсти облаци черен токсичен дим. Причините за избухването на пожара се изясняват.  ", "date": "2019.03.18", "title": "Мощен пожар вдигна на крак Тексас"}
{"url": "https://www.bgonair.bg/sutreshen-blok/2019-03-18/eksperti-teroristat-ot-nova-zelandiya-se-e-interesuval-ot-rannata-balgarska-istoriya", "text": "\r\n Шокът от присъствието на терорист и безпощаден убиец в България все още не е утихнал. Няколко месеца преди кървавото нападение в джамии в Нова Зеландия, Брендън Тарант е бил у нас и е обикалял страната ни. Полицията все още изяснява неговия маршрут, както и дали и с кого се е срещал.  Броят на жертвите междувременно расте, а по оръжието на екзекуцията ясно личат надписи на емблематични за българската история битки, като тази при Шипка по време на Освободителната война.  \"Нещата са взаимосвързани. Въпросните надписи могат да се разделят в различни групи. Особено впечатление прави, че атентаторът навлиза в ранната българска история. Най-вече се е интересувал от Османската империя. Ако ставаше въпрос само за исляма, то акцентът щеше да пада върху последните събития по света\", коментира в студиото на   археологът проф. Николай Овчаров. Предполага се, че Брендън е изучавал историята ни в Крайстчърч, където могат да бъдат намерени книги, преведени на английски език, а след това е дошъл в България, за да провери на място прочетеното. \"Всички места, които е обиколил у нас, са исторически - Плевенската епопея, Царевец, Асеновата крепост, Бачковският манастир\", допълни още историкът. Пред   експертът по сигурност и бивш шеф на ЦСБОП Тихомир Стойчев подчерта, че тепърва ще бъде изясняван социалният профил на нападателя. А не е изключено и там, където е живял, също да е общувал с балканци. \"Глобализацията като процес днес постигна един ефект - заличават се граници, компресира се пространство, свободно можем да пътуваме и да общуваме... Същевремненно обаче се отваря пътят за нови идеологии, тъй като старите вече се оказват изчерпани. А политиците не могат да открият решение в старите такива за наслоените вече конфликти\", отбеляза Тихомир Стойчев. Австралиецът Брендън Тарант изби близо 50 души и рани десетки други при зверско нападение в две джамии в Крайстчърч, Нова Зеландия. Органите на реда там провеждат мащабна полицейска акция. Претърсени са две жилища, а близкия на обвинения сътрудничат за разнищването на престъплението. Междувременно стана ясно, че Тарант, който остава в ареста и вече му е повдигнато обвинение за убийството на 50 души при масовата стрелба, планира да се защитава сам в съда.    ", "date": "2019.03.18", "title": "Терористът от Нова Зеландия се интересувал от ранната българска история"}
{"url": "https://www.bgonair.bg/sutreshen-blok/2019-03-18/lipsata-na-demokratsiya-izkara-horata-v-sarbiya-po-ulitsite", "text": "\r\n Липсата на демокрация в Сърбия е един от основните фактори за нестихващите протести в страната. Около тази теза се обединиха Бисер Банчев от Института за балканистика и журналистът от Bloomberg Николай Кръстев. Банчев заяви в \"България сутрин\", че настоящите протести са продължение на демонстрациите в страната през последните години. Той обаче бе категоричен, че протестите вече се политизират, което не е добре за властта. \"Тези протести се очакваха по-рано. Те са продължение на демонстрациите от 2016 година. През последните години имаше много вълни от протести. Има нагласи срещу управляващите и хората си търсят повод да излязат на улиците. Със сигурност действията за присъединяване към ЕС са силно одобрявани от обществото, но въпреки това хората са недоволни от управляващите и ситуацията в страната. Трябва да отчетем, че протести има почти из целите Балкани и Европа. Драмата на протестите в Сърбия е дали ще бъдат оставени в ръцете на опозицията. Исканията на сърбите са много различни - едни искат оставка на президента, други - не\", каза Банчев. Николай Кръстев допълни, че не вярва президентът Александър Вучич да подаде оставка, въпреки сериозното напрежение в страната. \"Тези протести показват, че напрежението не може да бъде свалено. Властта няма нужното доверие. Показва и че напрежението е много сериозно. Вучич демонстрира вътрешно спокойствие, но мисля, че е притеснен. Той започва да губи сръбското общество. Едва ли ообаче ще се стигне до оставка. Президентът много добре манипулира общественото мнение. Демокрацията в Сърбия не работи. Това създава вътрешно напрежение. Все още въпросите около Косово и границите на са решени изцяло. Хората вече не вярват на Вучич\", заяви журналистът.  ", "date": "2019.03.18", "title": "Експерти: Липсата на демокрация изкара хората в Сърбия по улиците"}
{"url": "https://www.bgonair.bg/world/2019-03-18/sled-atentata-v-kraystcharch-provezhdat-mashtabna-politseyska-aktsiya", "text": "Мащабна полицейска акция в австралийския щат Нов Южен Уелс. Отряд за борба с тероризма претърси две жилища във връзка с атентата срещу двете джамии в новозеландския град Крайстчърч, при който загинаха 50 души.  От полицията съобщиха, че обиските се извършват в жилища, в които живеят роднини на 28-годишния стрелец Брентън Тарант.  Близките на обвинения за убийствата сътрудничат и няма причина за безпокойство, тъй като претърсването на домовете е част от разследването, посочват органите на реда.  Междувременно стана ясно, че Тарант, който остава в ареста и вече му е повдигнато обвинение за убийството на 50 души при масовата стрелба, планира да се защитава сам в съда.  Адвокатът, който представляваше стрелеца на съдебното заседание в събота обяви, че вече не е защитник на австралиеца, който го е освободил от задълженията му и е пожелал да се защитава сам.", "date": "2019.03.18", "title": "След атентата в Крайстчърч: Провеждат мащабна полицейска акция"}
{"url": "https://www.bgonair.bg/world/2019-03-18/stotitsi-opozitsionni-aktivisti-protestiraha-v-moska", "text": "Стотици хиляди опозиционни активисти излязоха по улиците на руската столица с призив за социална и политическа промяна в страната. Хората скандираха срещу одобрената през септември миналата година пенсионна реформа, с която беше повишена драстично възрастта за пенсиониране. Управляващите защитиха закона с мотива, че мярката е необходима заради все по-застаряващото население и нарастващия дефицит в хазната за пари за пенсии. В Русия от 1 януари беше повишено и ДДС-то, заради което поскъпнаха основни стоки и услуги. Демонстрантите призоваха президента Владимир Путин да обърне повече внимание на средната класа, която страда от социалната несправедливост.  За разлика от други подобни протести този протече мирно и нямаше арестувани демонстранти. Харесайте и страницата ни във Facebook ", "date": "2019.03.18", "title": "Стотици опозиционни активисти протестираха в Моска"}
{"url": "https://www.bgonair.bg/world/2019-03-18/pochina-dik-deyl-avtor-na-muzikata-ot-kriminale", "text": "На 82-годишна възраст в СAЩ почина китаристът Дик Дейл.  Музикантът е имал тежки здравословни проблеми през последните месеци.  Неговият хит Misirlou е използван от режисьора Куентин Тарантино в култовия филм \"Криминале\" от 1994 г.", "date": "2019.03.18", "title": "Почина Дик Дейл, автор на музиката от \"Криминале\""}
{"url": "https://www.bgonair.bg/world/2019-03-18/razkriha-klyuchovi-propuski-v-sigurnostta-na-boing-737-maks-8", "text": "\r\n Двете тежки катастрофи с новия \"Боинг 737 Макс 8\", които станаха за по-малко от шест месеца, продължават да предизвикват още по-сериозни опасения за безопасността на модела.  Нови разкрития показаха, че пилотите не са провеждали симулации за летене с този тип машини, защото компанията и властите не са сметнали това за необходимо.  New York Times твърди, че американски граждански пилоти са се запознали с новите функции на \"Макс 8\" от презентация на iPad, която е била едва 13 страници.  Синдикални организации на летците многократно са искали от \"Боинг\" да осигури симулатори за моделите \"Макс 8\", но производителят и американската авиационна администрация решили, че пилотите нямат нужда от допълнителна тренировки, защото имат опит.  Оказва се и че софтуерът, който трябва да симулира полет на модела \"Макс 8\", е бил пуснат малко преди самолетът да бъде завършен.", "date": "2019.03.18", "title": "Разкриха ключови пропуски в сигурността на \"Боинг 737 Макс 8\""}
