{"url": "https://www.bgonair.bg/oporni-hora/2018-12-08/prof-a-pantev-politikata-e-balans-i-ravnovesie-izkustvo", "text": "\r\n Проф. А. Пантев: Политиката е баланс и равновесие, изкуство! Но в България не е така. Липсва визионерство. Трябва да се мисли за 20 години напред! А тук се мисли мандатно. БСП не е моята партия! Не я припознавам, въпреки че три пъти съм бил депутат в НС. Ако трябва да съм честен, в България днес няма гладни, както някои го изкарват!", "date": "2018.12.08", "title": "Проф. А. Пантев: Политиката е баланс и равновесие, изкуство!"}
{"url": "https://www.bgonair.bg/world/2018-12-08/shestima-zaginaha-a-120-byaha-raneni-pri-blaskanitsa-v-noshten-klub-v-italiya", "text": "Най-малко шестима души са загинали, а 120 са ранени при паническа блъсканица в нощен клуб в италианската провинция Анкона през изминалата нощ, съобщава Асошиейтед прес, цитирана от  Инцидентът е станал около 01:00 ч. местно време в нощния клуб \"Лантерна адзура\" в градчето Кориналдо, където около 1000 души, повечето младежи, се събрали за концерт на рапъра Сфера Ебаста.  Пожарникари заявиха, че паника избухнала сред публиката, когато в помещението се усетила остра миризма, вероятно от пръскане със спрей с лютив газ.  Най-малко 10 от ранените са в тежко състояние.  Един от оцелелите твърди пред италианската агенция АНСА, че поне един от аварийните изходи е бил заключен.", "date": "2018.12.08", "title": "Шестима загинаха, а 120 бяха ранени при блъсканица в нощен клуб в Италия"}
{"url": "https://www.bgonair.bg/world/2018-12-08/rumanskiyat-parlament-glasuva-novo-uvelichenie-na-minimalnata-rabotna-zaplata", "text": "Румънският парламент гласува ново увеличение на минималната заплата от догодина. Повишението при северните ни съседи ще е с 9,47% или 76 лева.  В България също се вдига минималната заплата от 2019 г. С 50 лева.  Така минималното възнаграждение у нас ще е 560 лева.  В Румъния от 1 януари най-ниската заплата става 2080 леи, което се равнява на 874 лева и съответно 2350 леи или 987 лева за служители с висше образование и поне една година трудов стаж по специалността.", "date": "2018.12.08", "title": "Румънският парламент гласува ново увеличение на минималната работна заплата"}
{"url": "https://www.bgonair.bg/oporni-hora/2018-12-08/chapa-napravi-plastika-na-lili-ivanova", "text": "\r\n Чапа направи пластика на Лили Иванова!Примата я е одобрила, а публиката може да я види на съвместната изложба на Георги Чапкънов - Чапа и Иван Тенев - \"ЧАПКЪНиада и ТЕНЕВвижън\". Малките пластики и фотографиите ще ви заредят с положителни емоции, категорични са творците. От 12.12 2018 до 05.01 2019, в галерия \"Музей- Класика\"", "date": "2018.12.08", "title": "Чапа направи пластика на Лили Иванова! "}
{"url": "https://www.bgonair.bg/world/2018-12-08/politsiyata-v-parizh-izpolzva-salzotvoren-gaz-sreshtu-zhaltite-zhiletki", "text": "Във Франция започнаха първите сблъсъци по време на антиправителствените протести.  Полицията използва сълзотворен газ, за да отблъсне част oт демонстрантите.  До момента са арестувани около 300 души. От сутринта в страната са въведени безпрецедентни мерки за сигурност – близо 90 хиляди служители на реда са мобилизирани на територията на цяла Франция, като 8 000 от тях са разпределени в Париж.  По улиците на френската столица са разположени 12 бронирани машини.  Ключови туристически забележителности в града остават затворени. Сред тях са Айфеловата кула, редица музеи, художествени галерии и театри.  А собствениците на магазини и ресторанти се подготвят за размириците като обезопасяват прозорците на обектите си.", "date": "2018.12.08", "title": "Полицията в Париж използва сълзотворен газ срещу \"жълтите жилетки\""}
{"url": "https://www.bgonair.bg/world/2018-12-08/masovi-aresti-v-parizh-predi-planiranite-protesti-na-zhaltite-zhiletki", "text": "\r\n 278 души са арестувани от сутринта в Париж, където се събират \"жълти жилетки\" за трета последователна събота на протест срещу данъците над горивата, предаде ДПА. Телевизиите показаха стотина \"жълти жилетки\" на булевард Шанз-Елизе и в района на Триумфалната арка, където през седмицата имаше тежки сблъсъци с полицията. Около 89 000 служители на силите за сигурност, подкрепяни от жандармерия и бронирани коли, са разположени в градове из цяла Франция, в Париж те са 8000, пише  Радио Франс Енфо съобщи, че от арестуваните 278 души 32-ма са задържани за разпит. Полицията не потвърди информацията, но заяви, че мнозина от арестуваните са заподозрени, че са се включили в протеста, за да предизвикат насилие, разрушения и вандализъм.      ", "date": "2018.12.08", "title": "Масови арести в Париж преди планираните протести на \"жълтите жилетки\""}
{"url": "https://www.bgonair.bg/economy/2018-12-08/kitay-dostigna-rekorden-targovski-izlishak-v-targoviyata-sas-sasht", "text": "Търговският излишък на Китай и търговията му със САЩ достигна рекордните 35,6 млрд. долара, след като износът се повиши, а вносът се сви, показват официалните данни, съобщава AFP. Износът на Китай за САЩ е нараснал с 9,8% за ноември, докато вносът за месеца е намалял с 25% на годишна база, показват данните на митническата администрация на Китай. Рекордният месечен излишък надхвърля 31,8 млрд, долара, регистрирани през октомври и идва въпреки многото американски тарифи за китайски стоки. Търговският излишък на Китай със САЩ за първите 11 месеца на годината възлиза на 293,5 млрд. долара спрямо 251,3 млрд. през същия период на миналата година, информира \"Фокус\".", "date": "2018.12.08", "title": "Китай достигна рекорден търговски излишък в търговията със САЩ"}
{"url": "https://www.bgonair.bg/bulgaria/2018-12-08/vreme-e-za-kupon-studentskiyat-praznik-zapochna-sas-zasileni-merki-za-sigurnost", "text": "\r\n Засилени мерки за сигурност по пътищата и проверки в цялата страна. Така започна днешният 8 декември.  Близо 30 хил. младежи ще отпразнуват студентския празник. А още толкова униформени ще се грижат за тяхната сигурност. До момента са извършени проверки на близо 6 хил. заведения. На 1300 от тях са раздадени разпоредителни документи, с които да бъдат напълно подготвени, за да посрещнат студентите тази вечер. На 38 заведения са съставени актове, а 8 от тях бяха затворени. От \"Пътна полиция\" съобщиха, че са изготвили план за специализирана полицейска операция на територията на столицата. ", "date": "2018.12.08", "title": "Време е за купон! Студентският празник започна със засилени мерки за сигурност"}
{"url": "https://www.bgonair.bg/bulgaria/2018-12-08/misiyata-e-vazmozhna-otkriha-koledna-rabotilnitsa-za-detsa-v-stolichno-uchilishte", "text": "В столичното 2 ОУ \"Акад. Емилиян Станев\" откриха коледна работилница за деца, част от кампанията \"Мисията е възможна\", свързана с деинституционализацията на грижите за деца.  Кампанията е организирана от Оперативна програма \"Развитие на човешките ресурси\" и има за цел да популяризира развитието на алтернативни услуги за деца и реформата в системата за грижа за деца и във връзка с последната фаза на процеса на закриване на институциите, в които се отглеждат деца. Партньори са неправителствени организации, областни информационни центрове и институции, предаде репортерът на Bulgaria ON AIR Мария Папазова. А домакини са множество общини в цялата страна.  В работилницата участие ще вземат председателят на Народното събрание Цвета Караянчева, столичният кмет Йорданка Фандъкова, зам.-министърът на образованието и науката Деница Сачева, председателят на ДАЗД Елеонора Лилова, директорът на УНИЦЕФ за България д-р Джейн Муита, както и жени-посланици в Република България.", "date": "2018.12.08", "title": "\"Мисията е възможна\": Откриха коледна работилница за деца в столично училище"}
{"url": "https://www.bgonair.bg/bulgaria/2018-12-08/momcheto-postradalo-v-katastrofata-s-detskiya-futbolen-otbor-e-v-stabilno-sastoyanie", "text": "В стабилно състояние остава 16-годишното момче, което пострада снощи при катастрофа между автомобил и миниван, превозващ детски футболен отбор, съобщиха от \"Пирогов\".  При удара младежът е получил травма на главата.  Други две момчета са ранени в областта на краката, но са освободени след преглед на място.  Катастрофата стана снощи край софийското село Долно Камарци.  Миниванът с шестте деца пътувал към София след футболен мач в Мирково, когато от насрещната лента в тях се врязал автомобил.", "date": "2018.12.08", "title": "Момчето, пострадало в катастрофата с детския футболен отбор, е в стабилно състояние"}
{"url": "https://www.bgonair.bg/bulgaria/2018-12-08/arestuvaha-priyatelya-na-ubitata-reyndzharka-ot-karlovo", "text": "Задържан е приятелят на 40-годишната военнослужеща Десислава Стоянова, която беше открита мъртва снощи в Сопот. Тя беше в неизвестност две седмици, а от сряда Военна полиция започна издирването ѝ.  В късния следобед в Мездра беше задържан Светослав Каменов, друг рейнджър от Сопот, с когото се предполага, че Стоянова е имала интимни отношения.  При обиск в една от пристройките към дома му е открито тялото на жената.  По-рано през деня разследващите направиха оглед пред жилищния блок на Стоянова, а до един от автомобилите на паркинга бяха открити следи от кръв.  Причините за жестокото убийство се изясняват.", "date": "2018.12.08", "title": "Арестуваха приятеля на убитата рейнджърка от Карлово"}
{"url": "https://www.bgonair.bg/bulgaria/2018-12-08/tsisterna-katastrofira-na-am-trakiya-dvizhenieto-e-ogranicheno", "text": "Цистерна се е ударила в мантинелата на автомагистрала \"Тракия\" малко преди обед, съобщиха от пресцентъра на МВР.  Няма данни за пострадали. Заради инцидента е ограничено движението в активната и аварийната лента при 188 километър на магистралата в посока Бургас.  Трафикът се пренасочва в изпреварващата лента и се регулира от \"Пътна полиция\". Препоръчва се шофьорите да се движат с повишено внимание и съобразена скорост в участъка.", "date": "2018.12.08", "title": "Цистерна катастрофира на АМ \"Тракия\", движението е ограничено"}
{"url": "https://www.bgonair.bg/bulgaria/2018-12-08/v-malkite-chasove-na-noshtta-zhena-izrita-kolchetata-na-grafa", "text": "\r\n Нов видеоклип от улица \"Граф Игнатиев\" в София скандализира потребителите на социалните мрежи.  Рано тази сутрин във Facebook се появиха кадри, на които се вижда как в малките часове на нощта жена се разхожда по ремонтирания участък на улицата и рита анти-паркинг колчетата, които мнозина оприличиха на перки на акула.  Видеото бързо събра стотици коментари и споделяния.  Едни одобриха постъпката на жената и за пореден път нарекоха колчетата \"грозни\".  Други обаче нарекоха проявата \"вандалска\" и я упрекнаха, че руши общинска собственост.", "date": "2018.12.08", "title": "В малките часове на нощта: Жена изрита колчетата на \"Графа\""}
{"url": "https://www.bgonair.bg/bulgaria/2018-12-08/povdignaha-obvinenie-na-zadarzhaniya-za-ubiystvoto-na-reyndzharkata", "text": "\r\n Задържаният за убийството на военнослужещата Десислава Стоянова е направил частични самопризнания, а прокуратурата му повдига обвинение за умишлено убийство.  Работи се по всички версии и не се изключва неуредени финансови отношения или сексуално посегателство, съобщиха на извънреден брифинг от Окръжната прокуратура в Пловдив. Задържан за убийството е Светослав Каменов, бивш рейнджър от мисии в Ирак и Афганистан. Той сам разкрил къде е сложил трупа.  Бившият военен се укривал във врачанско село.  Каменов е участвал в три мисии, една от които в Ирак, като той е един от пострадалите от атаката в Кербала.  След като напуска армията през 2009 година започва да обучава спецчасти в Афганистан. Той е осъждан и криминално проявен. Има условна присъда за обаждане за поставена бомба в клон на банка.  Тялото на убитата е престояло 8 дни в дома на Светослав.", "date": "2018.12.08", "title": "Повдигнаха обвинение на задържания за убийството на рейнджърката"}
{"url": "https://www.bgonair.bg/bulgaria/2018-12-08/su-sv-kliment-ohridski-otbelyazva-130-ta-si-godishnina", "text": "Днес е кулминацията на честванията, с които най-старото висше училище в България - Софийският университет \"Св. Климент Охридски\", отбелязва своята 130-годишнина, съобщи пресцентърът на висшето училище. Юбилеят дава възможност на академичната общност да отчете реалния принос на Алма матер в интелектуалната и духовната история на България и да напомни с думи и дела, че Софийският университет е храм на знанието, науката и българската духовност. В 17.00 часа в Народния театър \"Иван Вазов\" ще започне тържественото събрание, последвано от концерт, посветени на 130-ата годишнината от основаването на Софийския университет и от началото на висшето образование в България. На тържеството е поканен президентът Румен Радев. Софийският университет поддържа активни връзки с над 500 университета по света. На празника гости на Алма матер ще бъдат президентът на Мрежата на европейските столични университети /UNICA/ проф. Лучано Сасо, генералният секретар на Мрежата на черноморските университети проф. Еден Мамут и десетки ректори и представители на партньорски университети. На тържественото събрание предишните ректори акад. Благовест Сендов, проф. Иван Лалов, проф. Боян Биолчев и проф. Иван Илчев ще бъдат удостоени с почетното звание \"Академикус емеритус\" на Софийския университет. Ще бъде връчена и Голямата награда за литература на Софийския университет за 2018 г. Лауреатът на наградата, която най-старият университет връчва веднъж на две години от 1999 г. насам, е проф. Кирил Топалов. В тържествения концерт ще участват хоровите състави на Националната гимназия за древни езици и култури, симфоничният квартет \"Филхармоника\", биг бендът на Националната музикална академия \"Проф. Панчо Владигеров\", танцовият състав \"Аура\" при Народното читалище \"Аура 1929\" и квартетът към фолклорната формация \"Мелодия\" при Народното читалище \"Св. Св. Кирил и Методий 1924\". По-рано през деня, в 11.45 часа в Централното фоайе на Ректората на СУ, ще бъде валидирана пощенска марка, посветена на годишнината от създаването на Софийския университет.", "date": "2018.12.08", "title": "СУ \"Св. Климент Охридски\" отбелязва 130-та си годишнина"}
{"url": "https://www.bgonair.bg/bulgaria/2018-12-08/vodata-poskapva-ot-1-yanuari-v-nyakolko-grada-v-sofiya-s-023-lv", "text": "Нови цени на водата ще има от 1 януари в редица градове в страната. Това показва доклад на Комисията за енергийно и водно регулиране (КЕВР), който ще бъде подложен за обществено обсъждане. В София кубикът поскъпва с 23 стотинки, като цената става 2,585 лв. за куб. м от 2,354 лв. за кубик досега с ДДС. В Бургас цената вече гони 3 лева при 2,729 лв. с ДДС досега. За Варна регулаторът предвижда кубикът да стане 3,097 лева при – 2,974 лева досега, пише \"Труд\", цитирано от По-малко ще е повишението на ВиК услугата в Пловдив, където потребителите се предлага да плащат по 2,216 лева за кубик при досегашни 2,20 лв. за кубик. Увеличение ще има и в Монтана и Враца. Там обаче новата цена надхвърля социално поносимата, уточняват от КЕВР. Затова в двата града се предвижда тя да стигне до прага, който съответно е 2,967 лв. за куб. в Монтана и 3,171 лв. за кубик във Враца. Определянето на цените от 1 януари 2019 г. е заложено в бизнес плановете на ВиК дружествата, уточниха от КЕВР. Освен тях при определяне на новите цени регулаторът взима под внимание процента на инфлацията за годината, както и коефициента на изпълнение на предвидените за периода разходи. Именно заради неизпълнени разходи ВиК Кърджали ще бъде санкционирано и там цената на водата ще бъде намалена, посочиха от КЕВР.", "date": "2018.12.08", "title": "Водата поскъпва от 1 януари в няколко града, в София с 0,23 лв."}
{"url": "https://www.bgonair.bg/bulgaria/2018-12-08/oblachno-vreme-ni-ochakva-dnes-dovechera-v-zapadnite-rayoni-shte-vali", "text": "Сутринта ще има разкъсана облачност, над много райони намаляваща до ясно и слънчево. Преди обяд от запад облачността ще започне да се увеличава и вплътнява, но чак вечерта, първо в крайните западни райони, ще превали слаб дъжд, сочи прогнозата за времето на НИМХ при БАН. През нощта ще е почти тихо, през деня ще се появи слаб югозападен вятър. Минималните температури ще са предимно между минус 5 и 0 градуса, максималните слабо ще се повишат и ще са от 5 до 10 градуса. По Черноморието ще преобладава слънчево време, след обяд ще се заоблачи. Ще духа слаб до умерен югозападен вятър. Максималните температури ще са 8°-9°. Температурата на морската вода е 8-11°. Вълнението на морето ще бъде 2-3 бала и през деня ще отслабне. В планините от запад облачността ще се увеличава, но през деня ще е почти без валежи. Ще духа умерен до силен вятър от запад-югозапад и с него температурите ще се повишат. Максималната на височина 1200 метра ще е около 7°, на 2000 метра – около 0°.", "date": "2018.12.08", "title": "Облачно време ни очаква днес, довечера в западните райони ще вали"}
