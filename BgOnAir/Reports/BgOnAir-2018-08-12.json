{"url": "https://www.bgonair.bg/world/2018-08-12/v-iran-spetsialni-sadilishta-shte-nakazvat-korumpirani", "text": "Иранският върховен лидер аятолах Али Хаменей одобри предложението на съдебната власт за създаването на специални съдилища, които да наказват корумпирани служители, съобщава  . Предложението на съдебната власт е те да могат да съдят всички държавни служители, заподозрени за финансови престъпления, включително военни, и да могат да произнасят и смъртни присъди. Аятолах Али Хаменей, цитиран от агенция ИРНА, призова за бързо и справедливо правосъдие от новите съдилища, след като главата на съдебната власт заяви, че страната е изправена пред икономическа война. Риалът се обезцени почти наполовина от април насам под заплахата от американски санкции и при засилено търсене на долари сред редовите иранци, опитващи се да спасят спестяванията си.  Централната банка и съдебната власт обвиниха външни врагове - САЩ, Израел, Саудитска Арабия и противници на правителството, живеещи в изгнание - за срива на националната валута и рязкото поскъпване на златните монети.  Властите съобщиха, че над 40 души, сред които бивш заместник-управител на централната банка, са арестувани за финансови престъпления, наказуеми със смъртна присъда. Още по темата четете в  .", "date": "2018.08.12", "title": "В Иран специални съдилища ще наказват корумпирани"}
{"url": "https://www.bgonair.bg/world/2018-08-12/liderite-na-germaniya-i-ispaniya-se-sporazumyaha-da-sa-edinni-po-vaprosite-na-migratsiyata", "text": "Германският канцлер Ангела Меркел заяви, че страната й подкрепя усилията на Испания да се намали притокът на мигранти от Мароко към Европа през Средиземно море.  Това стана няколко дни след като двете европейски страни подписаха споразумение за връщане от Германия в Испания на регистрирани вече там кандидати за убежище, по информация от  . Меркел беше вчера в Санлукар де Барамера, Южна Испания, за разговори с новия испански премиер Педро Санчес, посветени главно на въпросите на миграцията.  При пристигането си германският канцлер заяви, че Испания играе водеща роля в разговорите по мигрантската тема с Мароко, северноафриканския си съсед и добави, че честното сътрудничество с африканските страни е важно, за да се постигне връщане на кандидатите за убежище, чиито молби са били отхвърлени. Санчес и съпругата му Бегона Гомес посрещнаха Меркел и съпруга й Йоахим Зауер, които два дни ще бъдат техни гости. В понеделник Мадрид и Берлин се договориха мигранти, пристигащи в Германия, да бъдат връщани до 48 часа в Испания, ако там вече са регистрирани като кандидати за убежище.  Испания е първата европейска страна, с която Германия сключи такава сделка. Меркел се надява да постигне аналогични споразумения с Гърция и Италия, след като заради разногласия по въпроса за мигрантите възникна опасност да се разпадне ръководената от нея коалиция. Повече по темата на  . Снимка: Pixabay", "date": "2018.08.12", "title": "Лидерите на Германия и Испания се споразумяха да са единни по въпросите на миграцията"}
{"url": "https://www.bgonair.bg/world/2018-08-12/trusove-s-magnitud-54-i-51-razlyulyaha-severna-albaniya", "text": "Две земетресения с предварителен магнитуд 5,4 и 5,1 разтърсиха вчера Северна Албания, където десетки сгради понесоха материални щети, съобщава  . Албанското министерство на отбраната съобщи, че по-силният трус е бил регистриран в 17,33 ч. (15,33 ч. по Гринуич) на дълбочина 5 км близо до село Виньол в област Мат на 120 км северно от столицата Тирана, информира  . Институтът по геонауки, енергия, вода и околна среда съобщи, че другото земетресение е било регистрирано в 17,38 ч. (15,38 ч. по Гринуич) на около 40 км северно от Тирана на дълбочина 24 км близо до град Булкизе. Министерството на отбраната съобщи, че 67 къщи са повредени в Клос, Мат и Булкизе, но няма пострадали хора. Земетресението бе усетено силно в Тирана и в по-голямата част от страната, както и в съседните Македония, Косово, Черна гора и Босна, предаде Асошиейтед прес. Мистна медия съобщава, че голяма скала е паднала на шосе Валбоне-Байрам Кури на североизток в резултат от земетресението и е ударила преминаващ автомобил, ранявайки двама от пътниците. Властите не са потвърдили информацията. Земетресение със същия магнитуд удари Западна Албания преди седмица, причинявайки леки материални щети. Снимка: Pixabay", "date": "2018.08.12", "title": "Трусове с магнитуд 5,4 и 5,1 разлюляха Северна Албания"}
{"url": "https://www.bgonair.bg/bulgaria/2018-08-12/vav-vladaya-avto-emotsii-rok-end-rol-i-retro-avtomobili", "text": "За трета поредна година във Владая се проведе парад на ретро автомобили. Събитието събра десетки любители на красивите возила. За първи път имаше и демонстративно ретро рали. Парадът събра близо 100 коли. Коя от коя по-красиви, по-ретро, всяка със своята лична история и години зад гърба си, вложени, за да изглежда по този начин. Над 50 автомобила с пилот и навигатор се включиха в ралито. Те трябваше да минат по 12-километрово трасе от Владая до Мърчаево.  С ралито организаторите доказват, че, че тези коли, макар и над 30-годишни, все още  имат капацитета и душата да се движат. ", "date": "2018.08.12", "title": "Във Владая: Авто-емоции, рок-енд-рол и ретро автомобили!"}
{"url": "https://www.bgonair.bg/world/2018-08-12/sled-sabitiyata-v-sharlotsvil-predi-godina-miren-protest-i-bdeniya", "text": "Студенти от университета на щата Вирджиния организираха мирна демонстрация в град Шарлотсвил в навечерието на годишната от сблъсъците след расисткия митинг на 12 август 2017 г. Тогава една жена загина и 19 души бяха ранени, след като един от участниците се вряза с автомобил в контрапротестиращи. Градът отбеляза годишнината с бдения и други мирни събития, но полицията имаше кратка, но напрегната конфронтация със студенти, разгневени от масираното присъствие на силите за сигурност в града пред уикенда, съобщава Dnes.bg. Малко преди планирания за вчера вечерта митинг, с който студентите искаха да напомнят за сблъсъка в университетския кампус между факелно шествие на бели националисти и контрапротестиращи, активисти разпънаха транспарант с надпис: \"Миналата година те дойдоха с факли, тази година идват с (полицейски) значки\". Група от около 200 студенти протестираха в кампуса пред кордон от полицаи в снаряжение за борба с безредици. Според студентите полицията е прекалила с мерките за сигурност, след като миналата година е бездействала. Независимо разследване на насилието, проведено от бивш федерален прокурор, заключи, че хаосът е произлязъл от пасивната реакция на правоохранителните органи и лошата подтотовка и координация между щатската и градската полиция. На 12 август м. г. стотици бели националисти - неонацисти, скинхедс и членове на Ку Клукс Клан, се стекоха в Шарлотсвил, за да протестират срещу решението на градските власти да премахнат от местен парк паметник на генерала от Конфедерацията Робърт Лий.  Последва ожесточен сблъсък с контрапротестиращи и една кола се вряза в тях и уби 32-годишната Хедър Хейър. Броят на жертвите от този ден нарасна до три, когато полицейски хеликоптер, съпровождащ кортежа на губернатора, катастрофира и загинаха още двама души. Снимка: Pixabay", "date": "2018.08.12", "title": "След събитията в Шарлотсвил преди година: Мирен протест и бдения"}
{"url": "https://www.bgonair.bg/bulgaria/2018-08-12/politseyskata-aktsiya-na-patya-prodalzhava-tozi-pat-sledyat-trafika-ot-moreto", "text": "Акцията на полицията за нарушения на пътя продължава и днес, но сега ще се следи за трафика на морето към София.  От пътна полиция вече преглеждат кадрите от хеликоптера на \"Гранична полиция\", който беше използван, за да се следи за нарушения от въздуха.  От Пътна полиция съобщиха, че засега той е подал информация за едно нарушение - шофьор, който карал в аварийната лента. Общо след последната акция бяха установени над 600 нарушения - повече от 500 от които за превишена скорост.  Хеликоптерът на \"Гранична полиция\", който помагал на \"Пътна полиция\" като следи за нарушение от въздуха, е подал сигнал за едно нарушение, съобщи главен инспектор Петър Соколов от \"Пътна полиция\".  Става дума за шофьор, който карал в аварийната лента. Тепърва ще се преглеждат кадрите от камерите на машината, в резултат на което ще има и други санкционирани, обясни полицаят.", "date": "2018.08.12", "title": "Полицейската акция на пътя продължава, този път следят трафика от морето"}
{"url": "https://www.bgonair.bg/bulgaria/2018-08-12/tri-detsa-sa-izcheznali-v-moreto-kray-durankulak", "text": "Три деца от добричкото село Спасово са изчезнали в морето край Дуранкулак вчера.  Пред Bulgaria On AIR кметът на Шабла обясни, че във водата са влезли общо четири деца на семейство от селото, работещо в района на Дуранкулак.  Морето е било изключително бурно и не е ставало за къпане. По случая работи полицията в Добрич.", "date": "2018.08.12", "title": "Три деца са изчезнали в морето край Дуранкулак"}
{"url": "https://www.bgonair.bg/bulgaria/2018-08-12/vlak-premaza-kola-na-prelez-mezhdu-brusartsi-i-dondukovo", "text": "Влакът от Видин за София премаза кола на прелез между Брусарци и Дондуково.  Автомобилът е бил управляван от 38-годишен мъж, а при удара е заигнала съпругата му, която била на предната седалка.  На прелеза нямало бариера. Шофьорът не изчакал необходимото време, не се огледал и ослушал. Колата потеглила и била блъсната от идващия влак.", "date": "2018.08.12", "title": "Влак премаза кола на прелез между Брусарци и Дондуково"}
{"url": "https://www.bgonair.bg/bulgaria/2018-08-12/bivshiyat-zam-ministar-na-vatreshnite-raboti-rumen-andreev-slozhi-kray-na-zhivota-si", "text": "Бившият заместник-министър на вътрешните работи Румен Андреев е сложил край на живота си късно снощи с пистолет във вила край София.  Предполага се, че става дума за личен мотив, полицаи са били на мястото на инцидента, но от МВР не коментират случая.  Андреев беше заместник-министър, по времето, когато начело на ведомството беше Румен Петков.", "date": "2018.08.12", "title": "Бившият зам.-министър на вътрешните работи Румен Андреев сложи край на живота си"}
{"url": "https://www.bgonair.bg/world/2018-08-12/sluzhitelyat-otkradnal-samolet-i-katastrofiral-v-siatal-ne-e-imal-litsenz-za-pilot", "text": "\r\n Служителят, който открадна самолет от летището в Сиатъл и след това катастрофира, не е имал лиценз за пилот.  Това съобщиха американските власти. Инцидентът стана в петък вечер и затвори за кратко международния аеропорт.  Снощи семейството на загиналия го идентифицира като 29-годишния Ричард Ръсел с прякор Бийбо. Той е бил част от персонала, който се грижи за самолетите и товари багажа на борда.  От публикувания аудиозапис на разговора му с кулата става ясно, че Ръсел е изненадан от факта, че е успял да подкара машината, че не е наясно с нейното управление и че не иска да нарани никого.  Преди да се разбие, пилотът се извинява на семейството си и заявява, че е \"просто едно разбито момче\". Близките му изразиха шока и мъката си от случилото се.", "date": "2018.08.12", "title": "Служителят, откраднал самолет и катастрофирал в Сиатъл, не е имал лиценз за пилот"}
{"url": "https://www.bgonair.bg/bulgaria/2018-08-12/letnite-remonti-v-stolitsata-prodalzhavat-zatvoren-e-bul-balgariya", "text": "Продължават летните ремонти в столицата. Заради тях от днес е затворен бул. \"България\" - в отсечката между бул. \"Иван Ев. Гешов\" и бул. \"Гоце Делчев\" в посока кв. \"Бояна\".  Заради очакваните задръствания от общината призовават живеещите в района да ползват трамвай номер 7, който отново ще бъде пуснат и ще преминава безпрепятствено в зоната на ремонта.  До полунощ остава затворено и кръстовището на \"СУ. Св. Климент Охридски\". От утре пък започва ремонт на бул. \"Арсеналски\". Движението там няма да бъде спирано, а ще бъде стеснявано в определен участък. ", "date": "2018.08.12", "title": "Летните ремонти в столицата продължават, затворен е бул. \"България\""}
{"url": "https://www.bgonair.bg/bulgaria/2018-08-12/tezhko-ptp-otne-zhivota-na-tri-zhertvi-neizvestna-e-samolichnostta-na-zaginalite", "text": "Трима мъже са загинали тази сутрин след катастрофа между автомобил и трактор на пътя Първомай-Хасково.  \r\nСигналът за инцидента е получен малко след 5:30 ч. сутринта. Заради катастрофата за няколко часа беше ограничено движението на главния път за Свиленград.  По първоначална информация, в отсечката между Първомай и Бяла река автомобил с кърджалийска регистрация настигнал и се блъснал отзад в ремарке на трактор.  На място са загинали трима мъже на 25, 29 и 30 години, които са пътували в колата. Водачът е бил зад волана, а пътниците са изхвърчали извън нея.  \r\nАвтомобилът е смачкан до неузнаваемост. Според хора от региона, тракторът обслужвал земеделски площи край шосето и е бил с неработеща светлинна сигнализация.  Огледът на място продължи няколко часа, а полицията тепърва ще изяснява точните причини, довели до поредната трагедия на пътя.      ", "date": "2018.08.12", "title": "Тежко ПТП отне живота на трима в сблъсък между трактор и автомобил"}
{"url": "https://www.bgonair.bg/bulgaria/2018-08-12/idealna-nedelya-za-plazhuvashtite-temperaturite-do-32-gradusa", "text": "През деня ще бъде предимно слънчево. От запад на изток ще има временни увеличения на облачността. Ще духа слаб до умерен вятър от север-североизток. Максимални температури между 27 и 32 градуса. Атмосферното налягане е по-високо от средното за август - бавно ще се понижава, по данни от  . Над Черноморието ще бъде предимно слънчево, с временни увеличения на облачността. Ще духа до умерен вятър от север-североизток. Максимални температури на въздуха: 27-28 градуса. Температурата на морската вода е 27 градуса. Вълнението на морето ще е 3 бала. Над планините ще бъде предимно слънчево, след обяд с временни увеличения на облачността. Ще духа до умерен вятър от север-североизток. Максимална температура на височина 1200 метра около 20 градуса, на 2000 метра - около 12 градуса. В понеделник и вторник се очаква бъде предимно слънчево. Вятърът ще е слаб, в Дунавската равнина и източните райони до умерен, с източна компонента. Започва повишение на температурите и максималните във вторник ще са между 30 и 35 градуса, малко по-ниски по Черноморието. Снимка: Pixabay", "date": "2018.08.12", "title": "Идеална неделя за плажуващите: Температурите до 32 градуса"}
{"url": "https://www.bgonair.bg/bulgaria/2018-08-12/ot-ponedelnik-karlovtsi-gotvyat-nov-protest-sreshtu-zakrivaneto-na-bolnitsa", "text": "\r\n Жители от Карлово и съседните общини излизат на протест в понеделник срещу закриването на акушеро - гинекологичното отделение в Многопрофилна болница за активно лечение \"Д-р Киро Попов\" в града.  Дотук се стигна, след като Районната здравна каса в Пловдив обяви, че спира финансирането по 12 клинични пътеки заради липса на достатъчно анестезиолози в отделението.  Според градската управа парите на болницата са спрени неправомерно и в момента в АГ отделението работят необходимия брой анестезиолози.  В момента карловската болница обслужва над 110 хиляди пациенти от 7 общини. Най-близката болница се намира на 60 километра от града.  Община Карлово обжалва заповедта на Здравната каса и чака решението на Административния съд. В родния град на Васил Левски годишно се раждат около 500 деца.  Голяма част от тях са на социално слаби семейства. Има и много спешни случаи с пациентки, които се нуждаят от животоспасяващи интервенции. ", "date": "2018.08.12", "title": "От понеделник карловци готвят нов протест срещу закриването на болница"}
