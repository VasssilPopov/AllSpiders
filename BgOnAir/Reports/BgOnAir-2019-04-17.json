{"url": "https://www.bgonair.bg/economy/2019-04-17/evropeyskata-komisiya-odobri-proekt-za-morsko-prostranstveno-planirane", "text": "Европейската комисия одобри проект за морско пространствено планиране с водещ партньор Министерството на регионалното развитие и благоустройството (МРРБ). Неговата цел е да подпомогне координирането на България и Румъния в морското пространствено планиране според изискванията на евродиректива, информира регионалното министерство. Проектът ще подпомогне разработването на морските пространствени планове в България и в Румъния на основата на изпълнения вече проект MARSPLAN-BS. Проектното предложение \"Трансгранично морско пространствено планиране за Черно море България - Румъния\" (MARSPLAN-BS-II) е оценено с висок резултат от Изпълнителната агенция за малки и средни предприятия към Европейската комисия. Предстои подписване на споразумение за безвъзмездна финансова помощ и споразумение за партньорство. Одобрената финансова помощ за изпълнение на дейностите възлиза на 1,2 млн. евро. Проектът ще продължи до средата на 2021 година. Четете повече на  .  ", "date": "2019.04.17", "title": "ЕК одобри проект за морско пространствено планиране"}
{"url": "https://www.bgonair.bg/economy/2019-04-17/ilon-mask-pecheli-40-668-pati-poveche-ot-sredniya-si-sluzhitel", "text": "Шефът на Tesla Илон Мъск печели 40 668 пъти повече от средния си служител. Това стана ясно от справка на Комисията по ценните книжа и борсите, цитирана от  .  За 2018 година Илон Мъск е получил 40 668 пъти повече от средностатистическия работник на Tesla, докато средното съотношение при големите американски компании е едва 254:1. За миналата година той е взел общо 2,28 милиарда долара, най-вече под формата на акции.  Шефът на Tesla се разписва под едва 37 000 долара годишна заплата, като в последните години дори не е осребрявал чековете за нея. За сметка на това обаче той има фиксирана схема за бонуси при постигане на определени производствени и финансови цели. Другата причина за шокиращата пропаст между Мъск и обикновените служители е, че в заводите на Tesla няма синдикати, а работниците са доста по-ниско платени от останалите в автоиндустрията. За сравнение милиардерът Уорън Бъфет е получил едва 7 пъти повече от средния служител на своя фонд Berkshire Hathaway. Богатството на Бъфет идва от лично притежавани и търгувани ценни книжа, а заплатата и бонусите, които му изплаща компанията, са почти символични. Марк Зукърбърг пък получава едва 1 долар заплата от Facebook, но е взел 8,85 милиона долара под формата на отчисления - най-вече за охрана и частни самолети. Средното възнаграждение на служителите във Facebook е 240 000 долара годишно, така че съотношението при Зукърбърг е едва 37:1.  ", "date": "2019.04.17", "title": "Илон Мъск печели 40 668 пъти повече от средния си служител"}
{"url": "https://www.bgonair.bg/economy/2019-04-17/chez-zapochva-pregovori-s-evrohold", "text": "Cпоред информация на чешката медия Lidovky Noviny енергийната компания ЧЕЗ е отхвърлила офертата на индийското дружество India Power за закупуване на българските ѝ активи, като по този начин единствен кандидат за продажбата на нейния бизнес в България остава финансовата група \"Еврохолд\".   припомня, че в началото на април най-големият публичен холдинг в България отправи оферта за активите на ЧЕЗ в страната, с което се включи в процедурата за придобиване на бизнеса на чешката компания. Все още не е известна сумата, която \"Еврохолд“ предлага на ЧЕЗ, но според източници на чешката медия става въпрос за \"по-привлекателно предложение от това на индийците“. По-късно пред Ройтерс от компанията потвърдиха, че започват ексклузивни преговори с \"Еврохолд\". \"Предложихме на Еврохолд да започнем с тях изключителни разговори\", каза говорителката на CEZ Алис Хоракова, добавяйки, че другият кандидат, India Power, остава на второ място по приоритет по време на преговорите. Тя отказа да коментира възможния график на преговорите. Първият кандидат за закупуването на българските активи на ЧЕЗ \"Инерком“ предложи 355 млн. евро. \r\nПо-рано този месец \"Eврохолд“ обяви, че ще финансира сделката със собствени средства и с подкрепата на водещи банки от Западна Европа.  ", "date": "2019.04.17", "title": "ЧЕЗ започва преговори с \"Еврохолд\""}
{"url": "https://www.bgonair.bg/economy/2019-04-17/i-trite-erp-ta-poiskaha-po-skap-tok", "text": "И трите електроразпределителни дружества са поискали увеличение на цената на тока от 1 юли.  ЧЕЗ настояват за драстично повишаване на нощната тарифа - с 67,6%. За дневния ток искането им е за поскъпване от 3,5 на сто.  EVN, компанията, която обслужва югоизточна България, е поискала близо половин процент поскъпване на тока през деня и около процент за нощния.  Енерго про пък настоява само за повишение на цената на нощния ток за битовите потребители с малко над 2%.  Крайното решение за цената на тока ще вземе енергийния регулатор.", "date": "2019.04.17", "title": "И трите ЕРП-та поискаха по-скъп ток"}
{"url": "https://www.bgonair.bg/bulgaria/2019-04-17/yavor-ot-gravity-co-e-pochinal-ot-narkotitsi-sochi-ekspertiza", "text": "Музикантът Явор Захариев от Gravity Co. е починал от наркотици. Това сочи физико-химичната експертиза, изготвена във Военно-медицинската академия. Резултатите показват още, че певецът се е дрогирал в последните три месеца с хероин, а в кръвта му е имало следи и от морфин, както и от други упойващи вещества.  Документите от експертизата напълно опровергават написаното от сестрата на Явор Захариев във Facebook, че брат ѝ бил пребит до смърт.  Сестра му Рая твърдeше още, че той е бил чист от наркотици през последните месеци.", "date": "2019.04.17", "title": "Явор от Gravity Co. е починал от наркотици, сочи експертиза"}
{"url": "https://www.bgonair.bg/economy/2019-04-17/yuventus-gubi-400-miliona-evro-ot-otpadaneto-ot-shampionska-liga", "text": "\"Ювентус\" загуби близо 400 милиона евро заради отпадането си от Шампионска лига, предаде Bloomberg, цитиран от  . Причината е срива на акциите на италианския шампион, който се прости с най-комерсиалния турнир след загуба от \"Аякс\" с 1:2. Акциите на \"Юве\" се сринаха с 24%, което означава, че италианците са на загуба от 400 милиона евро от  пазарната си капитализация. Ценните книжа на \"Аякс\" пък поскъпнаха с 8,8% след успеха. В момента акциите на холандците струват 18,65 евро, оценявайки компанията на 342,8 млн. Тези на \"Ювентус\" пък се сринаха с 24% до 1,32 евро при пазарна стойност от 1,3 милиарда. Снимка: Facebook  ", "date": "2019.04.17", "title": "\"Ювентус\" губи 400 милиона евро от отпадането от Шампионска лига"}
{"url": "https://www.bgonair.bg/world/2019-04-17/sanktsiite-na-sasht-udariha-ruskiya-avtomobilen-gigant-gaz", "text": "\r\n Сериозни проблеми пред руския автомобилен гигант ГАЗ. Причината – ĸoмпaниятa попада в „черния списък“ на американските санкции. Руският олигарх Олег Дерипаска и някои от контролираните от него компании бяха засегнати от американските наказателни мерки преди година.  Санкциите бяха наложени от Финансовото министерство на САЩ не заради поведението на тези компании на пазара, а защото собственикът им фигурира в „черния списък“ на Вашингтон и минава за близък до руския президент Владимир Путин. В момента руският автомобилопроизводител ГАЗ paбoти cъc cпeциaлeн лицeнз, ĸoйтo пoзвoлявa чуждестранни ĸoмпaнии дa пpoдължaт cдeлĸитe си с него, без самите те да попаднат под ударите на санкциите.  Лицензът обаче изтичa пpeз юли, а вce oщe нямa paзгoвopи c Baшингтoн oтнocнo ycлoвиятa зa удължаването му или за пpeмaxвaнe нa наказателните мерки. През март Дерипаска подаде граждански иск срещу американското правителство, твърдейки, че е несправедливо обвинен за участие в дейности на руското правителство. Дерипаска е готов да се откаже от собствеността си над компанията, ако тя бъде изключена от черния списък. Той предупреди, че дори и дъpжaвaтa дa пoeмe ĸoнтpoлa, нaй-вepoятнo xиляди cлyжитeли щe зaгyбят paбoтaтa cи. Дaли ГAЗ щe пoпaднe пoд още по-тeжĸитe yдapи нa aмepиĸaнcĸитe caнĸции, вce oщe нe е ясно.  B cлyчaя с РУСАЛ – aлyминиeвият гигaнт, ĸoйтo Дepипacĸa ĸoнтpoлиpaшe, Вашингтон отпусна хватката и пoзвoли на компанията да paбoти, зa дa пpeдoтвpaти тpyc нa световния пaзap нa мeтaли. Caнĸциитe бяxa пpeмaxнaти изцялo пpeз янyapи, cлeд ĸaтo Дepипacĸa ce cъглacи дa прехвърли ĸoнтpoлa над компанията. Харесайте ни във Facebook ", "date": "2019.04.17", "title": "Санкциите на САЩ удариха руския автомобилен гигант ГАЗ"}
{"url": "https://www.bgonair.bg/world/2019-04-17/malniya-udari-akropola-v-atina-chetirima-postradaha", "text": "Четирима души пострадаха след като мълния удари Акропола в Атина. Те са настанени в болница. От Националната обсерватория в южната ни съседка са регистрирали няколкостотин гръмотевични удара само в столицата.  Метеоролозите предупреждават за опасно време, придружено от силни ветрове, проливни дъждове и градушки и в следващите дни.  ", "date": "2019.04.17", "title": "Мълния удари Акропола в Атина, четирима пострадаха"}
{"url": "https://www.bgonair.bg/bulgaria/2019-04-17/pedofili-debnat-v-internet-30-ot-detsata-gotovi-za-sreshta-s-nepoznat", "text": "Педофили дебнат непрекъснато в интернет, стават все по-изобретателни и рисковете за децата са големи, макар че малчуганите са наясно с тях и как да се предпазят от тях. В действителност обаче те не спазват основни правила за работа с интернет, които биха гарантирали тяхната сигурност, въпреки че ги знаят, обясни пред БНР Деница Друмева – управител на Фондация \"Хестия\", цитирана от Изводът й е от проучване, включващо над 8000 ученици в София. Според него голям процент от децата не си сменят паролите, както и не използват настройките за поверителност в социалните мрежи. По време на проучването децата са запитани дали биха излезли с непознат човек, когото познават само онлайн. 30% от запитаните биха излезли с такъв човек, подчерта Друмева. По думите й по-малките участници не са толкова склонни да излязат с непознат човек. При по-големите обаче – 17-18-годишините, процентът на тези, които биха се срещнали с непознат, е над 40. Над 70% от участващите в проучването деца използват интернет повече от 2 часа дневно, посочи още Деница Друмева. По думите й е положителен изводът, че децата са склонни да споделят с родителите си, ако се почувстват застрашени в интернет. Според нея е необходима цялостна стратегия, която да противодейства на киберпрестъпленията.  ", "date": "2019.04.17", "title": "Педофили дебнат в интернет, 30% от децата - готови за среща с непознат"}
{"url": "https://www.bgonair.bg/bulgaria/2019-04-17/resheno-biyachite-ot-gabrovo-ostavat-za-postoyanno-v-aresta", "text": "Окончателно - нападателите от Габрово остават за постоянно в ареста. Окръжният съд им наложи най-тежката мярка за неотклонение за побоя над продавач от магазин.  30-годишният Петко Асенов, 20-годишният му брат Йордан и 21-годишният им племенник Никола Монев бяха доведени в съда в Габрово от ареста във Велико Търново с белезници на ръцете и краката. Тримата са обвинени в причиняване на лека телесна повреда на Венцислав Иванов при побоя на 7 април в магазин, като деянието е извършено по хулигански подбуди. Сред появата в социалните мрежи на клипа с побоя, в Габрово избухнаха масови протести. Харесайте ни във Facebook ", "date": "2019.04.17", "title": "Решено: Биячите от Габрово остават за постоянно в ареста"}
{"url": "https://www.bgonair.bg/reportazhi/2019-04-17/skandalno-video-vzrivi-sotsialnite-mrezhi-v-speshnoto-v-burgas-iskat-pari-na-zhena-za-pregled", "text": "\r\n Скандално видео, заснето в Спешното отделение на държавната болница в Бургас, предизвика вълна от недоволство в социалните мрежи. На кадрите се вижда как жена е в тежко състояние пред лекарските кабинети, но за да я прегледат, от болницата ѝ искат пари. На видеото се вижда как жена със симптоми на сърдечен пристъп лежи пред спешния кабинет и няма кой да я прегледа. Двамата младежи, които са заснели клипа, повтарят, че лекарите искат пари за преглед.  Д-р Светослав Тодоров често дава дежурства в Спешния център. Казва, че клипът е манипулативен, а подадена жалба няма.  Медикът допълва, че само 5 минути след това жената е била прегледана. ", "date": "2019.04.17", "title": "Скандално видео: В Спешното в Бургас искат пари на жена за преглед?!"}
{"url": "https://www.bgonair.bg/denqt-on-air/2019-04-17/tarnovskata-konstitutsiya-na-140-g-nay-obichanata-zayavi-georgi-bliznashki", "text": "\r\n Търновската Конституция навърши 140 години! Развило ли се е оттогава гражданското общество? \"Това е най-обичаната конституция в историята на България. Бащите-учредители успяват да направят нещо много важно – превръщат конституцията в народна религия. Това ние не успяхме да го направим след 1989 г. Тази конституция изпреварва времето си – именно това е работата на един такъв документ. Тя дава огромно самочувствие на нашия народ. Тя не е само либерална, въпреки че свободата е водеща ценност\", обясни бившият служебен премиер проф. Георги Близнашки.   В студиото на \"Денят ON AIR\" той изтъкна, че паметни ще останат думите на Петко Славейков, че народ без партии е загубен народ.  \"Всичко това е изговорено преди много години. У нас се създава динамично гражданско общество, което разкрива нови хоризонти пред България. Не трябва да живеем с идеята, че отминалите времена има шанс да се върнат. Мнозина забравят, че политическите партии в началото на промяната се надпреварваха в това да доказват отдадеността си на демократичните идеали. Трябва да проявяваме по-голяма зрялост като общество\", подчерта гостът на Bulgaria ON AIR.  Професор Близнашки бе категоричен, че ние направихме избор преди 140 години и не бива да се отказваме от него.  Харесайте ни във Facebook ", "date": "2019.04.17", "title": "Търновската конституция на 140 г. – най-обичаната, заяви Георги Близнашки"}
{"url": "https://www.bgonair.bg/bulgaria/2019-04-17/proveryavat-hramovete-predi-velikden-za-protivopozharna-zashtita", "text": "\r\n Броени дни преди Великден проверяват всички храмове в страната. Инспекторите от противопожарна защита следят за изправност на пожарогасителите в църквите, и за достъпа до аварийните изходи и входове на храмовете. На територията на Първа районна служба в София има 11 храма, всички те вече са проверени за изправни пожарогасители. Всеки Великден в столичния храм „Св. Параскева“ се събират над 600 поклонници. А за отец Йоан тяхната безопасност е най-важна.  Свещниците в храмовете също трябва да са обезопасени с негорящи подложки, предаде Петьо Атанасов. Харесайте ни във Facebook   ", "date": "2019.04.17", "title": "Проверяват храмовете преди Великден за противопожарна защита"}
{"url": "https://www.bgonair.bg/denqt-on-air/2019-04-17/tsifrovizatsiya-sigurnost-kohezionna-politika-sred-osnovnite-tsennosti-na-gerb-za-evroizborite", "text": "\r\n \"Остава близо месец до евроизборите. На фона на калта, с която кампанията ни бива заливана, се стараем да залагаме на повече позитивизъм. Искаме да покажем на хората какъв е всъщност смисълът от Европа, какво печели страната ни от ЕС, както и те самите. Тъй като това е нещото, което вълнува обществото пряко\", посочи в студиото на  депутатът от ГЕРБ Младен Шишков. Toй бе категоричен, че вотът на всеки един гражданин е от изключително значение на тези избори, тъй като всичко, излято в публичното пространство до 26 май щяло да изчезне. Животът обаче след това щял да продължи да си тече и тези избори щели да бъдат определящи за бъдещето. Преди дни ГЕРБ и СДС представиха платформата, с която ще се явят на евроизборите. Тя включва 13 секторни политики, сред които са сигурността, цифровата и социалната икономика, инфраструктурата, кохезионната политика. \"Основните ценности, които ще защитаваме, ще бъдат справянето с кибератаките, повече средства за малките населени места, равен достъп до образование, качествено здравеопазване и увеличаване на разходите за отбрана в ЕС. Приоритетите на партията бяха представени от част от кандидатите на ГЕРБ за европарламента. Сред най-важни за страната ни участниците в листата определиха влизането на България в Шенген и еврозоната и увеличаване на бюджета, с който ще разполагаме през следващите години в рамките на ЕС. Водачът на ГЕРБ за изборите през май е сегашният еврокомисар Мария Габриел. Сред кандидатите за членове на Европейския парламент са още досегашни евродепутати и бивши министри.  ГЕРБ ще се явят заедно със СДС на предстоящия вот, а номинациите на \"старата десница\" са Александър Йорданов и Илия Лазаров.", "date": "2019.04.17", "title": "Цифровизация, сигурност, кохезионна политика - приоритети на ГЕРБ за евроизборите"}
{"url": "https://www.bgonair.bg/world/2019-04-17/mazh-se-vryaza-s-kolata-si-v-grupa-peshehodtsi-vav-filadelfiya", "text": "Тежък инцидент в американския град Филаделфия. Мъж се вряза с колата си в група пешеходци. В резултат са ранени шестима души – трима мъже и три жени на възраст между 17 и 40 години. Един от пострадалите е в критично състояние. 44-годишният шофьор е задържан. Той е с наранявания по главата и лицето. Повдигнати са му обвинения за причиняване на тежки телесни повреди. От полицията съобщиха, че малко преди пристигането на патрула, шофьорът е бил изваден от колата и пребит от случайни свидетели на инцидента. Органите на реда обявиха, че случилото се не е тероризъм. Шофьорът се е опитал да прегази нарочно единия от пешеходците, с когото преди това имал спор.  ", "date": "2019.04.17", "title": "Мъж се вряза с колата си в група пешеходци във Филаделфия"}
{"url": "https://www.bgonair.bg/lyubopitno/2019-04-17/battibaleno-predstavi-novata-si-godishna-kolektsiya", "text": "Една от най-големите модни марки у нас представи новата си годишна колекция. На специално ревю бяха изложени моделите, с които тази година  Battibaleno  ще облича клиентите си. Стил, елегантност и качествени материи. На това ще заложи една от най-големите модни марки у нас. А дизайнът винаги е плод на вдъхновение от ежедневието. Аз винаги залагам на това, което казват моите чувства. Те идват от това, което виждам аз. Обичам да разглеждам улиците и хората. Дрехите за следващото лято ще са направени от леки материали - лен с памук и коприна. И не само\", каза бизнесменът Рауф Ахундов . \"Започнахме да продаваме в Париж, в Гърция, във Виетнам... Но въпросът не е само в продажбата, въпросът е да имаш добра стратегия - обмислена и най-вече възможност за контрол. Марката залага на затворен цикъл на производство, а именно дрехите тук се правят от А до Я, допълни още той.  Многократно марката е участвала в прет-а-порте в Париж. Били са единствените представители на източна Европа.  ", "date": "2019.04.17", "title": "Battibaleno представи новата си годишна колекция"}
{"url": "https://www.bgonair.bg/denqt-on-air/2019-04-17/ekspert-golemi-promeni-v-ep-sled-vota-ne-se-ochakvat", "text": "\r\n \"Във Великобритания със сигурност ще има избори за европарламент. Ако проучванията се окажат верни, налице е една новоучредена партия, която ще поведе по гласове. А тази на Тереза Мей вероятно ще получи най-ниския глас, който някога е имала\", отбеляза в студиото на   европеистът и преподавател в СУ \"Св. Климент Охридски\" Вихър Георгиев.  Коментарът му идва по повод публикация на вестник The Independent, в която се почочва, че министър-председателят на Обединеното кралство няма \"никакъв шанс\" да прокара споразумението си за излизане на страната от структурите на Общността, за да избегне участието на Великобритания в изборите за Европейски парламент, както и да избегне поражение на партията си. \"Европейският парламент от своя страна няма да претърпи кой знае какви промени. Ще се появят някои нови играчи на терена, а двете големи партии, ЕНП и ПЕС, няма да могат вече сами да приемат закони. При тези избори специфичното обаче е, че има много голям процент граждани, които все още не са решили за кого ще гласуват\", посочи още Георгиев. Пред   той допълни, че те обикновено идентифицират две или три партии, за които биха дали своя глас, но не са сигурни дали изобщо да го направят. \"В момента в ЕС е налице огромен натиск водещата тема на изборите да бъде миграцията. Евроскептиците се чувстват най-комфортно, да обсъждат именно нея. На практика обаче водещите теми са различни за различните държави. В България например това, което вълнува обществото, са здравеопазването, доходите и корупцията\", каза още Вихър Георгиев.", "date": "2019.04.17", "title": "Експерт: Големи промени в ЕП след вота не се очакват"}
{"url": "https://www.bgonair.bg/world/2019-04-17/evroparlamentat-slozhi-kray-na-razlikite-v-hranite-iz-es", "text": "\r\n Европейският парламент сложи край на значителните разлики в качеството на храните в Европейския съюз.  На последното си пленарно заседание евродепутатите приеха новия търговски механизъм за потребителите.  В него обявяват предлагането на храни от една и съща марка, но с различни съставки и качество, за нелоялна търговска практика.  Съгласно промените ще бъдат налагани санкции за нарушителите - не по-малко от 4% от годишния оборот на производителя. Приетите нови европейски правила трябва да доведат до повече прозрачност при онлайн рекламата. Те ще задължат платформи като Amazon и AirBNB да разкриват параметрите, спрямо които съставят своите класации. Тоест на какъв принцип са подредени показаните резултати. Така за тези, които плащат продуктите им да се виждат на по-преден план, ще трябва допълнително да бъде обяснено.  Интернет платформите ще се задължат да информират потребителите си от кого закупуват конкретната стока или услуга. Харесайте ни във Facebook ", "date": "2019.04.17", "title": "Европарламентът сложи край на разликите в храните из ЕС"}
{"url": "https://www.bgonair.bg/lyubopitno/2019-04-17/igra-na-tronove-se-zavarna-s-rekorden-reyting", "text": "Рекордните 17,4 млн. души са гледали в неделя началото на последния сезон на сериала \"Игра на тронове\" на HBO, сочат данни на Nielsen и на HBO, цитирани от в. Wall Street Journal. Поредицата, която навлезе в осмия си и финален сезон тази седмица, е най-популярната продукция в историята на HBO, като успя да изпревари дори мафиотската драма \"Семейство Сопрано\". Цифрите вероятно ще са много по-големи, когато излезе информация и за гледането по заявка и през други канали. Последният сезон на сагата достигна средно 32,8 млн. зрители във всички платформи. Данните за 17,4 млн. зрители, които са рекордни за премиера на HBO, включват стрийминга в HBO Go и HBO Now. HBO Now се радва на 97% ръст на гледането спрямо дебюта на седми сезон. Дори и близо двугодишната пауза между сезоните не беше достатъчна, за да отблъсне феновете. Неделната премиера на новия сезон отбеляза 8% ръст на броя на зрителите спрямо тази на седми сезон през юли 2017 г., когато гледаха около 16,1 млн. зрители. Повече информация четете в .  ", "date": "2019.04.17", "title": "\"Игра на тронове\" се завърна с рекорден рейтинг"}
{"url": "https://www.bgonair.bg/world/2019-04-17/frantsiya-sabira-arhitekti-ot-tsyal-svyat-za-rekonstruktsiyata-na-notr-dam", "text": "\r\n След унищожителния пожар в \"Парижката Света Богородица\", Франция обявява международен конкурс за архитекти, които ще възстановят катедралната кула. А средствата, дарявани от обикновени французи до мощни магнати, вече са около 880 милиона евро, или близо 1 милиард долара. Тази вечер в 18:50 местно време – часът на избухването на пожара, камбаните на всички френски катедрали ще забият едновременно. Кулата стрела ще бъде възстановена, но може да не изглежда по същия начин, както досега. Това стана ясно след извънредно заседание на френското правителство. Властите са категорични, че катедралата ще изглежда по-красива след реконструкцията. Районът около Нотр Дам продължава да е отцепен докато експертите не се уверят, че сградата е стабилна и няма опасност от срутвания. Експертите са категорични, че реставрацията ще отнеме години и ще е съпроводена с редица предизвикателства. Не е ясно и колко пари ще струва. Най-важно е да бъде защитен интериорът на сградата от външни влияния. Затова приоритет е да бъде изграден временен покрив от метал или пластмаса, който да спира дъжда.  Добрата новина е, че символът на Франция – петлето на върха на кулата стрела – е спасено. В него се съхраняват мощи на Свети Дени и на Света Женвиев – покровители на Париж, както и парченце от Трънния венец. Реликвите на върха на кулата-стрела пазят града от беди. Харесайте ни във Facebook ", "date": "2019.04.17", "title": "Франция събира архитекти от цял свят за реконструкцията на Нотр Дам"}
{"url": "https://www.bgonair.bg/world/2019-04-17/pochina-prezidentat-na-peru-alan-garsiya-prostrelyal-se-v-glavata", "text": "Почина заемалия два мандата президент на Перу Алан Гарсия. Докато полицията влизала в дома му, за да го арестува, той се прострелял в главата. Алан Гарсия посикал да се обади на адвоката си и влязъл в спалнята. Секунди по-късно се чул изстрел.  Президентът на Перу беше разследван за вземане на подкуп.  Той е участвал в мащабен корупционен скандал заедно с други латиноамерикански лидери.", "date": "2019.04.17", "title": "Почина президентът на Перу Алан Гарсия, прострелял се в главата"}
{"url": "https://www.bgonair.bg/world/2019-04-17/shestima-dushi-zaginaha-v-chili-sled-kato-samolet-se-razbi-v-kashta", "text": "Най-малко шестима души загинаха при падането на малък частен самолет върху къща в град Пуерто-Монт в Чили. Загинали са всички на борда на машината – две жени, трима мъже и пилота.  Инцидентът е станал малко след излитането на самолета от местното летище \"Ла Палома“. След удара в жилищната сграда на мястото е избухнал пожар.  \r\nСъобщава се за поне един ранен – жена, станала свидетел на катастрофата, която е била ударена от отломки. Според местните власти къщата, в която се е разбил самолета, не е имало хора. Причините за инцидента се изясняват.  ", "date": "2019.04.17", "title": "Шестима души загинаха в Чили, след като самолет се разби в къща"}
{"url": "https://www.bgonair.bg/bulgaria/2019-04-17/stotitsi-si-vzeha-posledno-sbogom-s-futbolnata-legenda-aleksandar-kostov", "text": "\n Стотици хора се сбогуваха с футболната легенда Александър Костов. На поклонението присъстваха Наско Сираков, Даниел Боримиров,Стефан Павлов, фенове и спортни дейци. Бившият кмет на София и служебен премиер на България Стефан Софиянски, треньор номер едно на 20 век Димитър Пенев, бившият собственик на \"Левски\" Тодор Батков и много други също изпратиха за последно Костов. Синята легенда напусна този свят на 81 години. Поклонението се състоя в столичния храм \"Св. София\". Сашо Костов има 331 мача на \"Левски\" и 85 гола. Той е трикратен шампион на България и петкратен носител на Купата на България. С национални отбор участва в световните първенства в Чили и Англия. След края на активната си спортна кариера, Костов остава във футбола като треньор на \"Хасково, \"Монтана\", както и на отбори в Кипър, Тунис и Индонезия. Носител на званието \"Заслужил майстор на спорта\" от 1982г.  ", "date": "2019.04.17", "title": "Стотици си взеха последно сбогом с футболната легенда Александър Костов"}
{"url": "https://www.bgonair.bg/world/2019-04-17/poredni-dve-zheni-ot-sauditska-arabiya-potarsiha-ubezhishte-v-gruziya", "text": "\r\n Избягали от Саудитска Арабия сестри с призив за помощ в социалните мрежи. Двете момичета в момента се намират в Грузия. Те твърдят, че са изложени на смъртна опасност в родината си и ако се върнат, ще бъдат убити.  По думите им баща им и братята им са пристигнали в Грузия, за да ги търсят. Грузия се е превърнала в транзитна точка за много саудитски жени през последните години, тъй като в страната може да се влиза без виза.  По-рано тази година млада жена избяга от семейството си в Саудитска Арабия и се барикадира в хотел на летището в Тайланд. Харесайте ни във Facebook ", "date": "2019.04.17", "title": "Поредни две жени от Саудитска Арабия потърсиха убежище в Грузия"}
{"url": "https://www.bgonair.bg/world/2019-04-17/aresti-v-london-sled-porednite-protesti", "text": "290 ареста в Лондон след края на втория ден на блокади, организирани от екоактивисти. Задържаните са членове на движението \"Extinction Rebellion\", което започна в понеделник седмица на протести с искане да бъде обявено \"климатично извънредно положение\".  Екоактивистите блокираха емблематични места в самия център на британската столица. Демонстрантите обявиха, че ще продължат с протестите докато исканията им за опазване на природата и борба с климатичните промени не бъдат чути.  ", "date": "2019.04.17", "title": "Арести в Лондон след поредните протести"}
{"url": "https://www.bgonair.bg/kriminalno/2019-04-17/11-godishno-momche-s-naranyavaniya-sled-poboy-ot-uchitelya-si", "text": "\r\n 11-годишно дете е било бито от учител в габровско основно училище, вследствие на което има наранявания. Инцидентът е станал вчера, съобщиха от МВР. 40-годишната майка на момчето подала сигнал в полицията. На детето е извършен преглед в отделението по съдебна медицина в областната болница \"Д-р Тота Венкова\" и е назначена съдебно-медицинска експертиза. Започнало е досъдебно производство в районното полицейско управление в Габрово за нанасяне на телесна повреда от длъжностно лице над малолетно лице. Георги Маринов, началник на Регионалното управление на образованието (РУО), съобщи, че в момента се извършва проверка. Уведомен е и отдела за закрила на детето. По думите му директорът ще потърси дисциплинарна отговорност на учителя Калчев, който бил възпитател. В училището днес щяла да се извърши и проверка по случая от служители на районното полицейско управление.  ", "date": "2019.04.17", "title": "Майка на петокласник твърди: Синът ми е бит от учител!"}
{"url": "https://www.bgonair.bg/reportazhi/2019-04-17/parite-na-partiite-belezhat-rast-sochi-doklad-na-smetnata-palata", "text": "\r\n Парите на партиите се увеличават. Това показа доклад на Сметната палата за финансовите отчети на партийните централи. Въпреки повечето пари, партиите намаляват. За 5 години от политическата сцена за изчезнали 50 политически формации. От 128 партии в България, 15 получават държавна субсидия. Тя покрива 90% от разходите на политическите централи. Останалите 10% са членски внос и дарения.  От 2017 до 2018 година парите на ГЕРБ са нараснали от 17 млн. до 23 млн. лева.  При БСП парите са се увеличили от 4 млн. и половина до 6 млн. и половина лева.  В касата на ДПС парите са колкото и при социалистите. Обединените патриоти имат 5 млн. лева, във \"Воля\" милионите са малко над 3.  \"Обединените патриоти\" искат промяна на размера на държавната субсидия. В момента тя е 11 лева на получен действителен глас, въпреки готовността на управляващите субсидията да намалее до 1 лев.  Според \"Обединени патриоти\", а и според ДПС, ако партиите не получават държавна субсидия, те ще се обърнат към други форми на финансиране. А това щяло да засили корпоративния вот, който няма как да се отчете. Шест партии, които не са подали отчети за 2017 и 2018 година, ще бъдат дадени на прокуратурата. ", "date": "2019.04.17", "title": "Парите на партиите бележат ръст, сочи доклад на Сметната палата"}
{"url": "https://www.bgonair.bg/world/2019-04-17/parizh-skarbi-hilyadi-se-sabraha-na-bdenie-pred-notr-dam", "text": "\r\n Париж скърби за \"Нотр Дам\". Хиляди се събраха на бдение пред катедралата в самото сърце на френската столица. Малко след падането на нощта хората, със запалени свещи в ръце започнаха да се молят, а други - да пеят религиозни песни пред 850-годишната сграда.  Огънят в \"Нотр Дам\" беше потушен след близо 14-часови самоотвержени усилия на над 400 пожарникари, които бяха наречени \"герои“ заради куража и професионализма си при спасяването на катедралата. Множеството на площада пред \"Нотр Дам\" прекъсна за момент молитвите си, за да аплодира пожарната кола, преминалата по същото време по близка улица. В момента тече разследване за уточняване на обстоятелствата около избухването на мощния пожар. Властите обявиха, че той не е в резултат на умишлен палеж, а най-вероятно се дължи на инцидент. Президентът Еманюел Макрон обяви, че \"Норт Дам\" ще бъде възстановена в предишния ѝ блясък, а по сметката на националната дарителска кампания за катедралата вече са постъпили над 700 милиона евро.  ", "date": "2019.04.17", "title": "Париж скърби: Хиляди се събраха на бдение пред \"Нотр Дам\""}
{"url": "https://www.bgonair.bg/bulgaria/2019-04-17/udarno-rabotniyat-den-na-deputatite-prodalzhi-chas-i-polovina", "text": "Едва час и половина продължи редовното парламентарно заседание в сряда. Точно в 13.00 ч. шефката на НС Цвета Караянчева би звънеца и откри заседанието, а в 14,26 ч. законотворците си тръгнаха, за да гледат своите си дела, защото бяха приключили с програмата си за днес. В нея бяха включени приемането на промени в състава на парламентарни комисии и поправки в Закона за търговския регистър и в Закона за физическото възпитание и спорта. След тържественото заседание, което се проведе вчера във Велико Търново по повод 140 години от приемането на първата българска Конституция, народните избраници явно са преценили, че програмата им за седмицата не трябва да е натоварена. За четвъртък имат една точка – приемането на доклада за дейността на омбудсмана Мая Манолова за миналата година. За петък е предвиденото единствено провеждането на редовния парламентарен контрол, информира   ", "date": "2019.04.17", "title": "Ударно: Работният ден на депутатите продължи час и половина"}
{"url": "https://www.bgonair.bg/bulgaria/2019-04-17/arabadzhievi-tarseli-hora-ot-nap-koito-da-im-pomognat", "text": "\r\n Хотелиерите Ветко и Маринела Арабаджиеви търсели информация кой в Националната агенция по приходите може да им реши проблемите.  Това открили испанските власти при анализа на 6 от общо 26 телефона, открити в дома на Георги Семерджиев, където Арабаджиеви се укриваха и бяха арестувани.  У нас прокуратурата ще проверява дали информацията им за данъчните е вярна, защото парите били мощен стимул за въздействие.  Съпрузите са търсили в интернет и информация за съдиите, гледали мерките за неотклонение на сина им.  Маринела и Ветко Арабаджиеви се очаква да бъдат екстрадирани в София в началото на следващия месец.", "date": "2019.04.17", "title": "Aрабаджиеви търсели хора от НАП, които да им помогнат"}
{"url": "https://www.bgonair.bg/bulgaria/2019-04-17/meditsi-ot-nyakolko-grada-i-ombudsmanat-izlyazoha-na-protest-v-burgas", "text": "\r\n Медицински работници от Бургас, Сливен, Айтос и Карнобат се събраха на пореден протест пред държавната болница в Бургас. Към тях се присъедини и омбудстманът Мая Манолова. Недоволството на медиците не стихва, въпреки решението на правителството да отпусне 50 милиона лева за увеличаване на заплатите им. Илия Илчевски е рентгенов лаборант. От Северна Македония е, но е завършил медицина в България и е останал да работи тук. Сега обаче разчита на помощ от родителите, за да живее достойно.  Медицинските работници не са съгласни с обещаните от правителството 900 лв. стартова заплата. Медицинските специалисти посочиха, че в болниците заради липса на кадри работят сестри в пенсионна възраст и пенсионерки. Протестът беше подкрепен от омбудсмана Мая Манолова.  По думите й има опит да се настройват едни срещу други медицински специалисти от държавни и частни болници, лекари срещу сестри, предаде Стиляна Георгиева. Харесайте ни във Facebook ", "date": "2019.04.17", "title": "Медици от няколко града и омбудсманът излязоха на протест в Бургас"}
{"url": "https://www.bgonair.bg/bulgaria/2019-04-17/ivancheva-i-petrova-s-otvoreno-pismo-shte-se-borim-za-kauzite-si", "text": "\r\n Осъдената на 20 години затвор бивша кметица на район \"Младост\" Десислава Иванчева и заместничката ѝ Биляна Петрова с поредно отворено писмо от ареста. То беше разпространено в социалните мрежи от бившия им PR Петър Кърджилов. В него двете са категорични, че ще продължат да се борят за каузите си. Според заместник-главния прокурор Иван Гешев обаче делото \"Иванчева\" е пример за събиране на доказателства. Три часа след като чуха присъдите си от по 20 и 15 години затвор за поискан, но неполучен подкуп, и след като бяха задържани в съдебната зала, Десислава Иванчева и Биляна Петрова се обърнаха към поддръжниците си с отворено писмо.  В няколко страници ръкописен текст двете молят за подкрепа за регистрацията на Иванчева като кандидат–евродепутат. Твърдят, че са върнати в ареста, за да нямат достъп до интернет и не могат да продължат с разследването си за нередностите в район \"Младост\".  Заместник-главният прокурор допълни, че съдът е спазил закона, който предвижда наказание от 10 до 30 години затвор за корупция.", "date": "2019.04.17", "title": "Иванчева и Петрова с отворено писмо: Ще се борим за каузите си!"}
{"url": "https://www.bgonair.bg/bulgaria/2019-04-17/aleksandar-manolev-podade-ostavka-borisov-ya-prie", "text": "\r\n Поредна оставка в кабинета \"Борисов 3\" заради имотите на властта. Този път с поста си се разделя досегашният заместник-министър на икономиката Александър Манолев. Оставката му е приета. Като мотив за решението си Манолев изтъква започналата проверка на Върховната касационна прокуратура по повод медийни публикации и желанието му това по никакъв начин да не засяга работата на правителството. Публикациите свързват името му със злоупотреби с европари. Друг аргумент, посочен от Манолев, е солидарността с колегите му, които са спазили моралния стандарт в управлението и са напуснали постовете си само заради съмнения, съобщиха от правителствената пресслужба. \"Сигурен съм, че в документите няма нищо срещу мен, но не мога да подложа семейството си отново на това. Благодаря за доверието. Решението ми е лично\", допълва още Александър Манолев. През есента на миналата година пък той не стана министър на транспорта на мястото на Ивайло Московски заради твърдения, че е бил подсъдим за катастрофа с причинена телесна повреда през 2012 г., както и че имал странни бизнес съдружия.", "date": "2019.04.17", "title": "Александър Манолев подаде оставка, Борисов я прие"}
{"url": "https://www.bgonair.bg/direktno/2019-04-17/proizvoditelite-prognozirat-10-uvelichenie-na-konservite", "text": "\r\n С около 10 на сто ще поскъпнат консервите тази година, прогнозира Стойчко Кировски - председател на УС на Съюза на преработвателите на плодове и зеленчуци. Той поясни в предаването   по  , че тази цена се формира заради поскъпване на плодове, по-високи цени на тока, увеличение на заплатите в сектора, по-висока цена на бурканите. По-висока цена на българските плодове прогнозира и Марияна Милтенова от съюза на градинарите, като поясни, че загубите тази година на места заради сланите може да достигнат до 70 %. За съжаление у нас няма механизъм, който да компенсира в достатъчен размер производителите. Освен това има и незаконен внос, който също удря родната продукция.    ", "date": "2019.04.17", "title": "Производителите прогнозират 10% увеличение на консервите"}
