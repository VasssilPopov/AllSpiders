{"url": "https://www.bgonair.bg/science/2019-02-28/a1-startira-predvaritelni-porachki-na-novata-seriya-smartfoni-samsung-galaxy-s10", "text": "\r\n . Тя включва три модела - флагманите S10+ и S10, както и бюджетната версия S10e. Първите 1 000, които закупят и активират Galaxy S10 или S10+ до 15 март и се регистрират в приложението Samsung Members в периода 01 – 04 април, ще получат безплатно новите слушалки Samsung Buds. Galaxy S10+ може да се закупи за 1 299,99 лева в брой или за 59,99 лева на месец с план A1 ONE Unlimited 5XL. В очакване на пролетта надеждата за топли и слънчеви дни става все по-силна. Ако не ви се чака обаче, \"Макс Спорт\" ще ви предостави директно лятна жега – още през март. Месецът на футболни дербита като \"Реал\" (Мадрид) и \"Барселона\", \"Милан\" и \"Интер\", \"Аякс\" и ПСВ Айндховен, на първите два тенис Мастърса през годината в Индиън Уелс и Маями, на втората битка на Благой Иванов в UFC и на завръщането на Moto GP на голямата сцена. Всичко това – през март по \"Макс Спорт\". Дойде и време за въпроса в месечната игра на А1. Отговаряйте правилно във  с коментар под новинитe и може да спечелите смартфона А1 Smart N9.  Победителят за месец в февруари ще бъде обявен в следващото издание на \"Ако сте пропуснали\". ", "date": "2019.02.28", "title": "А1 стартира предварителни поръчки на новата серия смартфони Samsung Galaxy S10"}
{"url": "https://www.bgonair.bg/reportazhi/2019-02-28/blagoevgrad-dobrovoltsi-signaliziraha-za-nemarlivo-otnoshenie-spryamo-operirano-kuche", "text": "\r\n Доброволци сигнализираха за куче от местния приют, което след операция е било оставено на мокро и студено. След тяхната намеса животното е настанено във ветеринарна клиника. Наричат я Певицата. Едно от 30-те кучета, които живеят в приюта за бездомни животни в Благоевград. Там в началото на седмицата е била кастрирана от ветеринар. По думите на служителите от приюта е била изведена, за да я сложат в клетка и после е преместена в кабинет. Версиите на служителите на приюта и доброволците обаче се разминават.  Доброволците твърдят, че са открили кучето мокро и облято в кръв. Елеонора Николова се опитала да го вземе, но от приюта не са позволили. На следващия ден отива  да прибере кучето заедно с друга доброволка. Те прескачат оградата на приюта, но от животното няма и следа. От там обясняват, че е било прибрано в лекарски кабинет на топло. След разговори с представител на общината Елена успява да изведе кучето. Веднага е откарано във ветеринарна клиника.   Кучето е стабилизирано от ветеринарите. Но се оказва, че финансирането за приюта е недостатъчно. Признават си го и от там. Капацитетът му е 30 кучета, а тук се събират всички от югозападна България.  Според закона всяко куче, което се освобождава от приюта трябва да бъде чипирано и кастрирано. Именно заради това, след като Йоана е пожелала да го осинови, е извършена манипулацията. Днес Певицата е по-добре. Харесайте и страницата ни във Facebook ", "date": "2019.02.28", "title": "Благоевград: Доброволци сигнализираха за немарливо отношение спрямо оперирано куче"}
{"url": "https://www.bgonair.bg/world/2019-02-28/piyan-ruski-kapitan-zabi-koraba-si-v-most", "text": "Пиян руски капитан заби кораба си в мост в южнокорейското пристанище Пусан. Вследствие на удара в съоръжението се отворила 5-метрова дупка. Няма данни за пострадали хора. Причините за инцидента са неизвестни. Според корейската брегова охрана, капитанът на кораба имал високо съдържание на алкохол в кръвта. Съобщава се и за друг инцидент с участието на товарния кораб. 40 минути преди катастрофата той се сблъскъл с круизен лайнер.", "date": "2019.02.28", "title": "Пиян руски капитан заби кораба си в мост"}
{"url": "https://www.bgonair.bg/reportazhi/2019-02-28/neobichayno-toploto-vreme-prez-zimata-izkara-uchenitsi-na-protest-v-belgiya", "text": "\r\n Необичайно меко време отбелязаха в Западна Европа през последните дни.  В понеделник във Великобритания беше регистриран най-топлият зимен ден в историята с температура от малко над 21 градуса в Лондон. Вчера във Франция беше поставен подобен абсолютен рекорд. В същото време расте и мобилизацията в защита на климата. \"Не съсипвайте това, което не можете да поправите“ – с този лозунг близо три хиляди ученици се събраха в белгийския град Антверпен.  Това е осмият пореден четвъртк, в който класните стаи в Белгия опустяват. А младежите излизат на улицата, за да призоват за спешни действия срещу глобалното затопляне.  Демонстрацията е част от глобално движение, започнало през август миналата година от Швеция. Инициатор е 16-годишната Грета Тунберг. Всеки петък тя протестира пред шведския парламент. \r\nТака вдъхновява връстниците си по цял свят. Днес се присъединява към поредното белгийско шествие.  В същото време във Франция над 2 милиона души подписаха петиция за завеждане на дело срещу държавата за \"престъпно бездействие“. Обвиняват я в липсата на мерки за ограничаване на вредните емисии. Организациите ще внесат жалбата в съда на 14-и март.  За 15-и март Грета Тунберг призовава за глобален протест в защита на климата. Харесайте и страницата ни във Facebook ", "date": "2019.02.28", "title": "Необичайно топлото време през зимата изкара ученици на протест в Белгия"}
{"url": "https://www.bgonair.bg/bulgaria/2019-02-28/plevneliev-v-balgariya-ima-mechtateli-koito-ya-promenyat-kam-dobro", "text": "\r\n [gallery] Той откри конференцията \"Knowledge city 2019 - градове на бъдещето\", организирана от Investor Media Group.  Събитието е посветено на цифровата икономика и стратегиите за интелигентно развитие на градовете в страната.  Целта на форума е да бъдат обсъдени идеи и добри практики, за да могат редица български градове да се превърнат в така наречените \"умни градове\".", "date": "2019.02.28", "title": "Плевнелиев: В България има мечтатели, които я променят към добро"}
{"url": "https://www.bgonair.bg/economy/2019-02-28/bulgaria-air-i-air-italy-podpisaha-savmestno-codeshare-partnyorstvo", "text": "Bulgaria Air и Air Italy сключиха мащабно партньорство, с което ще предложат на клиентите си по-добра и удобна връзка между България, Италия, САЩ, Канада, Азия и Африка.  По силата на ново codeshare споразумение между двете авиокомпании, кодът \"FB\" на Bulgaria Air ще бъде поставен  върху самолетните билети на Air Italy между Милано Малпенса и Рим Фиумичино, Неапол, Олбия и Каляри (Сардиния), Палермо и Катания (Сицилия) и Ламеция Терме (Калабрия). Започвайки с новия летен сезон на IATA, Air Italy от своя страна ще постави своя “IG” код на билетите на националния превозвач между Милано Малпенса и София, Варна и Бургас.  В същото време благодарение на ново търговско интерлайн споразумение пътниците на Bulgaria Air ще могат да пътуват с полети  на Air Italy между Милано Малпенса и Лос Анджелис, Маями, Ню Йорк, Сан  Франциско, Торонто, както и към десетки други дестинации на италианския превозвач в Азия и Африка. Сред тях са Кайро, Лагос – най-големият град в Нигерия, както и до египетския курортен пристанищен град на Червено море Шарм Ел-Шейх. За по-голямо удобство и избор, националният превозвач удвоява и броя на полетите до Милано – те ще се изпълняват всеки вторник, сряда, четвъртък и неделя. От днес се продават и първите налични полети от партньорството, които стартират сна 31 март.  \"За мен е голямо удоволствие да обявим oфициално новото споразумение с Air Italy, което е само крачка към дългосрочната цел на Bulgaria Air да предложи презокенаски полети на пътниците. Нашето желание е непрекъснато да разширяваме портфолиото си от дестинации и сме много щастливи, че сме намерили партньор като Air Italy, който вече се е доказал като отговорна, новаторска и прогресивна авиокомпания. Благодарение на това партньорство всеки може да се възползва от същите висококачествени и удобни полети вече и между България, Италия, САЩ, Канада, Азия и Африка. Щастливи сме да посрещнем всички пътници на Air Italy на борда и да създадем още една транспортна връзка между България и още три континента“, каза Христо Тодоров – изпълнителен директор на Bulgaria Air.  \"Началото на нашето партньорство с Bulgaria Air е чудесна новина за пътниците на двете авиокомпании. Нашите клиенти вече могат да се възползват от нов избор за пътуване от седемте ни ключови италиански дестинации, към България, през Милано Малпенса. С удоволствие приветстваме и пътниците на Bulgaria Air на нашите нови полети от Милано Малпенса до Рим, Неапол, Палермо, Катания, Ламеция Терме, Каляри и Олбия”, заяви и Росен Димитров, главен оперативен директор на Air Italy. \"Също така сме много горди, че ще имаме възможност да приветстваме пътниците на Bulgaria Air от София, Варна и Бургас на борда на новите ни интерконтинентални полети от Милано Малпенса до САЩ и Канада, защото ще могат да пътуват в нашите изключително удобни и широки самолети Airbus A330-200 и да изпробват новите ни бизнес и икономична класи”, допълни още той. \r\nСамолетни билети за маршрутите Италия/България по новото codeshare споразумение са достъпни за закупуване от туристическите агенти, чрез уебсайтовете на двете авиокомпании и центровете за обслужване на клиенти на Bulgaria Air и Air Italy от 31 март.", "date": "2019.02.28", "title": "Bulgaria Air и Air Italy подписаха съвместно codeshare партньорство"}
{"url": "https://www.bgonair.bg/denqt-on-air/2019-02-28/gerb-motivite-na-prezidenta-za-vetoto-ne-byaha-yuridicheski-izdarzhani", "text": "\r\n ГЕРБ и \"Обединените патриоти\" се договориха за преференциите. Те решиха да не се съобразят с президента Румен Радев и обещаха да върнат ниския праг. Паралелно с това, днес отложиха и решението да оставят без заплати отсъстващите от НС депутати. , отбеляза в студиото на  депутатът от ГЕРБ Младен Шишков. Той допълни, че вероятно президентът Радев е бил подведен от своите съветници и това е основната причина, поради която управляващите са отхвърлили ветото му. \"След като Изборният кодекс бъде отворен, се очаква да коментираме и останалите теми, които бяха изложени по време на дебатите на неговото приемане. Сигурен съм, че с един разумен диалог ще стигнем до най-правилното решение\", категоричен бе гостът на Ганиела Ангелова. Припомняме, че президентът Румен Радев върна Изборния кодекс за повторно разглеждане от депутатите и призова БСП да се върнат в парламента. Мотивите на държавния глава за вето номер 14 бяха, че промените в Изборния кодекс издават отсъствие на воля за прозрачни и честни избори. Пред   Младен Шишков коментира още темата за развитието на регионите в държавата. По думите му управляващите продължавали да работят усилено в изграждането на пътната мрежа на страната.  \"Това е основата, върху която трябва да се гради всичко останало. В момента започва строителството на най-важния участък от АМ \"Хемус\" за Северна България. Проектът предвижда до края на 2022 година той да бъде завършен\", добави още депутатът от ГЕРБ.", "date": "2019.02.28", "title": "Глас от ГЕРБ: Мотивите на президента за ветото не бяха юридически издържани"}
{"url": "https://www.bgonair.bg/economy/2019-02-28/evrostat-nad-40-ot-balgarite-zhiveyat-v-prenaseleni-zhilishta", "text": "43,5% от българите на възраст между 20 и 64 години са живели в пренаселени жилища през 2017 г., сочат данни на европейската статистическа служба Евростат. Делът им остава почти непроменен спрямо 2016 г., когато 44,4% от българите са обитавали пренаселени домове според данните на Евростат. По този показател страната ни е на второ място в Европейския съюз след Румъния, където 47,8% от гражданите живеят в пренаселени жилища. След България се нареждат Хърватия (41,4%), Латвия (40,7%) и Унгария (40,1%), а най-нисък е делът на живеещите в пренаселени жилища граждани на Кипър (2,5%), Малта (2,4%) и Ирландия (2,1%). България е на второ място и по брой чужденци, които не са граждани на страна членка на ЕС, живеещи в пренаселени жилища – 67,2%. На първо място е Хърватия с 67,6%, а след България са Полша с 61%, Гърция с 55,6% и Италия с 52,5%. Най-нисък е делът им в Малта (9,4%) и Кипър (7,1%). В целия ЕС чужденците, които не са граждани на страна членка на съюза, живеещи в пренаселени домакинства, са били 34,6% през 2017 г. Това е почти с 18% повече спрямо местните жители, обитаващи пренаселени домове (16,7%) и чужденците, които са граждани на страна членка на ЕС (16,8%). Евростат смята, че човек живее в пренаселено домакинство, ако то не разполага поне с: - една стая за домакинство - една стая за двойка в домакинството - една стая за един човек на 18 или повече години - една стая за двама души от същия пол на възраст между 12 и 17 години - една стая за човек на възраст между 12 и 17 години, който не е включен в предходната категория - една стая за две деца на възраст под 12 години В същото време по данни на Националния статистически институт у нас има около 3,9 милиона жилищни единици, но домакинствата у нас, които са около 3 милиона - обитават 2,7 милиона жилища, тоест съществува огромен жилищен излишък от близо 1,2 милиона жилища.", "date": "2019.02.28", "title": "Евростат: Над 40% от българите живеят в пренаселени жилища"}
{"url": "https://www.bgonair.bg/economy/2019-02-28/trevozhen-spad-v-industrialnoto-proizvodstvo-na-yaponiya", "text": "Промишленото производство в Япония се е свило с най-бързи темпове за последната година през януари, като секторите, свързани с моторните превозни средства и електрониката отчитат понижения, съобщава Financial Times.  В същото време и продажбите на дребно в страната на изгряващото слънце се разминаха с прогнозите. Индустриалното производство в Япония се свива с 3,7% на годишна база през януари, разминавайки се с консенсусната прогноза за спад с 2,5%. От Министерството на икономиката, търговията и промишлеността заявиха, че промишленото производство е на пауза, като от институцията коментираха, че очакват производството да нарасне с 5% през февруари, преди отново да отчете спад през март. \"Като цяло изглежда, че икономиката се забавя рязко в началото на 2019 г., което би трябвало да светне червена лампичка на Централната банка, че е необходимо да поднови дебата за възможни мерки за количествени облекчения\", коментира Марсел Тиелант, старши икономист за Япония в Capital Economics. Четете повече по темата в Харесайте страницата ни във Facebook ", "date": "2019.02.28", "title": "Тревожен спад в индустриалното производство на Япония"}
{"url": "https://www.bgonair.bg/world/2019-02-28/tramp-i-kim-chen-veche-razgovaryaha-na-chetiri-ochi-sledvat-pregovori-v-shirok-format", "text": "\r\n Доналд Тръмп и Ким Чен Ун не успяха да постигнат споразумение. Разговорите между двамата лидери в Ханой приключиха предсрочно. Срещата, на която се обсъждаше ядреното разоръжаване на Корейския полуостров беше съкратена, а работният обяд след нея – отменен. Изходът от днешните разговори беше изненада, тъй като срещата на четири очи между Тръмп и Ким вчера приключи изключително позитивно и беше последвана от вечеря с коктейл от скариди, печено говеждо филе и лава кейк. Залата за планирания работен обяд остана празна, а общата пресконференция беше отменена. Преди да отлети към Вашингтон, Доналд Тръмп обясни, че Пхенян са искали да бъдат вдигнати всички санкции срещу Северна Корея и че са били склонни да премахнат голяма част от ядрените си съоръжения, но делегацията на САЩ е решила да напусне залата. Тръмп увери все пак, че разговорите между двете страни, продължават.  Южна Корея първа изрази разочарованието си от липсата на споразумение, но и надежда от постигнатия напредък. Все още няма коментар от севернокорейска страна. Ким Чен-Ун обаче остава във Виетнам, където през следващите два дни ще проведе серия от срещи. Харесайте и страницата ни във Facebook ", "date": "2019.02.28", "title": "Разговорите между Доналд Тръмп и Ким Чен Ун приключиха предсрочно"}
{"url": "https://www.bgonair.bg/denqt-on-air/2019-02-28/bsp-se-bori-za-pravoto-na-vseki-balgarin-da-poluchi-chestni-izbori-zayavi-sotsialist", "text": "\r\n Управляващото мнозинство ще отхвърли президентското вето върху промените в Изборния кодекс, а БСП продължават да отказват да влязат в Народното събрание. \"БСП ясно е поставила своите условията, те са описани в позиция и смятаме, че е достатъчно красноречива, за да влизаме в обяснения кога и как ще се връщаме в парламента. Това са четири условия, които отиват отвъд партийния интерес. За нас най-важното е нашата битка срещу безумните изменения срещу ИК\", коментира в \" \" депутатът от БСП Александър Симов. По думите му БСП се бори за правото на всеки българин да получи честни избори.  Александър Симов коментира и решението за промени в правилника на Народното събрание, което ще доведе до това отсъстващите депутати да не взимат заплати. \"Всеки има право да изрази своето мнение без това да попречи на кариерата му. Повечето ми колеги приемат това решение като начин нашата битка да продължи. Те не могат да разчитат на безгранични средства, но влизането в парламента е и кауза\", категоричен бе социалистът пред  . Депутатът заяви, че докато той и съпартийците му не са на работа, няма да взимат заплати. Той обясни, че социалистите работят и извън Народното събрание, като се подготвят усилено за евровота, провеждайки срещи. \r\n ", "date": "2019.02.28", "title": "БСП се бори за правото на всеки българин да получи честни избори, заяви социалист"}
{"url": "https://www.bgonair.bg/denqt-on-air/2019-02-28/treti-pol-ne-sashtestvuva-anketata-obikolila-uchilishtata-e-nedorazumenie-posochi-patriot", "text": "\r\n Трети пол не съществува. Всеки натиск от страна на световните либерали върху правителствата и международните организации той да бъде признат, противоречи на човешката природа. Това заяви в студиото на   депутатът от \"Обединени патриоти\" д-р Калин Поповски по повод скандалната анкета по темата \"трети пол\", която обиколи редица български училища. Тя бе спусната от Еврокомисията в учебните заведения във всички страни членки на ЕС. Самата брошура няма общо с \"джендър\" проблемите. Нарича се \"SELFIE за учители\" и се попълва от учителите и учениците. А целта ѝ е да даде възможност на училищата да оценят начина, по който използват цифровите технологии в преподаването и ученето. В края на десетките въпроси обаче има персонални графи за всеки, който попълва анкетата, и в тях в прозорчето \"пол\" са посочени възможните отговори - \"мъж\", \"жена\", \"друго\", \"предпочитам да не казвам\". \"След като разговарях със зам.-министъра на здравеопазването д-р Бойко Пенков стана ясно, че въпрсните брошури не са били предвидени изобщо за училищата. Те са били изготвени за анонимно раздаване в кабинетите по СПИН. Изглежда е допусната някаква грешка в локалните РЗИ-та на определени области\", отбеляза д-р Поповски. Пред   депутатът от \"Обединени патриоти\" коментира още темата за Изборния кодекс. Той бе категоричен, че не бива да се драматизира излишно и е много по-важно да се обърне внимание на истински важните неща. \"Преференциите трябва да бъдат върнати. Повече от половината гласоподаватели у нас са използвали за първи път да могат да гласуват и с преференции. Аз самият съм избран по този начин. Подобен вариант е разумен и рационален\", каза още Калин Поповски.", "date": "2019.02.28", "title": "Трети пол не съществува! Анкетата, обиколила училищата, е недоразумение, посочи патриот"}
{"url": "https://www.bgonair.bg/world/2019-02-28/brexit-veche-mozhe-da-bade-otlozhen-s-nyakolko-mesetsa", "text": "Камарата на общините в британския парламент одобри новия план за Brexit на Тереза Мей и така създаде възможност за отлагане на развода с Европейския съюз. След вота лидерът на лейбъристите Джереми Корбин заяви, че при това положение партията му ще подкрепи идеята за втори референдум, но ще продължи да настоява и за \"други възможности\", включително нови избори. Депутатите приеха стратегията на Мей за  Brexit , след като тя се съгласи на сериозни отстъпки. Планът ѝ предвижда до 12 март депутатите отново да гласуват споразумението с Брюксел. Ако и тогава то бъде отхвърлено, на 13 март ще решат дали искат страната да напусне общността без сделка или не. Ако вариантът за \"твърд\"  Brexit  отпадне, на 14 март парламентаристите ще се произнесат по възможността за отлагане на излизането от Европейския съюз. Харесайте и страницата ни във Facebook ", "date": "2019.02.28", "title": "Brexit вече може да бъде отложен с няколко месеца"}
{"url": "https://www.bgonair.bg/world/2019-02-28/boy-mezhdu-mashinisti-predizvikal-tragediyata-s-vlakove-v-kayro", "text": "Бой между машинисти е предизвикал тежката влакова катастрофа на централната жп гара в Кайро вчера. Композицията се удари в бетонен буфер в края на единия от пероните и предизвика мощен взрив и пожар.  Загинаха 25 души, а близо 50 бяха ранени – повечето от които са в критично състояние. Главният прокурор на Египет съобщи, че по време на инцидента влакът е бил без машинист.  Водачът слязъл от локомотива без да дръпне спирачката, за да направи забележка на свой колега, чийто влак му препречвал пътя. Машинистът е арестуван и разпитан, съобщиха местните власти. Харесайте страницата ни във Facebook ", "date": "2019.02.28", "title": "Бой между машинисти предизвикал влаковата трагедия в Кайро"}
{"url": "https://www.bgonair.bg/world/2019-02-28/razrushiha-prototipite-na-betonnata-stenata-koyato-tramp-iskashe-po-granitsata-s-meksiko", "text": "Разрушиха осемте прототипа на бетонната стена, която американският президент Доналд Тръмп иска да бъде издигната по границата с Мексико.  Високите между 6 и 9 метра блокове се намират в Сан Диего, щата Калифорния – град, разположен срещу мексиканския граничен град Тихуана, където в момента има поставени прегради. Стойността на прототипшите, които бяха изградени през април 2017 година, е близо 3 милиона долара. Строежът на стена по границата с цел спиране на незаконната имиграция беше едно от обещанията в предизборната кампания на президента Доналд Тръмп. Харесайте и страницата ни във Facebook ", "date": "2019.02.28", "title": "Разрушиха прототипите на бетонната стена на Тръмп"}
{"url": "https://www.bgonair.bg/world/2019-02-28/dvama-dushi-zaginaha-sled-kato-samolet-se-razbi-kray-moskva", "text": "Малък самолет се разби край Москва. Загинали са двама души, които са били на борда. Машината е закачила вила и е паднала в двора на къща. За щастие, в този момент в сградата не е имало хора и това е предотвратило още по-голяма трагедия. Самолетът е излетял от близко частно летище. Причините за инцидента се изясняват. Харесайте и страницата ни във Facebook ", "date": "2019.02.28", "title": "Двама души загинаха, след като самолет се разби край Москва"}
{"url": "https://www.bgonair.bg/denqt-on-air/2019-02-28/kakvo-se-sluchi-na-sreshtata-mezhdu-tramp-i-kim-chen-un", "text": "\r\n Доналд Тръмп и Ким Чен Ун не успяха да постигнат споразумение. Разговорите между двамата лидери в Ханой приключиха предсрочно. Според американския президент Северна Корея е поискала твърде много и затова срещата е прекратена много по-рано. \"Вероятността да има сериозен резултат от тези срещи е много малка, поради няколко основни фактора. Единият от тях е стратегическия интерес на САЩ в световен мащаб. Това са две цели, които американците са си поставяли във външната политика - гарантиране на сигурността на САЩ в глобален план и ресурсно обезпечаване на американската икономика\", коментира политическият анализатор Георги Киряков в студиото на \" \". По думите му в тези две ключови посоки трябва да се гледа, когато се разглеждат такива срещи. Той обясни, че Северна Корея е силно зависима от две държави в международните си отношения - Русия, от която черпи ресурси и Китай, която поддържа почти цялата икономика на страната. \"Целта на САЩ е да премахнат ядренето оръжие от Северна Корея, защото това е първа стъпка към не просто обединението на двете Кореи, но и към премахването на режима, който заплашва пряко Америка във всеки един момент\", обясни Георги Киряков пред  . По думите му и Русия, и Китай имат сметка да държат режима на Ким такъв, какъвто е, защото могат да го използват срещу САЩ.", "date": "2019.02.28", "title": "Какво се случи на срещата между Тръмп и Ким Чен Ун?"}
{"url": "https://www.bgonair.bg/world/2019-02-28/harvatin-hvarli-chetirite-si-detsa-prez-prozoretsa", "text": "Шокиращо домашно насилие в Хърватия. 54-годишен мъж хвърли четирите си деца от прозореца на първия етаж на дома си. Височината, от която са паднали децата е около 6 метра. Две от децата, на 7 и 8 години, са пострадали тежко. Откарани са в болница с опасност за живота. Другите две, на 3 и 4 години, са ранени по-леко. Според местни медии семейството имало проблеми. Бащата е арестуван, а полицията разпитва майката. Все още не са ясни причините за действията на мъжа.", "date": "2019.02.28", "title": "Хърватин хвърли четирите си деца през прозореца"}
{"url": "https://www.bgonair.bg/world/2019-02-28/zhest-na-pomirenie-pakistan-shte-osvobodi-zadarzhaniya-indiyski-pilot", "text": "Пакистан ще освободи задържания индийски пилот. Това обяви премиерът на страната Имран Хан пред парламента след реч, насочена към деескалация на конфликта с Индия. Той уточни, че решението е \"жест на помирение\".  Напрежението между двете ядрени сили тлее от седмици, след като екстремисти, базирани в Пакистан, извършиха атентат срещу индийски военен конвой в Кашмир.  При атаката загинаха 40 души, а Индия отговори с удари по бази на терористичната организация. Ден след това пакистанската армия свали два индийски самолета и задържа единия пилот.  Пленяването му предизвика тревога и възмущение в Индия. Обтегнатите отношения между двете страни предизвикаха международен отзвук и призиви за сдържаност.", "date": "2019.02.28", "title": "\"Жест на помирение\": Пакистан ще освободи задържания индийски пилот"}
{"url": "https://www.bgonair.bg/bulgaria/2019-02-28/varnenskiyat-sad-ostavi-v-aresta-borislav-nikolov-koyto-ubi-saprugata-si", "text": "\r\n Варненският съд остави в ареста 41-годишния Борислав Николов, обвинен за убийството на съпругата си 40-годишната Кремена Николова.  Според обвинението мъжът е пребил жестоко жената и я оставил в безпомощно състояние. Аутопсията показа, че смъртта на Кремена е настъпила от масивен кръвоизлив в мозъка, причинен чрез много удари в главата. Ще се разследва дали за престъплението има вина и майката на Борислав, която му е помогнала да изнесе багажа си след жестокото убийство. Малтретираната жена е подавала няколко жалби за домашно насилие срещу агресивния си съпруг през годините, но е оттегляла много от тях. Харесайте и страницата ни във Facebook ", "date": "2019.02.28", "title": "Варненският съд остави в ареста Борислав Николов, който уби съпругата си"}
{"url": "https://www.bgonair.bg/bulgaria/2019-02-28/uchenitsi-ot-romski-proizhod-bludstvali-s-petoklasnik-v-uchilishte-v-pesnopoy", "text": "\r\n Трима ученици от ромски произход между 13 и 14 години са блудствали с петокласник в училище в калояновското село Песнопой. Случката се е разиграла на 25 февруари сутринта в неизползваема тоалетна в двора на училището.  \r\nСлучайно минаваща жена е видяла какво се случва и е успяла да измъкне момчето, а след това е сигнализирала на родителите му. Те са се обадили в полицията. В момента се разпитват свидетели - насилниците и жертвата. Води се и досъдебно производство. Най-вероятно това не е първият случай, в който по-големите момчета са се възползвали от своя съученик. Харесайте и страницата ни във Facebook ", "date": "2019.02.28", "title": "Ученици блудствали с петокласник в двора на училище (обновена)"}
{"url": "https://www.bgonair.bg/reportazhi/2019-02-28/sled-ogranicheniyata-v-germaniya-ochakva-li-ni-valna-ot-nezhelani-dizelovi-avtomobili", "text": "\r\n Стари автомобили на стойност 5 млрд. евро залежават в немските автокъщи. Колите са с екостандарт \"Евро 5\", но след последните промени в местното законодателство, движението им в някои от големите градове в страната ще бъде ограничено драстично. Автокъщите вече са препълнени с коли на по 5-6 години. Очаква ли ни вълна от нежелани дизелови автомобили? С 35-годишен стаж зад волана, Николай споделя, че е сменил десетки коли. След раздялата си с няколко дизелови автомобила, взима решението да не прави компромис с цената за сметка на качеството.  Пред   споделя, че за три десетилетия като шофьор и озовавал се няколко пъти от страната на клиент, новата вълна от стари дизелови автомобили не трябва да бъде допускана в България.  Икономическата логика на въпроса пък ни отвежда и до отговора - българският шофьор търси евтини коли на старо. С добър външен вид. ", "date": "2019.02.28", "title": "След ограниченията в Германия: Очаква ли ни вълна от нежелани дизелови автомобили?"}
{"url": "https://www.bgonair.bg/reportazhi/2019-02-28/zaplatite-na-meditsinskite-sestri-shte-badat-uvelicheni-no-ne-vednaga", "text": "\r\n Ден преди планирания национален протест на медицинските сестри, здравните власти се срещнаха със синдикатите при премиера Бойко Борисов. Обсъдени бяха основните проблеми в бранша – ниското заплащане и липсата на кадри. Заплатите ще се увеличат, както и местата за студентите по здравни грижи. Но това не можело да стане веднага. В момента има недостиг на около 30 000 медицински сестри. А тези, които са останали в системата, получават по-малко от 700 лева на месец.", "date": "2019.02.28", "title": "Заплатите на медицинските сестри ще бъдат увеличени... но не веднага"}
{"url": "https://www.bgonair.bg/bulgaria/2019-02-28/poreden-obir-s-vzlom-kradets-otmakna-laptop-kolelo-i-kolektsionerski-butilki-vino", "text": "\r\n Пореден случай на обир с взлом. Случката се разиграва в началото на седмицата, а обирджиите не оставят следи след себе си. Вечерта на 25 срещу 26 февруари Ивайло Стоименов пренощувал при познати. Когато се прибрал на следващия ден установява, че е жертва на обир.  Преди да влезе в дома на Ивайло, крадецът направил опит да проникне в дома и на неговите съседи.  Освен със счупено стъкло Ивайло остава без лаптоп, колело и няколко колекционерски бутилки вино.  След обира предстои поставяне на допълнителни охранителни мерки в апартамента му.  Полицията вече е иззела записите от камерите и е разпитала съседите на Ивайло. Разследването по случая продължава. Харесайте и страницата ни във Facebook ", "date": "2019.02.28", "title": "Пореден обир с взлом: Крадец отмъкна лаптоп, колело и колекционерски бутилки вино"}
{"url": "https://www.bgonair.bg/bulgaria/2019-02-28/momo-nova-opasna-onlayn-igra-kara-detsa-da-se-samoubivat", "text": "\r\n \"Момо\", подобно и на \"родения\" в Русия \"син кит\", е онлайн мода. Трендът става особено популярен в Южна Америка, а прототипът на чудовището е дело на японски художник. С хора, предимно тийнейджъри, се свързват WhatsApp профили с чудовището за аватар.  Тъй като WhatsApp и Viber са частни и криптирани социални мрежи, е трудно да се установи точно какво включва новият онлайн феномен. Непознатият профил започва да пише с набелязаната жертва, давайки ѝ различни предизвикателства. Ако потребителят не се справи с предизвикателствата, следват заплахи.  Допълнителен елемент към популяризирането на \"Момо\" идва и от YouTube, където редица влогъри публикуват видеа от комуникацията си с \"чудовището\". На практика играта е по-скоро градска легенда и средство за тийнейджъри да сплашват връстниците си. Няма документирани случаи на смърт, вследствие на общуването с \"момо\" нито у нас, нито някъде другаде по света.  Пътят за преодоляване на параноята от подобен вид онлайн феномени, минава през смислено общуване между родител и дете по темата за дигиталния свят и неговите възможности. ", "date": "2019.02.28", "title": "\"Momo\": Нова опасна онлайн игра кара деца да се самоубиват"}
{"url": "https://www.bgonair.bg/bulgaria/2019-02-28/patsientite-na-hemodializa-v-lovech-se-vloshavat-nyama-medikamenti-v-otdelenieto", "text": "\r\n Отделението по хемодиализа в болницата в Ловеч е без медикаменти заради липса на средства. Състоянието на пациентите се влошава с всеки изминал ден. В отделението по хемодиализа се лекуват 18 пациенти, като повечето идват тук от години. Ася Ангелова се грижи за съпруга си, който е един от пациентите, а състоянието му се влошава. За да се грижи за съпруга си Ася не ходи на работа и разчита на помощ от децата си. Тежката болест и липсващите медикаменти я обезкуражават.  \"Не му се живее, моли се по-бързо всичко да свършва. Ние постоянно сме в стрес дали ще намерим кръводарители в кръвния център\", споделя тя. От отделението по хемодиализа твърдят, че вече са поръчани необходимите медикаменти. \"От януари насам казват \"другата седмица обещаха, че ще има\". Като мине седмицата пак започват \"другата седмица ще има\". Така те обещават на болните. Така и отговарят на нас\", отбеляза Ангелова. Медикаменти ще има още утре, уверява д-р Алдин Начков, началник на отделението по хемодиализа. В момента няма проблем с медикаментите в останалите отделения на болницата.  От проверка на екипа на Bulgaria ON AIR стана ясно, че е възможно персоналът на лечебното отделение да не получи предвиденото увеличение на заплатите си, а за утре е предвиден протест на медицинския персонал. Харесайте ни във Facebook   ", "date": "2019.02.28", "title": "Лекарствена криза: Пациентите на хемодиализа в Ловеч се влошават"}
{"url": "https://www.bgonair.bg/reportazhi/2019-02-28/poreden-absurd-globiha-shofyor-zaradi-kalna-ulitsa-v-shumen", "text": "\r\n В абсурдна ситуация заради кална общинска улица попадна шофьор на камион в Шумен. Той беше глобен от общината, че е разнесъл превозното си средство си кал, която е замърсила улица в центъра на града. Неасфалтираната улица, която е в основата на казуса, е на няколко минути от центъра и се превръща в кален път при всеки дъжд. За нея обаче отговорна е общината.  Свежен Петров строи къща на ул. \"Порек\". Въпреки че тя е без асфалт и през пролетта и есента се превръща в кална река, харесва мястото.  За да не подкопае пътя, собственикът излива стабилни подпорни стени. А по него идват камиони със строителни материали.  Именно един от тези камиони е спрян от общински инспектори, които написали акт за замърсяване на пътното платно на друга асфалтирана улица.  Калта по общинската улица затруднявала камионите още от самото начало. ", "date": "2019.02.28", "title": "Пореден абсурд: Глобиха шофьор заради кална улица в Шумен"}
{"url": "https://www.bgonair.bg/bulgaria/2019-02-28/mazh-se-obesi-v-razgrad-otkriha-go-pod-naves", "text": "Гледач на животни се обеси в зоокъта на Градския парк в Разград, съобщиха от полицията. Тялото на 49-годишния мъж е открито около 19.00 часа вчера под навес в селскостопанска постройка. При първоначалния оглед следи от насилие по тялото не са констатирани, пише  . Уведомен е дежурният прокурор. Близките на починалия отказват да бъде извършена аутопсия. По случая е образувана преписка. Харесайте и страницата ни във Facebook ", "date": "2019.02.28", "title": "Мъж се обеси в Разград, откриха го под навес"}
{"url": "https://www.bgonair.bg/bulgaria/2019-02-28/volya-da-se-prekrasti-na-pinokio-samo-lazhat-nastoya-patriot", "text": "\r\n \"Воля\" на Веселин Марешки трябвало да се прекръсти на партия \"Пинокио\", защото и лидерът ѝ и неговите депутати, по цял ден бълвали лъжи и клевети като от жълтата преса. Това обвинение отправи от парламентарната трибуна депутатът от ВМРО Юлиян Ангелов. Двамата се скараха заради обезлюдяването на България и кой какви мерки бил предложил. Марешки настоя, че неговата партия била включила в програмата си помощи за образованите родителите, а сега воеводите я били лансирали като своя. Според Юлиян Ангелов, Марешки, който е със снет депутатски имунитет заради обвинения в рекет, побой и правене на бизнес, който заобикаля закона, твърди че помага на хората. \"Когато говори за морални ценности, първо трябва да погледне себе си, а гледайки себе си първо ще забележи, че преди беше либерал, а сега изведнъж стана патриот\", скочи воеводата. Ангелов припомни, че от 1999 г. ВМРО прави десетки предложения и инициативи демографската картина да бъде подобрена. \"Но това е първият мандат, в който ВМРО участва в управлението и нещата, които сме ги говорили, са залегнали в управленската програма\", отсече той. А по думите му резултатът на партията на Марешки сега бил нула, а на предстоящите избори щял да е две нули, а какво означавало това знаел всеки. Харесайте ни във Facebook ", "date": "2019.02.28", "title": "\"Воля\" да се прекръсти на \"Пинокио\" - само лъжат, настоя депутат от ОП"}
