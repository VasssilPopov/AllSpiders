{"url": "https://www.bgonair.bg/denqt-on-air/2018-03-20/merkel-trudno-shte-bade-dvigatel-na-reformi-v-es-smyata-politik", "text": "\r\n Трудно е обяснението как Ангела Меркел ще реформира Европейския съюз в четвъртия си мандат, като канцлер на Германия. Това е мнението на Румен Йончев от политическа партия \"Народен съюз\". По думите му трудно може да се предположи, че Меркел ще бъде двигател на една такава реформа. \"Макрон има много повече политическа енергия, с която да направи такава реформа\", поясни той в студиото на  . Според проф. Анна Кръстева, която е преподавател по политически науки, днес няма някой, който да не иска реформи. \"Най-големият еврооптимист е най-големият реформатор. Това е Макрон\", каза пред   проф. Кръстева. По думите ѝ френският президент критикува Европейският съюз, но в същото време иска и промяна. Според Любомир Кючуков пък Франция и Германия вече са демонстрирали визия за по-сериозни реформи. Според него обаче тя не ни устройва. \"Визията на Макрон е силно ядро, което да бъде водещо в Европейския съюз и от там всички останали в зависимост от своите възможности и желание за присъединяване към него\", обясни Кючуков в ефира на  . Той каза също, че в основата на разделението в Европейския съюз сега е на база финанси, а това се противопоставя на основния принцип на общността, който е за солидарност. ", "date": "2018.03.20", "title": "Меркел трудно ще бъде двигател на реформи в ЕС, смята политик"}
{"url": "https://www.bgonair.bg/world/2018-03-20/zhenite-v-sauditska-arabiya-veche-ne-sa-dlazhni-da-se-zabulvat", "text": "Край на забулените жени в Саудитска Арабия. След като на представителките на нежния пол им беше позволено да посещават публични спортни прояви, а от лятото и да шофират, сега вече те не са задължени да покриват главите си и да носят черна абая. Това обяви престолонаследникът принц Мохамад бин Салман. Въпреки отпадналата забрана, жените ще трябва да се обличат скромно. Не е обаче ясно дали това е сигнал за промяна в принудителните правила за обличане на жените в кралството. След като 32-годишният Салман беше обявен за престолонаследник, в Саудитска Арабия започна постепенно увеличаване на правата на жените.", "date": "2018.03.20", "title": "Жените в Саудитска Арабия вече не са длъжни да се забулват"}
{"url": "https://www.bgonair.bg/denqt-on-air/2018-03-20/chuzhdestrannite-investitsii-u-nas-belezhat-34-rast", "text": "\r\n Опозиционното говорене, че няма преки чуждестранни инвестиции у нас не е непознато на обществената среда.  \"Това клише можем да го разобличим със статистика. Бележим 34% ръст на чуждестранните инвестиции у нас. До голяма степен те се насочват към производството. Мога да добавя, че 30% от БВП на страната е от производство. Голяма част от инвестициите са от Холандия, тъй като те имат благоприятен данъчен режим\", отбеляза изпълнителният директор на БАИ Стамен Янев.  Един от най-закъсалите в икономическо отношение райони в страната е Северозападният. Гостът на \"Денят ON AIR\" съобщи, че скоро регионът ще бъде подсилен от инвестиции.  \"Северозападна България е район с голям потенциал. Много скоро ще обявим няколко основни инвестиции касаещи производството на автомобилни части. Преговаряме с немски компании, които ще дадат прехранване на редица семейства там\", заяви Янев пред Bulgaria ON AIR. Изпълнителният директор на БАИ разказа за българо-сръбски бизнес форум, който бил под шапката на вицепремиера Томислав Дончев.  \"Имаше действително сериозен интерес. Събраха се над 200 човека и над 130 компании. Имаше голям интерес за обмен на идеи и в двете посоки. Западните Балкани стоят откъснати от останалата Европа, но ако сме задружни нещата ще стоят по различен начин\", подчерта той.  ", "date": "2018.03.20", "title": "Чуждестранните инвестиции у нас бележат 34% ръст"}
{"url": "https://www.bgonair.bg/bulgaria/2018-03-20/spornata-istanbulska-konventsiya-shte-bade-razglezhdana-v-sada", "text": "Конституционният съд единодушно допусна за разглеждане по същество делото за Истанбулската конвенция.  Заседанието днес е било техническо, като целта му е била да се провери на лице ли е нужният брой подписи на депутатите за сезиране на висшите магистрати, както и да се определят заинтересованите страни в процеса.  На следващи заседания темата ще бъде разисквана в детайли, като решение се очаква до лятната ваканция на съда.", "date": "2018.03.20", "title": "Спорната Истанбулска конвенция ще бъде разглеждана в съда"}
{"url": "https://www.bgonair.bg/denqt-on-air/2018-03-20/shte-se-nameri-li-otgovor-za-palestinskiyat-vapros-v-krayna-smetka", "text": "\r\n Решаването на конфликта между Израел и Палестина е много сложен въпрос, в който са ангажирани много държави в различни организации от една страна, а от друга в двустранен план САЩ и Русия. Николай Кръстев от Bloomberg TV Bulgaria обясни, че въпреки много участници, в последно време се заговори за решаването на Палестинския въпрос. \"Предстои да видим дали това ще бъде сделката на века\", обясни той в студиото на    Кръстев обясни още, че са два начините за решаването на този конфликт, който продължава много десетилетия. \"Единият е създаването на палестинско-йорданска федерация и другият е размяна на територии между Израел и Египет\", обясни той пред  . Николай Кръстев беше категоричен също, че според мнозина дипломати втората опция има своите икономически плюсове, а най-много ще спечели Египет от подобна сделка.", "date": "2018.03.20", "title": "Ще се намери ли отговор за Палестинския въпрос в крайна сметка?"}
{"url": "https://www.bgonair.bg/world/2018-03-20/ruskite-diplomati-okonchatelno-napusnaha-london", "text": "\r\n Днес 23-мата изгонени руски дипломати, заради скандала с отровения бивш руски агент и дъщеря му, напуснаха Лондон.  Това стана с три автобуса, с които дипломатите и семействата им напуснаха територията на руското посолство. Останалите служителите на руското посолство изпратиха колегите си.  На раздяла дипломатите си направиха снимки за спомен. Британските дипломати, експулсирани от Москва като част от ответната реакция на Русия спрямо действията на Лондон, ще се завърнат у дома през следващите дни.", "date": "2018.03.20", "title": "Руските дипломати окончателно напуснаха Лондон "}
{"url": "https://www.bgonair.bg/reportazhi/2018-03-20/remont-za-4-miliona-na-9-lokomotiva-ima-li-zloupotrebi-v-bdzh", "text": "\r\n Отново съмнения за източването на БДЖ. Дали е с предизвестен край изборът на изпълнител за ремонта на 9 вагона, все още не се знае, защото Обществената поръчка все още не е завършила. Така обаче смятат останалите участници, които искат да ремонтират въпросните 9 вагона.  Една от фирмите желаеща да участва в тази поръчка твърди, че процедурата е така създадена, че на нея да отговаря само една фирма, за която се твърди, че е свързана с изпълнителният директор на Железопътна администрация.  Преди месец БДЖ обявява обществена поръчка за ремонт на 9 локомотива, в депо и съоръжения на БДЖ, който ще се осъществи с части и от работници на БДЖ, а след ремонта на частна фирма ще бъдат платени 4 милиона лева.  Така според останалите участници в търга обществената поръчка е с предизвестен край. БДЖ ще съизпълнява 80% от обема на поръчката в собствени сграда, със собствен персонал, със собствени части всичко това е записано в поръчката.  Според желаещите да ремонтират локомотивите, обществената поръчка за рехабилитацията на локомотивите е направена така, че на условията да отговаря само една единствена фирма, която не разполага с нужното за ремонта оборудване- ЖП Тракция ЕООД.  Министърът на транспорта Ивайло Московски вече е разпоредил пълен одит на обществената поръчка. ", "date": "2018.03.20", "title": "Ремонт за 4 милиона на 9 локомотива: Има ли злоупотреби в БДЖ?"}
{"url": "https://www.bgonair.bg/reportazhi/2018-03-20/arestuvaha-sarkozi-po-obvinenie-vav-finansovi-izmamii", "text": "\r\n Бившият президент на Франция Никола Саркози е задържан за разпит в полицията. Арестът е във връзка с разследване за финансиране на предизборната му кампания със средства от либийското правителство. Арестът му може да продължи 48 часа, след което той може да бъде изправен пред трима магистрати, които да решат как да продължи разследването. Твърди се, че предизборната му кампания през 2007 г. е била финансирана с либийски средства от режима на Муамар Кадафи.  Самият Саркози отхвърля обвиненията. Независимо от това той се кандидатира за втори мандат на президентските избори през 2016 г.  Информацията, че либийският лидер Кадафи е финансирал кампанията на Саркози, за пръв път се появи през март 2011 го., когато синът на Кадафи - Сейф ал Ислам заяви, че либийските власти искат френският президент да им върне предоставените му средства. ", "date": "2018.03.20", "title": "Арестуваха Саркози по обвинение във финансови измами"}
{"url": "https://www.bgonair.bg/world/2018-03-20/shefat-po-sigurnostta-na-facebook-hvarli-ostavka", "text": "Директорът по сигурността на Facebook Алекс Стамос подаде оставка. Като причина за оттеглянето си той посочи разногласия с ръководството на компанията, касаещи искането му за по-задълбочено разследване на руската намеса в американските президентски избори. Още в края на миналата година Facebook обяви, че в рамките на две години структури, подчинени на Кремъл, са публикували около 3000 съобщения в социалната мрежа за сумата от 100 хил. долара.  Рекламната кампания е целяла да дезинформира американското общество по конфликтни теми като имиграцията и контрола върху оръжията.", "date": "2018.03.20", "title": "Шефът по сигурността на Facebook хвърли оставка"}
{"url": "https://www.bgonair.bg/bulgaria/2018-03-20/oshte-bedstvashti-shtarkeli-v-stranata-byaha-spaseni", "text": "\r\n Продължава спасяването на бедстващи щъркели, които върналата се зима завари неподготвени. В спасяването на птиците от два дни най-активни са жителите на селата в общините Дулово и Главиница в североизточна България.  В село Черник, Дуловско, са прибрани птици в няколко къщи. Първата е на Хюсеин Рамиз, в която 7-те красиви птици вече са се съвзели и са накацали върху съдовете с домашна ракия и вино. Мъжът им дава месо и риба и е убеден, че познанството с птиците ще продължи, поне така му е казал възрастен човек. В плевнята на близката къща семейството е приютило също седем щъркела, които вече са в кондиция.  Служители на община Дулово и представители на ловните дружинки са прибрали 21 птици в гараж на общината.", "date": "2018.03.20", "title": "Още бедстващи щъркели в страната бяха спасени"}
{"url": "https://www.bgonair.bg/bulgaria/2018-03-20/pirogov-sliva-kliniki-i-otdeleniya-za-da-pestyat-pari", "text": "\r\n \"Пирогов\" планира да се бори с излишните разходи като слее клиники и отделения.  Преструктурирането е част от оздравителния план, наложен от Министерството на здравеопазването. В рамките на 3 години МЗ ще следи дали \"Пирогов\" спазва този оздравителен план, както и как се употребяват парите по клинични пътеки.  В момента на територията на \"Пирогов\" има общо 46 клиники и отделения. Идеята е те да станат общо 30 наброй, предаде репортерът на Bulgaria ON AIR Милена Енчева.  Важното нещо, което ръководството на болницата каза пред медиите е, че няма да бъде намаляван медицинският персонал, нито заплатите за доктори и медицински сестри.  Ръководството на \"Пирогов\" е оптимистично, че в рамките на тези 3 години ще могат да се издължат на всички фирми, към които имат задължения. В момента просрочените задължения на болницата са 14 млн. лева.   ", "date": "2018.03.20", "title": "\"Пирогов\" слива клиники и отделения, за да пестят пари"}
{"url": "https://www.bgonair.bg/world/2018-03-20/pochina-posledniyat-mazhki-severen-byal-nosorog", "text": "Последният мъжки северен бял носорог в света почина на 45 годишна възраст в Кения. Това съобщиха грижещите се за него специалисти от резервата, където беше отглеждан. Носорогът, кръстен Судан, беше лекуван от свързани с възрастта му усложнения, но се е наложило да бъде евтаназиран. Въпреки това учените са събрали ДНК-а от него и работят върху разработването на техники за ин витро оплождане за двете женски от вида, които все още са живи.  ", "date": "2018.03.20", "title": "Почина последният мъжки северен бял носорог"}
{"url": "https://www.bgonair.bg/world/2018-03-20/izzeha-za-ekspertiza-kolata-na-yuliya-skripal", "text": "Британската полиция иззе автомобила на дъщерята на Сергей Скрипaл – Юлия. Според разследващите тя е използвала автомобила, за да се придвижи до Солсбъри, където заедно с баща си беше отровена с опасното химическо вещество новичoк.  Британските служби предполагат, че бойното вещество може да е било скрито в багажа на младата жена.  Междувременно във Великобритания пристигнаха и международни експерти, които ще вземат проби за анализ в независима лаборатория.  Очаква се британският премиер Тереза Мей днес да свика извънредно заседание на Съвета за национална сигурност заради случая. Вчера тя отново повтори, че отговорност за нападението носи Русия.", "date": "2018.03.20", "title": "UK разследване: Иззеха за експертиза колата на Юлия Скрипал"}
{"url": "https://www.bgonair.bg/science/2018-03-20/kia-razkriha-noviya-si-zvyar-na-patya-quoris", "text": "В Южна Корея показаха новото поколение на KIA K9. В други страни по света флагманският седан на KIA Motors се предлага с имената KIA K900 и KIA Quoris. Световният дебют на луксозния автомобил ще се състои в края на март на автомобилното изложение в Ню Йорк. Отличителната черта на седана е масивната радиаторна решетка, направена във фирмената концепция \"Носът на тигъра\", която се състои от 176 отделни елементи. Освен това задните светлини и ауспусите на Quoris са получили хромирани кантове. По предварителни данни автомобилът е изграден върху платформата на Genesis G90, но официално потвърждение на тази информация няма. В салона се е появил напълно нов цифров приборен панел, както и огромен сензорен дисплей за мултимедийната система с диагонал 12,3 инча. За интериора са използвани естествена кожа, дърво и метал.  Флагманът също така е оборудван с \"умна\" система на LED осветлението с 64 оттенъка, която реагира на жестове. KIA Quoris ще се предлага с досегашния 5-литров двигател V8, както и с 3,8-литровия V6. Освен това ще бъде достъпен и 3,3-литров V6 с две турбини, който е познат от спортния фастбек Stinger. Характеристиките на двигателите още не са обявени. Известно е само, че всички те се съчетават с 8-степенна автоматична скоростна кутия. Новият KIA Quoris ще бъде достъпен както със задно, така и със задвижване 4х4. Още новини за автомобили четете в ", "date": "2018.03.20", "title": "KIA разкриха новия си звяр на пътя - Quoris"}
{"url": "https://www.bgonair.bg/world/2018-03-20/gartsiya-izleze-s-pet-predlozheniya-za-imeto-na-makedoniya", "text": "Гръцкият външен министър Никос Коциас ще посети Скопие по-късно тази седмица (на 22 март), за да обсъди петте варианта на име на Македония, които Гърция предлага, пише \"Катимерини\". Предложенията за име са: Република Нова Македония, Република Северна Македония, Република Горна Македония, Република Вардарска Македония и Република Македония (Скопие), допълва изданието. Преговорите между Македония и Гърция са приветствани от международната общност, но и силно критикувани в Гърция, включително и от страна на коалиционния партньор на СИРИЗА - ANEL (\"Независими гърци\"). Лидерът на партията и министър на отбраната Панос Каменос нееднократно е заявявал, че няма да приеме думата \"Македония\" в името на северната съседка на Гърция, нито ще се откаже от искането за промяна в Конституцията на Македония. По-късно днес в Атина е планирана среща между Каменос и премиера на Гърция Алексис Ципрас, посочва още \"Катимерини\". В понеделник, още преди да станат ясни вариантите на Коциас, Каменос заяви пред журналисти, че коалицията със СИРИЗА ще устои до края на мандата. Между двете партии обаче възникват редица конфликти - не само свързани с името на Македония, но и заради двама гръцки войници, задържани от Турция с обвинения за нарушаване на границата. Те са били част от редовен граничен патрул в условията на лоша видимост. Атина вече на няколко пъти отхвърля искането на Турция да върне осем турски военни, които избягаха в Гърция след опита за преврат срещу Ердоган през 2016 г. Именно казусът с гръцките военни ще е във фокуса на срещата между Ципрас и Каменос, анонсира преди ден говорителят на гръцкото правителство Димитрис Цанакопулос, цитиран от Ana Mpa. По информация на агенцията гръцкият външен министър е получил заплашително писмо във връзка с преговорите с Македония. \"Гърците трябва да се борим за своите идеали, история и идентичност\", пише в писмото, в чийто плик е имало и куршум, твърди източник на агенцията. Спорът за името на Македония между Атина и Скопие продължава почти 30 години. Гърция вижда опит за присвояване на историята и териториални претенции от страна на северната им съседка с желанието да използва името на едноименната гръцка област в своето конституционно име. Заради непризнаването на Македония от Гърция страната е блокирана и не може да стане член на ЕС и НАТО. В началото на годината гръцкият премиер Алексис Ципрас обясни в интервю за в. \"Етнос\", че географската област Македония е разделена между три държави. \"В този смисъл е съвсем противоречащо на историята и абсурдно някой да поиска етническа идентификация с Македония\", поясни той. Българският президент Румен Радев изрази позицията на София в този казус, заявявайки по време на визита в Македония, че страната ни няма да приеме име, в което има \"географски ориентири\", които да подсказват претенции към България. Повече новини четете на  .", "date": "2018.03.20", "title": "Гърция излезе с пет предложения за името на Македония"}
{"url": "https://www.bgonair.bg/world/2018-03-20/nova-strelba-v-sasht-tozi-pat-v-uchilishte-v-shtata-merilend", "text": "Стрелба в училище в американския щат Мериленд. По непотвърдена информация има един загинал. Най-малко трима души са пострадали. В училището се обучават около 1600 ученици. Сградата е евакуирана, а районът е отцепен. На място са изпратени екипи на спешна помощ и полицията. Нападението се случва само четири дни преди провеждането на националния марш \"За живота ни\" след стрелбата в училище във Флорида, когато загинаха 17 души.", "date": "2018.03.20", "title": "Нова училищна стрелба в САЩ - този път в щата Мериленд"}
{"url": "https://www.bgonair.bg/bulgaria/2018-03-20/dete-postrada-pri-udar-mezhdu-tir-i-dzhip-kray-vratsa", "text": "Дете пострада в катастрофа край Враца след сблъсък на ТИР и \"Тойота\", съобщава . Инцидентът е станал на метри от бензиностанция на оряховското шосе на влизане в града. Камионът с турска регистрация, който отивал към Враца, внезапно направил забранен обратен завой. В този момент обаче е бил изпреварван от джип \"Тойота\" с врачанска регистрация, който се забил в тежкото возило. При инцидента е ранен шофьорът на джипа и дете, което е пътувало в колата. Момчето е с рани по главата от удара в предното стъкло. Пострадалите са закарани в спешния център на врачанската болница. Няма опасност за живота им.", "date": "2018.03.20", "title": "Дете пострада при удар между ТИР и джип край Враца"}
{"url": "https://www.bgonair.bg/bulgaria/2018-03-20/prezidentat-radev-poseti-za-parvi-pat-izrael-i-palestina", "text": "\r\n Президентът Румен Радев за първи път посети Израел и Палестина. По време на визитата държавният глава ще се срещне с израелския премиер Бенямин Нетаняху и президента на палестинската власт Махмуд Aбас. Президентът Румен Радев слезе от самолета с първата дама Десислава Радева, която този път бе облечена с панталон и риза за пътуването. За официалната церемония обаче тя се премени в костюм в цвят мента. Държавният глава и съпругата му бяха посрещнати от президента на Израел Реувен Ривлин и съпругата му. След като прегледаха почетния караул, израелският президент поздрави Румен и Десислава Радеви официално на иврит. Посещението на Радев в Израел съвпада с две годишнини - 75 години от спасяването на българските евреи и 70 години от създаването на държавата Израел.", "date": "2018.03.20", "title": "Президентът Радев посети за първи път Израел и Палестина"}
{"url": "https://www.bgonair.bg/sutreshen-blok/2018-03-20/red-e-na-proletnite-virusi-zalozhete-na-chist-vazduh-i-fizicheska-aktivnost", "text": "\r\n Повече проветряване, физическа активност и чист въздух. Това препоръча директорът на Националния център по заразни и паразитни болести   срещу характерните за пролетта вируси, които ни очакват. \"Няма да вдигнеш температура, няма ги усложненията на грипа. Минават за 7 дни, а при 25% - за 2 седмици\", посочи той в   и препоръча да приемаме витамин D, тъй като вече 3-4 месеца сме без слънце. Проф. Тодор Кантарджиев обяви, че няма области в страната, в които да има вирусна епидемия. Изолираните грипни щамове са само 10% от материалите на болните хора.  \"Идва периодът на алергиите, защото започва цъфтежът. Тополите нямат нищо общо с алергиите\", отбеляза гостът в студиото на   и добави, че в момента хората масово се оплакват от синузит, защото инфекциите на горните дихателни пътища го изострят.  Проф. Кантарджиев препоръча да се внимава с ходенето в Сърбия, тъй като смъртните случаи от морбили там са вече 11, а заболелите са около 3000. Антибиотиците трябва да се дават правилно, лекарите правилно да ги изписват, подчерта проф. Кантарджиев. Ползваме скъпите и нови антибиотици, а не ползваме пеницилини, не скри възмущението си експертът.  ", "date": "2018.03.20", "title": "Ред е на пролетните вируси - заложете на чист въздух и физическа активност"}
{"url": "https://www.bgonair.bg/sutreshen-blok/2018-03-20/shte-izuchavat-li-detsata-ni-vazroditelniya-protses", "text": "\r\n Всички събития от Възродителния процес да бъдат описани в учебниците. За това настоя на възпоменателен митинг в село Барутин Мустафа Карадайъ. Председателят на ДПС отново възрази срещу участието на националистическите партии в управляващата коалиция и напомни, че при подобно управление са били асимилирани турски граждани по време на комунистическия режим у нас.  бе категоричен пред  , че искането на Карадайъ е тотално невъзможно от практическа гледна точка заради обема на събитията. По думите му е невъзможно да се напише учебник за Възродителния процес. \"Въпросът е на интерпретация, трудно е да се даде обективна оценка. Топката е в Министерството на образованието. От историческа гледна точка категорично всичко, което се е случило трябва по някакъв начин да бъде отразено. Спорим за начина на интерпретиране\", обясни той.  Според историка ДПС се опитва да възроди тези събития с чисто политическа цел, предизвиквайки страх в своя електорат от повторение им. Той определи този стремеж като евтин трик. Лидерът на политическото движение ''Гвардия''   посочи, че не вижда практически принос от евентуалното вкарване в учебниците на Възродителния процес. Той подчерта, че е много важно да се установи какво точно искат да вкарат в учебниците - да влезе самият Възродителен процес или да се вкарат като герои хората,  които са замесени. В студиото на   той настоя, че в учебниците не са описани български герои, а стигаме до това да вкарваме чужди такива. \"Възродителният процес не влиза в учебниците и по политически причини, защото БСП го коментира по един начин, а ДПС - по друг\", отбеляза Расате и добави, че двете партии си партнират въпреки това. Христо Матанов и Боян Расате бяха категорични, че при всички случаи Възродителният процес ще влезе в учебниците.  ", "date": "2018.03.20", "title": "Ще изучават ли децата ни Възродителния процес?"}
{"url": "https://www.bgonair.bg/bulgaria/2018-03-20/desetki-svlachishta-zatrudnyavat-dvizhenieto-i-po-patya-za-rilskiya-manastir", "text": "\r\n Десетки свлачища затрудняват движението по пътя за Рилския манастир, защото тонове скали и камъни са затрупали шосето на много места в района. Проблемните места по пътя към Рилския манастир са на всеки километър. Скали, камъни и земни маси се свличат постоянно. Инциденти няма, но шофьорите са притеснени, защото трудно биха реагирали, ако ги застигне свлачище.  Аварийните екипи от рано сутринта почистват пътя от падналите камъни и скали. Трудно смогват обаче, защото предпазните мрежи непрекъснато се късат.  Край Рилския манастир се надяват свлачищата да спрат преди да е започнал активния туристически сезон, защото в противен случай туристическият поток може да намалее.   ", "date": "2018.03.20", "title": "Десетки свлачища затрудняват движението и по пътя за Рилския манастир"}
{"url": "https://www.bgonair.bg/sutreshen-blok/2018-03-20/meditsinskata-zastrahovka-e-zadalzhitelna-pri-patuvane-izvan-es", "text": "\r\n 11 български туристи са пострадали при катастрофа с туристически автобус в Египет. По първоначални данни петима от тях са с фрактури, а останалите - с охлузни рани. От МВнР  съобщиха, че нито един не е с опасност за живота. Пътниците имат застраховки и са получили незабавна медицинска помощ в болницата в град Марса Алам. Как едно наглед приятно пътуване може да се превърне в кошмар и какви са правата на пътниците в тази ситуация? Според председателя на асоциация \"Активни потребители\" Богомил Николов е важно, когато пътуваме в чужбина и особено извън ЕС, да си направим медицинска застраховка, защото никой не може да знае какво е възможно да му се случи. \" \", уточни експертът в \" \". Председателят на асоциация \"Активни потребители\" съветва винаги, когато посещаваме дадена страна, да влезем в сайта на МВнР и да се позаинтересуваме какви здравни или други рискове крие. Доц. Румен Драганов от Института за анализи и оценка в туризма е категоричен, че всеки турист трябва да мисли, че може да му се случи най-лошото и определено застраховката е нужна. \" \", подчерта доцентът пред  . На пряка телефонна линия управителят на агенция \"Абакс\", която организира злополучната екскурзия, коментира, че всички туристи вече са изписани от болницата. По-голямата част продължават своето пътуване, а само тримата най-пострадали заедно с двама придружители се прибират към България. ", "date": "2018.03.20", "title": "Медицинската застраховка е задължителна при пътуване извън ЕС"}
{"url": "https://www.bgonair.bg/bulgaria/2018-03-20/dva-yazovira-v-obshtina-karnobat-prelivat", "text": "\r\n Преливат два язовира в община Карнобат - Екзарх Антимово и Церовския язовир. Водоемите се изпускат контролирано, но те се оттичат в местната река, която преминава през село Сърнево. Има опасност водата да залее къщите, затова от общината превантивно са изградили пясъчни диги, които трябва да спрат очакваната приливна вълна. Жителите на селото са предупредени да пренощуват на втория етаж на къщите си. Местните се притесняват, че топенето на снеговете и проливните дъждове могат да скъсат скъсат стените на язовирите. Домът на семейство Ненчеви се намира на метри от речното корито. Направени са две пясъчни диги – една около двора и втора непосредствено около къщата. Преди четири години домът им е бил залят отново от приливната вълна.", "date": "2018.03.20", "title": "Два язовира в община Карнобат преливат"}
{"url": "https://www.bgonair.bg/bulgaria/2018-03-20/zaradi-kofichki-ot-polipropilen-globi-za-5-firmi-za-kiselo-mlyako", "text": "\r\n 5 фирми, произвеждащи кисело мляко, са санкционирани от Комисията за защита на конкуренцията заради неподходящи опаковки. Глобите са наложени тъй като компаниите продавали млякото в кофички от полипропилен, вместо от полистирен, както изисква държавният стандарт. Наложените санкции са между 75 и 16 хиляди лева.  Според млекопроизводителите полипропиленовите кофички не променят вкуса на киселото мляко, нито пък се убива живата бактерия. Основният аргумент на фирмите бе, че този тип кофички са по-евтини.  По стандарт млякото трябва да се продава в стъклени, керамични или в опаковки от полистирен.", "date": "2018.03.20", "title": "Заради кофички от полипропилен: Глоби за 5 фирми за кисело мляко"}
{"url": "https://www.bgonair.bg/bulgaria/2018-03-20/prodalzhavat-spasitelnite-aktsii-na-izmraznali-shtarkeli", "text": "Добри хора от село Наум спасиха още 9 премръзнали щъркела. Севгин Ридван ги прибрал на топло в къщата си, а новината съобщи самият той чрез видео в профила си във Facebook.  Птиците били в безпомощно състояние. Те били мокри и премръзнали в землището на селото.  Хората обещават да се погрижат за тях, докато щъркелите се възстановят. Рязката промяна на времето рефлектира и върху птиците, които могат да издържат на студено, но не и когато са мокри, а температурите са под нулата.", "date": "2018.03.20", "title": "Продължават спасителните акции на измръзнали щъркели"}
{"url": "https://www.bgonair.bg/world/2018-03-20/rusiya-blokira-zasedanie-na-oon-za-choveshkite-prava-v-siriya", "text": "\r\n Русия блокира заседание на Съвета за сигурност на ООН, на което трябваше да бъде обсъдена ситуацията с човешките права в Сирия. Според Москва, която бе подкрепена от Китай, човешките права не са в компетенциите на Съвета за сигурност и, следователно, подобно заседание е излишно. Междувременно активисти съобщиха, че само вчера при въздушна атака на сирийската армия срещу училище в Източна Гута са загинали 15 деца.  ", "date": "2018.03.20", "title": "Русия блокира заседание на ООН за човешките права в Сирия"}
{"url": "https://www.bgonair.bg/world/2018-03-20/nesaobrazena-skorost-prichinata-za-katastrofata-v-egipet", "text": "\r\n Несъобразена скорост е най-вероятната версия за катастрофата, при която пострадаха 11 български туристи, тръгнали на почивка в Южен Египет. От фирмата туроператор подчертаха, че всички, пътували в обърналия се автобус, са били застраховани. При инцидента пострадаха 11 българи, като четирима са с фрактури на крайниците, но са без опасност за живота.  От Министерството на туризма подчертаха, че фирмата туроператор има валидна застраховка с покритие 1,400 млн. лева. Чуйте какво каза собственикът на туроператорската фирма Горчо Пасев.", "date": "2018.03.20", "title": "Несъобразена скорост - причината за катастрофата в Египет"}
{"url": "https://www.bgonair.bg/bulgaria/2018-03-20/parva-prolet-no-balgariya-popadna-v-snezhen-kapan", "text": "\r\n Първа пролет ни изненада със зимна обстановка. На много места в страната движението е ограничено заради обилния снеговалеж и ниските температури. Активизираха се и много свлачища, населени места останаха без ток. За пет области на България е обявен предупредителният жълт код за опасно време. Обилни валежи, вятър и ниски температури се очакват в Русе, Разград, Шумен, Силистра и Търговище.  Най-голямото свлачище у нас - на пътя Смолян - Мадан, отново се задейства, като \"Пътната агенция\" днес представи експертен доклад с мерки. Установи се, че в следващите няколко месеца той ще остане затворен, затова отговорните органи бързат с изграждането на алтернативния път, който се очаква да е готов за експлоатация до края на следващата седмица. \r\n Междувременно пукнатините, надвиснали над река Черна в района, е възможно да се свлекат, паднат в нея и да я запушат. Затова са предприети мерки чрез запълване със специално фолио и укрепване на скалните късове. Зимното време активизра и още едно свлачище, този път в Югозападна България. След дъждовете от последните дни отново се задейства това при селата Плетена и Осина в Сатовчанско.  Вече е издадена и заповед за затваряне на опасна улица. Хората в района са предупредени за евентуална евакуация и са предприети спешни мерки, за да не се стига до инциденти. Падналите снощи сняг и дъжд натовариха пътната мрежа и снегопочистващата техника във Велико Търново. На няколко места движението беше ограничено за превозни средства над 12 т., както и през Прохода на републиката (до 1948 г. Хаинбоазки проход), което наложи камионите да изчакват на специални отбивки от пътя, докато снегопочистващата техника приключи своята работа. По последна информация снежната покривка в Северозападна България - в района на Видин, е 20 см. В Русенско ситуацията също не е спокойна. Там заради падналия дъжд и ниските температури се образуваха поледици. АПИ и КАТ предупредиха шофьорите, че обстановката ще се влошава и в следващите дни: Тези, които са избързали като са сменили зимните си гуми с летни, нека поправят грешката си! До края на седмицата се очакват валежи, застудяване, има възможност за заледявания, така че спазвайте напътствията на \"Пътната агенция\".  ", "date": "2018.03.20", "title": "Първа пролет е, но България попадна в снежен капан!"}
{"url": "https://www.bgonair.bg/bulgaria/2018-03-20/rumen-radev-na-sreshta-s-mahmud-abas-v-izrael", "text": "Президентът Румен Радев e на официално посещение в Израел. Визитата на българския държавен глава е свързана със 75-ата годишнина от спасението на българските евреи и 70-ата годишнина от създаването на държавата Израел. Сред темите на срещите на българския държавен глава ще са задълбочаване на сътрудничеството във всички области от взаимен интерес, в това число в сферата на сигурността, борбата с тероризма, икономиката и инвестициите.  В рамките на визитата Радев ще посети и Палестина. По време на официалното посещение в Рамала българският държавен глава ще положи венец пред гроба на Ясер Арафат и ще разговаря със своя палестински колега Махмуд Абас.", "date": "2018.03.20", "title": "Румен Радев на среща с Махмуд Абас в Израел"}
{"url": "https://www.bgonair.bg/bulgaria/2018-03-20/srutishteto-kray-smolyan-pak-se-aktivizira-api-tarsi-reshenie", "text": "Срутището, което затвори пътя Смолян - Мадан, се активизира отново. Днес се очаква в Пътната агенция да бъде представен експертен доклад, който да определи мерките за укрепване на скалната маса. До края на седмицата трябва да бъде отворена и нова отсечка, която да бъде алтернатива на затворения път. След като на 3 март скалната маса се свлече върху шосето - за 11 села бе отрязан най-краткият път до Смолян. Така жителите им, за да стигнат до областния град, трябва да обикалят по над 60 километра.", "date": "2018.03.20", "title": "Срутището край Смолян пак се активизира, АПИ търси решение"}
