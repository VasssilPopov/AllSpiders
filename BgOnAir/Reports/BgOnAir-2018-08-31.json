{"url": "https://www.bgonair.bg/bulgaria/2018-08-31/api-mantinelata-na-patya-kray-svoge-ne-e-otrazena-v-proekta-za-remont", "text": "Националното следствие днес се явиха двама бивши директори на Пътната агенция Лазар Лазаров и Дончо Атанасов. След разпита и двамата свидетели заявиха, че не виждат вина в агенцията за трагедията, при която загинаха 17 души. Дончо Атанасов, бивш председател на УС на АПИ беше категоричен, че всичко, което е в правомощията на Агенцията е било направено. \r\n\"Всичко, което сме могли по договорите, сме го направили. Сложили сме знаци, ограничили сме скоростта драстично. Превишението на скоростите, за които имаме замервания, е над 30-40 процента на всички автомобили“, обясни той. Атанасов отрече да е имало препоръка на експерти още през 2017 г. виражът на опасния завой да бъде променен. Според него до края на гаранционния период фирмата изпълнител носи отговорност за състоянието на пътя и отстраняването на дефектите. \"Никога не е коментиран въпрос нито пред мен, нито пред министъра, че трябва да бъде изправен завой“, каза Атанасов. По думите на Лазар Лазаров, който също е оглавявал АПИ, отговорностите за асфалтовата настилка са задължение на строителния надзор и на инженера по договора, който трябва да гарантира качеството. Според него също няма проблем в пътя. \"Хиляди коли мисля, че минават оттам всеки ден без инциденти, което е доказателство, че тези завои се взимат“, коментира той. По-късно Областното пътно управление-София изиска от кмета на Своге информация кой е възложителят и изпълнителят на монтираната мантинела на път II-16 Своге - Това е участъкът от водостока, при които стана тежкият пътен инцидент спреобърналия се автобус до моста над река Лесковдолска, съобщиха от Агенция \"Пътна инфраструктура\" /АПИ/. Поставената ограничителна система в тази отсечка не е отразена в проекта за рехабилитацията на второкласния път и екзекутивните чертежи. Според Правилника за прилагане на Закона за пътищата - чл. 48, т. 1, буква \"б\", в урбанизираните територии за населените места до 100 000 души, каквато е и община Своге, Агенция \"Пътна инфраструктура\" отговаря за поддържането на платното за движение - т. е. от бордюр до бордюр. Отговорност на конкретната община са тротоарите, подземните съоръжения, велосипедните алеи, паркингите, пешеходните подлези, осветлението и крайпътното озеленяване извън платното за движение на републиканските пътища в границите на селата и селищните образувания. За повишаване безопасността на движение в участъка от 28 август т. г. скоростта на движение в участъка е намалена от 40 км/ч на 30 км/ч. Данните от трафик камерите показват, че въпреки ограничението на скоростта и поставените пътни знаци шофьорите карат с 30 процента по-висока скорост от допустимата.  ", "date": "2018.08.31", "title": "АПИ: Мантинелата на пътя край Своге не е отразена в проекта за ремонт"}
{"url": "https://www.bgonair.bg/bulgaria/2018-08-31/sinat-na-vetko-arabadzhiev-sred-zadarzhanite-pri-aktsiyata-v-marinela", "text": "Синът на Ветко Арабаджиев Вълчо, е сред десетимата задържани при акциата на Специализираната прокуратура в столичния хотел \"Маринела\" тази сутрин. Освен в София разследващите претърсват и изземват документи за данъчни престъпления и в пловдивския хотел \"Марица\", чиито собственици са семейство Арабаджиеви. Вълчо бил изненадан докато спял в \"Маринела\", след като снощи открил заведение. Задържан е за 24 часа. Арестът му може да бъде удължен от прокурор, ако му бъдат повдигнати обвинения. Интерес за прокуратурата представляват и други членове на семейство Арабаджиеви, които обаче не са задържани, тъй като не са в България.", "date": "2018.08.31", "title": "Синът на Ветко Арабаджиев сред задържаните при акцията в \"Маринела\""}
{"url": "https://www.bgonair.bg/denqt-on-air/2018-08-31/ima-problem-s-kachestvoto-na-nashiya-zhivot-zayavi-bivsh-ministar", "text": "\r\n Трима министри подадоха оставките си заради катастрофата край Своге, при която загинаха 17 души. С постовете си се разделиха вътрешният министър Валентин Радев, транспортният Ивайло Московски и регионалният Николай Нанков. \"Оставките няма да доведат до решаване на проблема. Те се подават, за да се запази авторитетът на управлението. Дори и експерти да заемат техните места – те няма да имат време да правят реформи. Вече всеки се готви за следващите избори. Има проблем с качеството на нашия живот\", отбеляза в \"Денят ON AIR\" бившият просветен министър проф. Сергей Игнатов.   По негови думи не бива да се очакват бързи резултати от заместниците на министрите.  \"Ние не забелязано ставаме все повече и повече европейци. Сравнението със страните на Запад вече спира да е от наша полза\", добави той пред Bulgaria ON AIR. ", "date": "2018.08.31", "title": "Има проблем с качеството на нашия живот, заяви бивш министър"}
{"url": "https://www.bgonair.bg/denqt-on-air/2018-08-31/ostavkite-ne-reshavat-problemite-v-darzhavata-kategorichni-sa-eksperti", "text": "\r\n Трима министри подадоха оставките си заради катастрофата край Своге, при която загинаха 17 души. С постовете си се разделят вътрешният министър Валентин Радев, транспортният Ивайло Московски и регионалният Николай Нанков. И тримата още след катастрофата, по време на свиканото спешно заседание от Борисов в Министерския съвет, заявиха, че са готови да понесат политическа отговорност. А в сряда, на последното редовно заседание на кабинета, премиерът заяви, че никой от виновните за жестоката катастрофа край Своге няма да бъде закрилян или пощаден. \"Оставките няма да решат проблемите в държавата. Това, че постовете им ще бъдат заменени от други личности няма да промени нуждата от промяна в системата\", коментира в студиото на   политическият психолог проф. Антоанета Христова. По думите ѝ фразата, че \"промяната няма да реши проблемите ни\", живее в съзнанието на повечето хора в България.  \"Оставки се очакваха още с началото на новия политически сезон. А някои от вече подадените доста закъсняха. Ивайло Московски заради множеството проблеми в сферата на транспорта. Министърът на вътрешните работи Валентин Радев пък трябваше да стори това още, когато избухна скандалът с непроверените пътници на Летище София\", отсече пред Bulgaria ON AIR политологът доц. Иво Инджов. И допълни, че страната ни се намирала на ръба на политическа криза, която още утре би могла да избухне с всичка сила. През седмицата в дните след катастрофата, министрите в оставка са предавали материали и информация на следствието. На извънреден брифинг по-рано Валентин Радев и Николай Нанков обявиха, че си тръгват без персонална вина за трагедията, но министерствата, които са ръководили явно не са свършили добре работата си и координацията между ведомствата не е била на ниво.", "date": "2018.08.31", "title": "Оставките не решават проблемите в държавата, категорични са експерти"}
{"url": "https://www.bgonair.bg/world/2018-08-31/zabranyavat-prodazhbata-na-energiyni-napitki-na-detsa-vav-velikobritaniya", "text": "Във Великобритания обмислят да забранят продажбата на енергийни напитки на деца и тийнейджъри. Според здравните власти в страната те водят до затлъстяване, главоболие, безсъние, болки в стомаха и хиперактивност при подрастващите. Преди да въведе забраната обаче, правителството ще подложи въпроса на обществено допитване на територията на Острова. Останалите райони, които са част от състава на Обединеното кралство - Северна Ирландия, Уелс и Шотландия, имат правомощията сами да решат дали да наложат такава забрана.", "date": "2018.08.31", "title": "Забраняват продажбата на енергийни напитки на деца във Великобритания"}
{"url": "https://www.bgonair.bg/bulgaria/2018-08-31/ubivat-vsichki-praseta-v-tutrakantsi-zaradi-chumata", "text": "БАБХ ще предприеме сериозни мерки, за да опази индустрията от африканската чума, защото в противен случай ще има сериозни икономически последици. Това обяви шефът на агенцията д-р Дамян Илиев, след като днес беше потвърдено първото огнище на зараза у нас. Още тази вечер всички свине в село Тутраканци, където животните са дали положителни проби, ще бъдат евтаназирани и загробени. \"През последните две години се опитахме да направим така, че чумата да не влезе в България. За нас не е изненада, че това се случи, защото това е един изключително агресивен и устойчив вирус и мерките, които ние приложихме, се основават на това по какъв начин най-вероятно се предава вирусът – чрез диви прасета или предаване чрез човешката дейност, особено храни с произход свине“, каза още д-р Илиев. \"Ние имаме изключително добра индустрия, която като мениджмънт се равнява с най-развитите страни като Дания – говоря като оборудване и генетичен материал. Трябва да опазим тези ферми, за да продължат да бъдат на пазара. Иначе последиците ще са много сериозни и икономически. Опасността идва от прасетата от „заден двор“, защото практиката е такава, че стопаните обикновено правят единичен опит да си лекуват прасетата и ако това не се случи, ги приколват“, каза още той, цитиран от \"Фокус“. Според него големият проблем за България би бил, ако африканската чума приближи големите стопански ферми. А иначе заразата най-често се пренася чрез месото. Вирусът се предава и от опаковки, в които е имало заразено месо. \"Затова сме предвидили мерки, свързани с контрол върху обсегите, които са около сухоземната граница с Румъния, и с контрол по внасянето на месо от свине. Но рискът е огромен, защото хващаме не само продукти, а и месо в багажници на автомобили – хората са тръгнали на почивка и си носят храна за пикник. Тези хора идват от страни, в които има африканска чума. Затова и с АПИ сме се разбрали всички паркинги, където спират автомобилите, да бъдат почиствани и боклуците да бъдат своевременно унищожавани. Под контрол са и корабите и фериботите. Това се отнася за всички граници на България“, обясни д-р Илиев. По думите му всички превозни средства, в които се открие свинско месо, се дезинфекцират.  ", "date": "2018.08.31", "title": "Убиват всички прасета в Тутраканци заради чумата"}
{"url": "https://www.bgonair.bg/world/2018-08-31/andzhelina-dzholi-otslabnala-do-35-kilograma", "text": "Анджелина Джоли тежи само 35 килограма, алармират близки на актрисата. Холивудската звезда преживява тежък момент заради бракоразводното дело с актьора Брад Пит. Източник, близък до актрисата, твърди, че тя е на прага на физически и психически колапс и допълва - \"Анджи е на ръба. Тя живее буквално на кубчета лед. Има нужда от спешна помощ\". Джоли и Пит се разделиха през септември 2016 година след 10 години съвместен живот. Двамата имат шест деца, три от които са осиновени.", "date": "2018.08.31", "title": "Анджелина Джоли на прага на колапс: Тежи само 35 килограма"}
{"url": "https://www.bgonair.bg/bulgaria/2018-08-31/chasten-samolet-izleze-ot-pistata-na-letishte-burgas", "text": "Частен самолет \"Чесна\" излезе от пистата на Летище Бургас и се озова в тревата, малко преди да излети. Инцидентът е станал в 14.00 часа. Пострадали няма, но има щети по предния колесник.  В 10-местния самолет имало само трима души екипаж.  Засега не е ясно какви са причините за инцидента. Самолетът е трябвало да осъществи бизнес полет.  ", "date": "2018.08.31", "title": "Частен самолет излезе от пистата на Летище Бургас"}
{"url": "https://www.bgonair.bg/world/2018-08-31/trima-postradaha-sled-napadenie-s-nozh-na-garata-v-amsterdam", "text": "Трима души са пострадали при атака с нож в Амстердам. Нападението е извършено от неизвестен човек на централната жп гара в града. Пoлицията е простреляла нападателя. Случат се разследва. Засега не е ясно дали става въпрос за терористичен акт. Според очевдици атаката е била предшествана от скандал.  ", "date": "2018.08.31", "title": "Трима пострадаха след нападение с нож на гарата в Амстердам"}
{"url": "https://www.bgonair.bg/world/2018-08-31/ek-predlaga-da-se-spre-smyanata-na-vremeto", "text": "\r\n Европейската комисия предлага край на смяната на времето. Това разкри в интервю за германска телевизия Жан-Клод Юнкер.  Решението е провокирано от онлайн допитване, в което 84% от европейците заявяват категорично, че не искат да местят стрелките на часовника.  Сред най-големите желаещи са Финландия и Полша.  Цели 84% от българите подкрепят идеята.  Поддръжниците на местенето на стрелките смятат, че така се пести енергия, а противниците, че влияе негативно върху здравето. Финалната дума обаче е на Европейския парламент.", "date": "2018.08.31", "title": "ЕК предлага да се спре смяната на времето"}
{"url": "https://www.bgonair.bg/world/2018-08-31/posledno-sbogom-sas-soul-kralitsata-areta-franklin", "text": "Светът се сбогува с Кралицата на soul музиката Арета Франклин. Звездата, която почина на 76-годишна възраст след тежка битка с рака, ще бъде погребана днес в Детройт.  Десетки фенове почетоха паметта на певицата с концерт на открито в града, който бе под надслов \"Хората отдават почит на кралицата\". Днес на траурната церемония ще пеят звезди като Стиви Уондър и Ариана Гранде, а сред ораторите, които ще разкажат спомени за Арета Франклин, ще бъде и американският президент Бил Клинтън.", "date": "2018.08.31", "title": "Последно сбогом със soul кралицата Арета Франклин"}
{"url": "https://www.bgonair.bg/world/2018-08-31/vzriv-v-zavod-za-eksplozivi-v-rusiya-ima-zaginali", "text": "Най-малко трима души са загинали при голяма експлозия във военен завод в руския град Нижни Новгород.  Вследствие на силния взрив е избухнал пожар, който е обхванал площ от 100 квадратни метра.  Няколко души са ранени, а трима са изчезнали.  На място са пристигнали екипи на спешна помощ, полицията и пожарната.  Експлозията е станала в работилница за производство на боеприпаси. Според експерти няма опасност от нови взривове.", "date": "2018.08.31", "title": "Взрив в завод за експлозиви в Русия, има загинали"}
{"url": "https://www.bgonair.bg/bulgaria/2018-08-31/piyan-nadziratel-pogubi-16-godishno-momche-kray-pazardzhik", "text": "Пиян надзирател от затвора в Пазарджик блъсна и уби дете на пътя край града. 16-годишното момче е починало на място. Надзирателят е управлявал автомобила с 1,56 промила алкохол. Окръжната прокуратура в Пазарджик е сезирана по случая, а служителят на затвора е задържан. Инцидентът се случва вчера вечерта на пътя между пазарджишките села Ивайло и Сарая. 16-годишният Станислав Стоянов заедно с още четирима свои приятели се връщали с велосипеди от село Сарая, където отишли да играят футбол.  Автомобилът на 46-годишния надзирател Георги Доков блъска последното дете в колоната и го убива на място. Близките на починалото момче поискаха доживотен затвор за неговия убиец. Иван Стоянов не може да проумее как надзирател в затвора, който трябва да въдворява ред, е посмял да седне зад волана пиян и да погуби единственото му дете. Приятелите на Станислав също са потресени от случилото се. Децата не искат да повярват, че него вече го няма. 46-годишният надзирател е задържан и срещу него се води разследване. Георги Доков вече е уволнен от работа, по разпореждане на Главна дирекция \"Изпълнение на наказанията\", а срещу него е образувано дисциплинарно производство.", "date": "2018.08.31", "title": "Пиян надзирател погуби 16-годишно момче край Пазарджик"}
{"url": "https://www.bgonair.bg/bulgaria/2018-08-31/trima-ministri-napuskat-kabineta-zaradi-sluchiloto-se-v-svoge", "text": "\r\n Трима министри подадат оставките си заради катастрофата край Своге, при която загинаха 17 души. С постовете си се разделят вътрешният министър Валентин Радев, транспортният Ивайло Московски и регионалният Николай Нанков. И тримата още в неделя сутринта след катастрофата са заявили, че са готови да понесат политическа отговорност. Това е станало на свиканото спешно заседание от Борисов в Министерския съвет. В сряда, на последното редовно заседание на кабинета, премиерът заяви, че никой от виновните за жестоката катастрофа край Своге няма да бъде закрилян или пощаден. \n Днес в сградата на Министерския съвет Нанков и Радев обявиха, че си тръгват и поемат политическата отговорност за случилото се. На извънреден брифинг Радев уточни, че за петте дни след трагедията са предали всичката информация на следствието. а въпрос какви грешки са допуснати при ремонта край Своге, той отговори, че от МВР са подадени общо седем сигнала за лошото състояние на пътя, а не четири, както първоначално се твърдеше. През седмицата в дните след катастрофата, министрите в оставка са предавали материали и информация на следствието. На брифинга не присъства транспортният министър Ивайло Московски, тъй като днес е в болничен, но и той е депозирал оставката си. Валентин Радев и Николай Нанков обявиха, че си тръгват без персонална вина, но министерствата, които са ръководили явно не са свършили добре работата си и координацията между ведомствата не е била на ниво.    ", "date": "2018.08.31", "title": "Трима министри напускат кабинета заради случилото се край Своге"}
{"url": "https://www.bgonair.bg/bulgaria/2018-08-31/sluzhiteli-na-nsls-i-api-vzemat-probi-ot-asfalta-na-patya-sofiya-svoge", "text": "\r\n В момента служители на Националната следствена служба и АПИ вземат проби от асфалта от мястото на трагичния инцидент край Своге, при който загинаха 17 души. Проби ще се вземат и от още няколко места от пътния участък. Участъкът ще бъде затворен до около 18 часа. От АПИ призовават хората, които трябва да минат през този път, да използват алтернативните маршрути. На мястото вече е поставен и знак за ограничение на скоростта до 30 км/ч.  На мястото на катастрофата и тази вечер ще се проведе протест на жителите на Своге, които искат основен ремонт на пътя. Продължават и разпитите в Националното следствие за пътя-убиец край Своге. Днес обяснения дават бившите шефове на Агенция \"Пътна инфраструктура\" Дончо Атанасов и Лазар Лазаров. Рано тази сутрин започнаха разпитите на двамата бивши шефове в АПИ. Към обед Лазар Лазаров излезе от НСлС и говори пред журналисити. По думите му АПИ е направила всичко възможно опасният пътен участък да бъде обезопасен. Въпреки това катастрофите на този път не са намалели.  На въпрос кой трябва да понесе отговорността за трагедията, Лазаров отговори, че това не трябва да е човек от АПИ, защото институцията си е свършила работата. \r\n  ", "date": "2018.08.31", "title": "Служители на НСлС и АПИ вземат проби от асфалта на пътя София-Своге"}
{"url": "https://www.bgonair.bg/bulgaria/2018-08-31/vnimanie-ima-opasnost-ot-zapadnonilska-treska-v-burgas", "text": "В Бургас съществува реална опасност от разпространение на вируса на западнонилската треска. Няма нужда от паника и страх, но сме длъжни да предупредим жителите и гостите на града, че съществува потенциална опасност от разпространение на вируса на западнонилската треска в Бургас, съобщиха от общината. В момента има недоказано, но съществуващо съмнение за една жена от Бургас, която проявява голяма част от симптомите на това заболяване. За съжаление, напълно сигурно е, че 3 от откритите 6 мъртви щъркела край село Атия в съседната Община Созопол са носители на вируса на западнонилската треска, добавиха от пресслужбата на Община Бургас. В отговор на потенциалната опасност през следващите дни Община Бургас ще проведе засилени дезинсекционни мероприятия на местата, където се събират много хора, и в биотопите, където се развъждат комари. Именно комарът е преносител на този вирус, който разболява предимно животни и най-вече птици, но е опасен и за хората. Община Бургас е отправила предупреждение към всички болници на своя територия да следят внимателно за евентуални случаи на западнонилска треска, защото тя се диагностицира трудно. Около 80 на сто от заразените не проявяват никакви симптоми. При останалите 20% признаците на болестта са много подобни на грип - температура, болки в тялото, отпадналост, подуване на лимфните възли. При 1 процент от заболелите изходът е летален и предизвикан от впоследствие развит енцефалит или менингит. Това са основно възрастни и хора с отслабена имунна система, съвсем малки деца. Това лято смъртни случаи от западнонилска треска има в Сърбия, Гърция, Румъния, Косово, Италия. От Община Бургас съветват хората при най-малки съмнения да посетят личния си лекар. \r\n ", "date": "2018.08.31", "title": "Внимание: Има опасност от западнонилска треска в Бургас"}
{"url": "https://www.bgonair.bg/bulgaria/2018-08-31/tri-ostavki-v-pravitelstvoto-zaradi-tragediyata-v-svoge", "text": "Трима министри да си подадат оставките заради катастрофата край Своге, при която загинаха 17 души, е поискал премиерът Бойко Борисов тази сутрин, потвърдиха от МС. С постовете си ще се разделят вътрешният министър Валентин Радев, транспортният Ивайло Московски и регионалният Николай Нанков, пише  . Това е станало на свиканото спешно заседание от Борисов в Министерския съвет. В сряда, на последното редовно заседание на кабинета, премиерът заяви, че никой от виновните за жестоката катастрофа край Своге няма да бъде закрилян или пощаден. \"Всяко длъжностно лице, което не си е свършило работата, ще бъде подведено и под съдебна отговорност, и ще му бъде поискана и политическа отговорност\", увери Борисов. Тогава той призова опозицията да изчака няколко дни, докато станат готови експертизите и текат проверките на прокуратура и следствие. Ден по-рано социалистите поискаха оставката на цялото правителство след изнесените данни за нарушения при строителството на пътя. \"Мога да ги уверя, че както винаги никого не сме пожалили. До там, докъдето е вината, до там ще се носи и отговорността\", подчерта министър-председателят.", "date": "2018.08.31", "title": "Три оставки в правителството заради трагедията в Своге"}
{"url": "https://www.bgonair.bg/bulgaria/2018-08-31/spetsprokuraturata-vleze-v-ofisi-na-hotelite-marinela-i-maritsa", "text": "Специализираната прокуратура извършва следствени действия в офиси в столичния хотел \"Маринела“ и в пловдивския хотел \"Марица“.  Те са в рамките на образувано досъдебно производство за организирана престъпна група, създадена с цел избягване на плащане на данъчни задължения в големи размери, чрез подправяне на данъчни документи, уточниха от прокуратурата.  \n Установено е, че в периода 2017–2018 г. реални търговски дружества са подправяли счетоводните си регистри, като в тях са включвали фактури от типа \"липсващи търговци“.  Тези фактури са осчетоводявани под контрола на организираната престъпна група и по този начин се е избягвало плащането на данъчни задължения.", "date": "2018.08.31", "title": "Спецпрокуратурата влезе в офиси на хотелите \"Маринела\" и \"Марица\""}
{"url": "https://www.bgonair.bg/bulgaria/2018-08-31/bsp-ostavkata-na-pravitelstvoto-e-edinstveniyat-izhod-ot-politicheskata-kriza", "text": "\r\n След като стана ясно, че трима министри подават оставките си заради катастрофата край Своге, при която загинаха 17 души, политическият отзвук не закъсня. С постовете си се разделят вътрешният министър Валентин Радев, транспортният Ивайло Московски и регионалният Николай Нанков. Първи коментар от опозицията направи заместник-председателят на БСП Кирил Добрев.  \"Оставка на цялото правителство е единственият изход от политическата криза\", заяви той малко след извънредния брифинг в Министерския съвет. Междувременно стана ясно, че Столичната община е финансирала фирма \"Трйес Груп Холд\" за пропуски при строителството на два от обектите ѝ Това заяви кметът на София Йорданка Фандъкова. \r\n  ", "date": "2018.08.31", "title": "БСП: Оставката на правителството е единственият изход от политическата криза"}
{"url": "https://www.bgonair.bg/sutreshen-blok/2018-08-31/zhertvite-i-loshite-patishta-u-nas-fakt-zaradi-korumpiranata-sistema", "text": "\r\n Пътищата и пътната мрежа са част както от военната инфраструктура, така и от националната сигурност. Да строиш некачествени пътища, то това означава, че нарушаваш националната сигурност. Наказанията за това са много тежки. Това нещо поставя под опасност всички български граждани и чужденци, които пътуват у нас. Трябва да се проверят всички ремонти, които се правят от \"Трейс\" в цяла България. Това каза в студиото на \" \" криминалният журналист Богдана Лазарова по повод разследването на инцидента край Своге, при който загинаха 17 души, а десетки други бяха ранени.  Според Лазарова ако трябва да извадим нещо положително от цялата история, то това е фактът, че цялото общество видя, че обществените поръчки са пропити от корупция. \"Не може да вземаш половината пари от обществената поръчка, а с другата част да построиш качествен път. Корупцията тръгва от НС и стига до чиновника в АПИ, който извършва проверката на пътя. Законите се гласят, за да има вратички. Никой обаче не предприема нищо\", категорична е тя. Адвокат Николай Хаджигенов също е на мнение, че корупцията е главният виновник за жертвите край Своге, а не шофьорът, който всъщност е обвинен за трагедията. \"Премиерът казва, че ще бъде понесена политическа отговорност. Да, но това трябва да стане на момента. Нямаме правителство от 1989 година насам, което да не си е тръгнало заради корупция\", отбеляза адвокатът пред  . Хаджигенов смята, че прокуратурата и разследващите органи са част от цялата корупционна схема, затова няма и реални присъди за виновниците.", "date": "2018.08.31", "title": "Жертвите и лошите пътища у нас - факт заради корумпираната система!"}
{"url": "https://www.bgonair.bg/sutreshen-blok/2018-08-31/bivshiyat-direktor-na-nimh-institutat-shte-raboti-po-inertsiya", "text": "\r\n След като ръководството на БАН прекрати мандата на проф. Христомир Брънзов като директор на Националния институт по метеорология и хидрология, служители обявиха, че няма да допуснат нито един служител на БАН в сградата на института. Решението за отстраняването на проф. Брънзов бе взето с мнозинство, но не бе подкрепено от председателя на БАН акад. Юлиан Ревалски. Сред основните мотиви за отстраняването се посочват неспазване на разпорежданията на ръководството на Академията, както и на уронване на престижа ѝ като институция. Самият проф. Брънзов каза в ефира на  , че никой от БАН не му се е обадил, за да го уведоми, че е освободен от длъжност. Той допълни, че е научил новината от медиите. \"До този момент нито имам документ, нито някой се е обадил и в момента цари безвремие\", разказа бившият директор на НИМХ пред камерата на  . По думите му не се знае и с какво точно е уронил престижа на БАН, а от академията имат 3 дни, за да намерят тези мотиви. Проф. Христомир Брънзов каза още, че все още няма негов наследник на поста. \"НИМХ ще работи по инерция, защото казусът е много странен. Аз знам, че не съм директор, същевременно няма заповед, няма изпълняващ длъжността, защото до колкото знам до момента не са успели да намерят такъв\", обясни проф. Брънзов. Той е категоричен, че институтът не може да работи без директор, защото има много оперативна дейност. Бившият директор на НИМХ подчерта още, че е доволен от факта, че е получил подкрепата и добра оценка от колегите си. ", "date": "2018.08.31", "title": "Бившият директор на НИМХ: Институтът ще работи по инерция"}
{"url": "https://www.bgonair.bg/bulgaria/2018-08-31/polozhitelni-se-okazaha-probite-za-afrikanska-chuma-po-svinete-v-tutrakantsi", "text": "\r\n Африканска чума по свинете в провадийското село Тутраканци. Положителни се оказаха пробите, взети от Агенцията по безопасност на храните. Заради огнището около селото е наложена 3-километрова ограничителна зона.  ", "date": "2018.08.31", "title": "Положителни се оказаха пробите за африканска чума по свинете в Тутраканци"}
