{"url": "https://www.bgonair.bg/sutreshen-blok/2018-04-30/marian-zhan-marinesku-ot-enp-koruptsiyata-sashtestvuva-i-prechi-na-balgariya-i-rumaniya", "text": "\r\n По професия той е авиационен инженер. Работи в тази сфера цели 20 години. Вдъхновил го баща му - бивш пилот. През 2007 година прави рязък завой в кариерното си развитие и става евродепутат, но продължава да мечтае за eдинно европейско небе.  Мартина Ганчева се срещна с Мариан-Жан Маринеску от Европейската Народна партия. Какво сподели румънският евродепутат в първото си интервю за българска телевизия? \"Има доста \", уточни той. Според него корупцията съществува - особено в Румъния и България. По думите на евродепутата тя нанася огромни щети върху една държава, но трябва да се намерят начини да бъде наказвана. Той коментира и обсъжданото обединение между Румъния и Молдова. \" \", смята евродепутатът. Маринеску е на мнение, че трябва да има ползи за хората от новите технологии. ", "date": "2018.04.30", "title": "Мариан-Жан Маринеску от ЕНП: Корупцията съществува и пречи на България и Румъния"}
{"url": "https://www.bgonair.bg/world/2018-04-30/ogranicheniya-v-internet-izkara-hilyadi-rusnatsi-na-protest", "text": "Хиляди руснаци излязоха на протест срещу ограниченията на свободата в интернет. Граждани се събраха в центъра на Москва, за да изразят недоволството си от решение на властите, с което се блокира част от интернет пространството в Русия. Този месец властите в страната блокираха популярното приложение за комуникация \"Телеграм\". Причината за това е, че компанията отказа да предаде на Федералната служба за сигурност кодовете за приложението, за да може да се разшифроват съобщенията в него. От \"Телеграм\" обаче обявиха, че приложението ще продължи да функционира въпреки забраната.", "date": "2018.04.30", "title": "Ограничения в интернет изкара хиляди руснаци на протест"}
{"url": "https://www.bgonair.bg/economy/2018-04-30/nap-nad-250-hil-dushi-sa-podali-danachnata-si-deklaratsiya-onlayn", "text": "\r\n Днес е крайният срок за деклариране на доходите пред НАП и плащане на данъка върху доходите от миналата година. Над 486 хиляди са подадените до момента данъчни декларации. Според говорителя на НАП Росен Бъчваров опашките вече не са толкова големи заради нововъведената електронна система, чрез която може да се изпраща данъчната декларация онлайн. \" \", уточни Бъчваров пред  . Хората, които не са подали декларация, ще получат санкция до 500 лв., а за невярно попълнени данни глобата е до 1000 лв.", "date": "2018.04.30", "title": "НАП: Над 250 хил. души са подали данъчната си декларация онлайн"}
{"url": "https://www.bgonair.bg/denqt-on-air/2018-04-30/biznesmen-ochakva-ni-apokalipsis-ako-priemem-evroto", "text": "\r\n Бизнесменът Николай Дренчев е твърдо против приемането на Еврото у нас. Според него това ще доведе до апокалипсис, който ще се изразява в скок на цените, но без скок на заплати и пенсии. \"Нас ни очаква пореден грабеж на публични финанси, какъвто видяхме в края на 20 век\", каза Дренчев в студиото на \"Денят ON AIR\". По думите му едни и същи субекти ни примамват в схеми, но обществото ни вече разпознава, че ни водят към поредната измама. От своя страна Любомир Дацов, който е бивш заместник-министър на финансите обясни, че тезата на бизнесмена е \"говорене без покритие\", а според самия Дацов България дори е изостанала с приемането на Еврото. \"Гърция е един от поредните митове. Там проблемът е в правителството и политиката на правителството\", заяви бившият заместник - министър пред Bulgaria ON AIR. Той обясни, че пропадането на гърците е заради неефективно управление на страната и високите разходи.", "date": "2018.04.30", "title": "Бизнесмен: Очаква ни Апокалипсис, ако приемем Еврото"}
{"url": "https://www.bgonair.bg/reportazhi/2018-04-30/vse-oshte-ne-e-yasno-koy-udari-siriya-tazi-nosht", "text": "\r\n Все още не е ясно кой нанесе поредните въздушни удари в Сирия, а загиналите при серия атаки в две провинции са десетки.   Целите са военни обекти на сирийската армия в северната част на страната. Силите на Башар Асад не съобщават за жертви. Според Сирийската обсерватория за човешки права, обаче, загиналите са най-малко 26, повечето от които ирански военни. Множество източници посочват, че сред обектите са противоракетни системи и ирански складове за оръжия. Техеран обаче отрича да е загубил хора и съоръжения. Източници на терен смятат, че зад въздушните удари стои Израел. Днес израелският министър на разузнаването заяви, че \"не знае\" за подобни атаки. В същото време завърши обиколката в Близкия изток на новия американски държавен секретар. Основна тема в разговорите на Майк Помпео със съюзниците на Вашингтон в региона беше външната политика на Иран.  Съединените щати се канят да се оттеглят от споразумението за иранската ядрена програма. То беше сключено между Запада и Ислямската република през 2015 година. Ако Вашингтон изпълни заканата си, Техеран вече обяви, че ще възобнови обогатяването на уран.", "date": "2018.04.30", "title": "Все още не е ясно кой удари Сирия тази нощ"}
{"url": "https://www.bgonair.bg/economy/2018-04-30/knsb-uvelichava-se-srednata-rabotna-zaplata", "text": "Увеличаване на средната работна заплата и големи разлики във възнаграждението в различните отрасли, това отчитат от КНСБ. Оказва се, че разликата в заплатите на най-високо и най-ниско платените икономически дейности е повече от 5 пъти. Данните сочат, че 1060 лв. е средната работна заплата в страната. В сравнение със старите страни-членки на Европейския съюз, тя е по-малка от 5 до 10 пъти. А в сравнение с новите страни-членки - като Естония и Словакия, е по-малка между 1,8 и 2 пъти. У нас най-високо е заплащането в сектора \"Информационни технологии”, където средната заплата достига 3100 лева. Най-ниски са средните заплати в ресторантьорството – 580 лв. Големи разлики се наблюдават и в средните възнаграждения по региони. Във Видин те нарастват само с 2%, а в София-област с 16%. ", "date": "2018.04.30", "title": "КНСБ: Увеличава се средната работна заплата"}
{"url": "https://www.bgonair.bg/denqt-on-air/2018-04-30/petkov-balgariya-tryabva-da-rakovodi-protsesa-v-zapadnite-balkani", "text": "\r\n В този момент България трябва да ръководи процеса в Западните Балкани, да продължи да търси активния диалог между Европейския съюз и Турция, да направи всичко възможно да възстанови и комуникацията на ЕС с Русия. По този начин ще се нормализират отношенията, а от това има полза цяла Европа. Това е мнението на Румен Петков от Изпълнителното бюро на АБВ. \"Много се надявам премиера Борисов да възстанови диалога си с руските институции през призмата на председателството ни\", заяви Петков в студиото на \"Денят ON AIR\". Бившият министър на вътрешните работи изрази също учудването си от това, че всички страни в Европа се борят за собствения си интерес, но не и България. \"Много е важно нашето правителство, което и да е то, да не допусне въпросът за развитието на Западните Балкани да си отмре с българското председателство\", категоричен беше членът на Изпълнителното бюро на АВБ Румен Петков в ефира на Bulgaria ON AIR. По думите му част от европейските политици въобще пропускат темата за Западните Балкани.", "date": "2018.04.30", "title": "Румен Петков: България трябва да ръководи процеса в Западните Балкани"}
{"url": "https://www.bgonair.bg/world/2018-04-30/7-zaginali-i-20-raneni-pri-samoubiystven-atentat-v-kabul", "text": "Най-малко седем души загинаха, а други 20 са ранени при самоубийствен атентат в Кабул. Нападението е извършено от моторист, в близост до централата на афганистанското разузнаване.  По последни данни всички жертви и пострадали са цивилни. Последвал е втори взрив, при който са пострадали журналисти, пристигнали на място.  Един от загиналите е фотограф на \"Франс прес\", потвърди агенцията. Все още никой не е поел отговорност за нападението.", "date": "2018.04.30", "title": "7 загинали и 20 ранени при самоубийствен атентат в Кабул"}
{"url": "https://www.bgonair.bg/world/2018-04-30/novi-raketni-udari-sreshtu-voenni-bazi-v-siriya", "text": "За нови ракетни удари срещу военни бази в Сирия съобщиха местни медии, като се позоваха на източници в сирийската армия. По непотвърдени данни десетки са ранени, има и загинали.  Атаката се е случила около 22:30 часа местно време, а целите са били в близост до градовете Хама и Алепо.  Според опозицията в страната една от ударените военни бази се нарича \"Бригада 47\" – център за вербуване на военни, подкрепян от иранските власти и Башар Асад.", "date": "2018.04.30", "title": "Нови ракетни удари срещу военни бази в Сирия"}
{"url": "https://www.bgonair.bg/bulgaria/2018-04-30/intsident-s-atv-otne-zhivota-na-mlada-mayka", "text": "25-годишна жена загина при инцидент с АТВ в пловдивското село Белащица. Сигналът е постъпил около 15 ч. днес. Жената не е била правоспособен шофьор. Ударила се е в дърво на общински път в селото. Допълнителна справка показала, че превозното средство е нерегистрирано. Извършен е оглед от служители на Първо районно управление. По случая е образувано досъдебно производство", "date": "2018.04.30", "title": "Инцидент с АТВ отне живота на млада майка"}
{"url": "https://www.bgonair.bg/world/2018-04-30/britanskiyat-vatreshen-ministar-hvarli-ostavka", "text": "Британският министър на вътрешните работи Амбър Ръд подаде оставка. Причина станаха депортирани погрешка карибски мигранти.  Скандалът, наречен \"Уиндръш\", предизвика вълна от обществено недоволство, след като дългогодишни имигранти бяха обявени за нелегални от правителството на Острова.  Случаят повдигна и редица въпроси към премиера Тереза Мей. Все още няма коментар от страна на \"Даунинг стрийт\" 10.", "date": "2018.04.30", "title": "Британският вътрешен министър хвърли оставка"}
{"url": "https://www.bgonair.bg/bulgaria/2018-04-30/500-hilyadi-lv-za-gorivo-i-transport-za-voenniya-ni-parad-na-6-may", "text": "Над половин милион лева ще струва организацията и провеждането на традиционния военен парад в столицата по повод Ден на храбростта и празник на Българската армия - 6 май. Очаква се мащабно събитие с представяне на много военна техника, а причината е отбелязването на кръглата 140-годишнина от създаването на Българската армия. Точната цена ще стане ясна след провеждането на парада, но се очаква тя да надмине 500 хиляди лева. Основно средствата ще отидат за гориво и транспорт на техника. Снимка: Олег Попов, Bulgaria ON AIR", "date": "2018.04.30", "title": "500 хиляди лв. за гориво и транспорт за военния ни парад на 6 май"}
{"url": "https://www.bgonair.bg/bulgaria/2018-04-30/novi-pravila-slagat-kray-na-balgarskite-kamioni-v-evropa", "text": "Съюзът на превозвачите в България готви мащабен протест в столицата на 16 май. Причината за недоволството е новият пакет за мобилност, който Европейската комисия внесе в Европарламента и предстои да бъде гласуван от евродепутатите, съобщи БНР. Според превозвачите новите промени са вкарани в контекст за защита на правата на шофьорите, но всъщност целта е да бъдат елиминирани от пазара българските, полските, унгарските и румънските камиони. Част от изискванията в пакета за мобилност са шофьорите да се прибират до родното си място на всеки 3 седмици, след третия ден в страна от ЕС на тираджията да му се плаща по нормите за командировки на държавата, в която е влязъл, да не се спи в кабините на камионите. И още едно изискване - промени в правилата за шосейния каботаж като на практика той ще бъде премахнат. Председателят на Съюза на превозвачите в България Йордан Арабаджиев е категоричен, че всичко това ще повлияе пагубно на оборота - курсовете ще намалеят значително, ще има нови разходи за прибирането на шофьорите , ще се стигне и до масови фалити на фирми. В момента средната печалба в бранша е 5%. Българските шофьори в Европа са над 40 000, а тези у нас са близо 70 000.", "date": "2018.04.30", "title": "Нови правила слагат край на българските камиони в Европа!?"}
{"url": "https://www.bgonair.bg/bulgaria/2018-04-30/brakonieri-hvanaha-s-vaditsa-inspektor-i-go-vlachiha-s-dzhip", "text": "\r\n Прокуратурата в Пазарджик разследва случай, при който бракониери са влачили с джипа си служител на Изпълнителната агенция по рибарство и аквакултури.  Инцидентът е станал край язовир Батак, пред очите на десетки любители на риболова. От Агенцията са установили, че двама рибари извършват незаконен улов.  Когато служителите настояли да конфискуват уредите, двамата бракониери успели да се качат в джипа си. При потеглянето на автомобила единият замахнал с въдицата към служителя и го закачил с куката. Така той бил влачен няколко метра.  От водите на язовира са извадени 102 коша за раци и 150 метра мрежа с уловена риба. Раците и рибата са върнати обратно във водоема. По случая са съставени констативни протоколи срещу неизвестен извършител.", "date": "2018.04.30", "title": "Бракониери хванаха с въдица инспектор и го влачиха с джип"}
{"url": "https://www.bgonair.bg/denqt-on-air/2018-04-30/za-raven-dostap-do-zdraveopazvane-reditsa-bolnitsi-tryabvalo-da-zakriyat", "text": "\r\n Прокуратурата започна разследване за безстопанственост в 13 болници в страната.  Проверяват се четири болници в София, както и лечебни заведения във Видин, Разград, Стара Загора, Търговище, Хасково и Шумен. \"Много болници трябва да се закрият, за да може навсякъде в България да има равен достъп до медицинска помощ. За територията ни и населението ни медицинските заведения са много. Трябва да се въведе модел на управление на държавните болници, така че да се работи в интерес на пациентите\", категоричен бе директорът на болница \"Св. Екатерина\" проф. Генчо Начев. Според госта в \"Денят ON AIR\" това, че някои частни болници печелят повече от държавните, се дължи на по-добрите умения на собственика на частната болница по сключване на договор.  \"Всяка година парите за здравеопазване се увеличават. Това увеличение не е свързано с промени, които да направят ефективно използването на тези средства. Няма страна в Европа, в която съучастието за здравните осигуровки да е над 20%, а в България е 40%\", подчерта медикът пред Bulgaria ON AIR. \"Статуквото е изгодно за политиците, тъй като има много финансови интереси, които ще се нарушат. Промяната в здравеопазването не е желана от тези заинтересовани кръгове\", изтъкна още проф. Начев.", "date": "2018.04.30", "title": "За равен достъп до здравеопазване - редица болници трябвало да закрият!"}
{"url": "https://www.bgonair.bg/denqt-on-air/2018-04-30/minimalni-standarti-za-vsichki-hranitelni-marki-v-es-prizova-evrodeputat", "text": "\r\n До средата на 2019 година ще бъде взето решение за промяна в законодателството, свързано с двойния стандарт в храните. Докога ще ядем второ качество храни? \"Няма как такъв подход да остане безнаказан. Трябва да се въведат минимални стандарти за всички марки. Хората трябва да знаят, че подобно нещо се наказва, когато спреш да купуваш такива стоки. Да се родиш на Балканите не е порок и никой няма право да ни наказва\", категоричен бе евродепутатът от ГЕРБ/ЕНП Андрей Новаков. Гостът на \"Денят ON AIR\" отбеляза, че тази година парите, отпуснати от ЕС по програми, са със 100 млрд. евро по-малко.  \"Кохезионна политика ще има, въпросът е ако има съкращения – те да са минимални. България внася 500 млн. евро в евробюджета и получава 2 млрд. евро от него. Трябва да сме изключително пестеливи в исканията си. Трябва да сме много ясно ориентирани какво искаме. В момента подхождаме много чиновнически. Гледаме бюджета като счетоводна книга\", изтъкна Новаков пред Bulgaria ON AIR. Негови основни цели ще бъдат намаляване на бюрокрацията, по-ясни условия за кандидатстване по програми и повече пари за България.", "date": "2018.04.30", "title": "Минимални стандарти за всички хранителни марки в ЕС, призова евродепутат"}
{"url": "https://www.bgonair.bg/bulgaria/2018-04-30/shumen-kupon-skandal-nozh-v-shiyata-porednata-piyanska-svada", "text": "Пиянска свада в Пещера приключи със скандал и намушкване. По чудо пострадалият е оживял, съобщиха от полицията в града. Инцидентът е станал в петък, малко след 19:00 часа. 56-годишен мъж събрал компания от приятели в дома си, предаде  . След обилна употреба на алкохол домакинът се скарал със съседа си 46-годишен мъж, който им направил забележка за невъобразимия шум. Стигнало се до свада между двамата, домакинът извадил нож и наранил по-младия мъж в областта на шията. Пострадалият е транспортиран в УМБАЛ \"Свети Георги\" с опасност за живота, където бил незабавно опериран. Нападателят е задържан в ареста, а на местопрестъплението е извършен оглед. Във връзка със случилото се е образувано полицейско производство.", "date": "2018.04.30", "title": "Шумен купон – скандал – нож в шията… поредната пиянска свада"}
{"url": "https://www.bgonair.bg/bulgaria/2018-04-30/gimnastichkite-ni-s-4-medala-ot-svetovnata-kupa", "text": "\r\n Националният отбор по художествена гимнастика спечели четири медала във финалите на отделните уреди на Световната купа в Азербайджан.  Момичетата от ансамбъла, които играха с резервата Стефани Кирякова, представиха отлично и в двете си съчетания и получиха най-високи оценки.  В индивидуалната надпревара сребърни медали извоюваха Катрин Тасева във финала на лента и Боряна Калейн на бухалки.  Отборът ни се прибира в България тази вечер в 21 часа.        ", "date": "2018.04.30", "title": "Гимнастичките ни с 4 медала от Световната купа"}
{"url": "https://www.bgonair.bg/bulgaria/2018-04-30/ochakva-se-novo-zakonodatelstvo-za-hranite-v-es-do-2019-g", "text": "\r\n До средата на 2019 година ще бъде взето решение за промяна в законодателството, свързано с двойния стандарт в храните. Това обяви в София европейският комисар по въпросите на правосъдието, потребителите и равнопоставеността между половете Вера Йоурова. Тя, българският премиер Бойко Борисов, еврокомисари, евродепутати и министри от страните в ЕС участваха в международен форум на високо равнище, посветен на двойния стандарт при храните в ЕС. Срещата се провежда в рамките на Българското председателство на Съвета на ЕС, под патронажа на българския министър-председател. \"Обсъждала съм с министрите на промишлеността и на земеделието и всички си дават сметка, че съществува проблем, което е нещо ново. В миналото се говореше, че е нещо съвсем маргинално и дребно, сега проблемът вече се осъзнава\", каза Йоурова, цитирана от \"Фокус\". Тя допълни, че в България, Чехия, Словакия, Румъния и балтийските държави има повече ентусиазъм по тази тема. \"Удовлетворена съм. Надявам се, че Съветът, държавите членки и ЕП ще вземат решение и ще постигнат споразумение до средата на 2019 г. по отношение на промяната в законодателството\", каза Йоурова. Еврокомисарят обясни и че методиката може веднага да започне да се прилага, защото тя е готова. \"ЕК е готова да окаже съдействие на държава, която е по-засегната от друга\", добави още тя. Българският министър на европредседателството Лиляна Павлова допълни, че крайната цел е да се получи пълно съгласие за общ подход по предложения законопроект. \"Най-далечният срок, който си поставяме, е пролетта на 2019 г. На нас ни се иска като българско председателство това да стане в рамките на 2018 г. каза тя.", "date": "2018.04.30", "title": "Очаква се ново законодателство за храните в ЕС до 2019 г.!"}
{"url": "https://www.bgonair.bg/bulgaria/2018-04-30/29-godishna-s-2-alkohol-se-preobarna-s-mertsedes-na-magistralata", "text": "Млада шофьорка обърна колата си на пътя София-Варна в понеделник сутринта след сериозен нощен запой. 29-годишната севлиевка се качила на автомобила си с почти 2 промила алкохол в кръвта. Жената успяла да седне на шофьорското място в \"Мерцедес\"-а си и да го подкара. Тя дори успяла да излезе на пътя София-Варна, но там, в местността \"Кална кория\", изгубила контрол и превозното средство се преобърнало. Пострадали няма, съобщи \"Дарик\". Жената е тествана за употреба на алкохол с техническо средство, което отчело 1.91 промила. Взета ѝ е кръвна проба за химически анализ. По случая е образувано бързо полицейско производство.", "date": "2018.04.30", "title": "29-годишна с 2 ‰ алкохол се преобърна с \"Мерцедес\" на магистралата"}
{"url": "https://www.bgonair.bg/bulgaria/2018-04-30/nabirat-sredstva-za-transportiraneto-na-onkobolnata-balgarka-v-braziliya", "text": "Все още няма яснота дали ще успее да се завърне у нас онкоболната българка, която е в болница в Бразилия. Теодора Маджарова е на 32 години, юрист и майка на две деца. Тя заминала за процедури при световноизвестен медиум, но състоянието ѝ внезапно се влошило. По случая, за който Bulgaria ON AIR първа ви информира още в петък, работи и външното ни министерство.  За транспортирането на Теодора със специален самолет до България са необходими близо 56 хиляди евро - с полети от Сао Пауло до Париж и от Париж до София.  Проучват се и други възможности за транспортиране на българката до страната ни. Съпругът ѝ Александър очаква официализирането на предложение от 30 хил. евро за полет до Истанбул, а оттам до София. Оптимистичният вариант е семейството да излети от Бразилия на 4 май.", "date": "2018.04.30", "title": "Набират средства за транспортирането на онкоболната българка в Бразилия"}
{"url": "https://www.bgonair.bg/sutreshen-blok/2018-04-30/roditeli-obyavyavat-voyna-na-darzhavata", "text": "\r\n На 1 май в 11 часа пред Народното събрание родители ще обявят война на държавата и \"ще почетат паметта на бъдещето на България\". Това е част от мотото на протеста им. Според тях, ако държавата продължава по пътя, по който е тръгнала, ще престане да съществува.  Златина Хаджипанайотова, юрист и родител на 3 деца, които са полусираци, обясни, че те са останали без наследствена и персонална пенсия. А причината за това са 4 месеца липса на необходим стаж относно наследствената пенсия, защото починалият им баща е работил в трети страни от където стажът не се признава.  \"Призовавам всички настоящи и бъдещи родители да застанат тук, пред тази сграда, за да подкрепят нашето събитие, защото ние тепърва ще изискваме от тази държава промяна на приоритетите ѝ. На първо място трябва да бъде българското дете и неговите права\", каза Хаджипанайотова пред камерата на Bulgaria ON AIR. Емили Михайлова е на 19 години и не получава никаква пенсия, защото преди да почине баща ѝ не е събрал необходимия трудов стаж.  \"Баща ми почина през 2016 година, малко след това си пуснах документите в НОИ, където ми казаха, че нямам право да получавам, поради липса на стаж от страна на баща си, който когато почина беше направил 12 години с над 70% инвалидност, тоест той няма как да работи, но държавата това не я вълнува реално\", разказа младата жена в ефира на \"България сутрин\". Тя каза, че въпросът е чисто морален, защото става въпрос за малко над 100 лева. ", "date": "2018.04.30", "title": "Родители обявяват война на държавата"}
{"url": "https://www.bgonair.bg/sutreshen-blok/2018-04-30/makedoniya-otglezhda-marihuana-za-meditsinski-tseli-a-u-nas", "text": "\r\n Македонският премиер Зоран Заев потвърди, че първият му братовчед е купил оранжерия, в която се отглежда канабис и заяви, че е етично и разрешено от закона да се произвежда лекарство от канабис. \"Меко казано съм леко шокиран. Грубият и нецивилизован начин, по който се пропагандира отглеждането, разпространението и приложението... твърде е притеснително\", заяви специалистът по лечение на зависимости д-р Александър Канчелов в \"България сутрин\". Той е съгласен, че марихуаната може да се използва за медицински цели, когато е от полза за пациента. По думите му в медицината се използват далеч по-опасни субстанции. \"Големият въпрос е защо толкова много се вдига шум? Зад това има съвсем други интереси. Не виждам причина марихуаната да бъде пропагандирана толкова широко извън медицината\", каза още психиатърът. Д-р Александър Канчелов подчерта, че в световен мащаб алкохолът и тютюнът нанасят най-голяма вреда. \"Поздравявам македонците, че откриха топлата вода, чакаме и ние да я открием. Най-малкото на онкоболните могат да им пуснат по-лек режим - доказано е, че това помага. Тревата маха стреса от организма\", коментира рапърът и продуцент Станислав Найденов - Спенс пред Bulgaria ON AIR. \"Пропагандата за алкохол и цигари не е ли навсякъде - да не би да са по-малко вредни от марихуаната?! Не говорим за пропаганда на марихуана сред подрастващите. Марихуаната не е наркотик\", подчерта рапърът.  ", "date": "2018.04.30", "title": "Македония отглежда марихуана за медицински цели - а у нас?"}
{"url": "https://www.bgonair.bg/sutreshen-blok/2018-04-30/sdruzhenie-balgariya-bez-dim-zabranata-da-ostane-s-poveche-kontrol", "text": "\r\n Вицепремиерът Валери Симеонов предложи връщане на режима за тютюнопушене в заведенията, като собствениците да имат право да обособят места до 50% от територията, на която да може да се пуши. Тоталната забрана на цигарите в заведенията беше приета през 2012 година, а според д-р Маша Гаврилова, председател на сдружение \"България без дим\", не трябва да се връщаме назад. По думите ѝ ресторантьорите доста леко са започнали да нарушават забраната за пушене и не могат да се видят ефектите от нея. \"Ние сме категорично против връщането. Искаме да се предприемат мерки, които наистина да доведат до спазване на забраната. Само тогава тя ще има смисъл\", каза тя в студиото на  . Нидал Алгафари, който е пушач, смята, че от забраната няма ефект, а собствениците на различни заведения вадят маси навън и пак има места за пушачи, и пак при тях има непушачи. \"С такъв тип забрани не се получава. То се получава с просвещение\", категоричен беше той пред  . По думите му и другите мерки за борба с вредния навик не са дали ефект, като слагането на снимки на кутиите, разделянето на заведеният на две части и тоталната забрана. Д-р Маша Гаврилова беше категорична, че българите трябва да свикнем да спазваме законите в страната. \"Няма негативен ефект върху ресторантьорите, при положение, че навсякъде се спазва едно и също нещо\", обясни тя. Нидал Алгафари пък отговори, че дори и да остане забраната, бизнесът ще намери отново начини и пролуки, за да я заобиколи, както и до сега с различни изнесени шатри и други приспособления, където да бъдат настанявани пушачите.", "date": "2018.04.30", "title": "Сдружение \"България без дим\": Забраната да остане, но с повече контрол"}
{"url": "https://www.bgonair.bg/sutreshen-blok/2018-04-30/na-gerb-mu-e-trudno-s-patriotite-iskat-se-kompromisi-no-alternativata-e-bsp", "text": "\r\n ДПС беше домакин в София на съвета на Партията на либералите и демократите в ЕП. По време на събитието от страна на ДПС се чуха сериозни критики по отношение на \"Атака\" и ВМРО и въобще присъствието им във властта. ВМРО веднага отговори и то доста крайно: \"Знаем какво е ДПС - мафиотска организация от феодален тип, която без участието във властта е политически труп\", каза Ангел Джамбазки за изказването на лидера на ДПС Мустафа Карадайъ. \" \", коментира ПР-ът и политически анализатор проф. Антоанета Христова в \" \". Според нея Европа вече показа, че приема \"Обединените патриоти\" като цивилизационно приемлива формация. \" \", категорична е Христова. Тя е на мнение, че на ГЕРБ му е много трудно, защото всички коалиции искат компромиси, но в момента няма друга алтернатива - освен БСП. Политическият анализатор Арман Бабикян отбеляза, че изказването на лидера на ДПС не е първото по отношение на патриотите, въпросът е, че го изказват от по-висика трибуна. \" \", уточни той. По думите му, когато свободната пазарна икономика, свободата на словото и базата на свободата чрез избори са изчезнали то значи, че сме стигнали дъното.", "date": "2018.04.30", "title": "На ГЕРБ му е трудно с патриотите - искат се компромиси, но алтернативата е... БСП"}
{"url": "https://www.bgonair.bg/sutreshen-blok/2018-04-30/dokoga-shte-badem-vtoro-kachestvo-potrebiteli", "text": "\r\n Двойният стандарт при храните ще бъде обсъден на международна конференция в НДК, инициирана от омбудсмана Мая Манолова и под патронажа на премиера Бойко Борисов. Манолова се обяви за силен европейски орган, който да преследва и налага железни санкции за измами с храни. Анализ на Българската агенция за безопасност на храните показва, че детски шоколадов десерт у нас не само е с различно качество, но е и по-скъп с 93% от германския вариант и 16% от австрийския. Детски сок пък е със 147% по-скъп спрямо същия в Германия. \" \", коментира в   председателят на Комисията за защита на потребителите Димитър Маргаритов.  Той обясни, че се предвижда промяна в директивата за нелоялните търговски практики - органите вече ще санкционират търговците, които предлагат несъответствия при продуктите. \"Ако искате да предлагате продукта с по-малко съставки, тогава регистрирайте си още една търговска марка и обяснете на потребителите, че това е продукт А, това е продукт Б\", отбеляза Маргаритов. По думите му не става въпрос за продукти, които не би трябвало да се продават и биха могли да увредят здравето. Определени търговци спекулират с утвърдени световни марки, подчерта гостът в студиото на  . Димитър Маргаритов уточни, че мотото на днешния форум е да отпаднат всички реални и виртуални граници, за да могат гражданите на ЕС да се чувстват еднакво и да могат да потърсят защита от институциите.  ", "date": "2018.04.30", "title": "Докога ще бъдем второ качество потребители?"}
{"url": "https://www.bgonair.bg/bulgaria/2018-04-30/patna-politsiya-s-aktsiya-za-neplateni-globi", "text": "\r\n Днес от Пътна полиция започнаха акция за неплатени глоби. Шофьорите се проверяват на пътя и ако имат задължения, се санкционират.  Камерите на Bulgaria ON AIR заснеха един от проверените водачи, спрян за нарушение от юли 2017г., когато е управлявал автомобила си без включени фарове.  От полицията е закаран до най-близката банка, където той заплаща глобата, за да продължи пътя си. От началото на годината са създадени 3 електронни фиша с новата електронна система на КАТ, а с помощта на новите електронни камери са заснети 13000 нарушители. Снимка: Олег Попов (Bulgaria ON AIR)", "date": "2018.04.30", "title": "Пътна полиция с акция за неплатени глоби"}
{"url": "https://www.bgonair.bg/bulgaria/2018-04-30/tezhka-katastrofa-na-patya-burgas-aytos-vze-zhertva", "text": "Един човек загина, а друг е ранен при тежка катастрофа на пътя Бургас - Айтос. Инцидентът е станал около 9:30 часа сутринта.  По първоначална информация автомобил е ударил друг по време на ляв завой. На място е загинал единият от водачите.  При катастрофата е пострадала и жена, която е откарана в болница в Бургас. Все още не е ясно какво е състоянието ѝ.  Трафикът на място е затруднен, регулира се от служители на Пътна полиция.", "date": "2018.04.30", "title": "Тежка катастрофа на пътя Бургас - Айтос взе жертва"}
{"url": "https://www.bgonair.bg/bulgaria/2018-04-30/dnes-e-posledniyat-srok-da-deklarirame-dohodite-si-za-2017-g", "text": "Днес е крайният срок за деклариране на доходите пред Националната агенция за приходите. Над 486 хиляди са подадените до момента данъчни декларации, съобщиха от приходната агенция. Днес изтича срокът, в който освен да подадем декларация, трябва и да платим дължимия данък върху доходите си от миналата година. Декларациите могат да се подават по електронен път, по пощата или на гише в офисите на приходната агенция. От НАП предупреждават, че всеки, който не декларира доходите си или направи опит да укрие приходи, е заплашван от санкции.", "date": "2018.04.30", "title": "Днес е последният срок да декларираме доходите си за 2017 г."}
{"url": "https://www.bgonair.bg/bulgaria/2018-04-30/teodora-se-pribira-do-dni-saprugat-blagodarya-na-vsichki-balgari", "text": "\r\n Онкоболната Теодора се прибира в България от Бразилия. 32-годишната жена замина за процедури при световноизвестен медиум, но състоянието ѝ внезапно се влоши и никоя авиокомпания не искаше да се ангажира с транспортирането ѝ у дома.  Беше открита и дарителска сметка, по която вече са събрани малко над 30 хиляди евро – парите са достатъчни за транспортирането на Теодора Маджарова у нас. Полетът ще бъде осигурен от турската болница Анадолу, като се очаква Теодора и семейството ѝ да се приберат в края на седмицата. \"В последните няколко часа получихме нова оферта за транспортиране до Истанбул чрез посредничеството на медикъл асистант компания, която работи в сътрудничество с турските авиолинии. На 4 май бихме могли да се качим на самолета за Истанбул, ако всичко е наред и ако е рекъл Господ\", съобщи в пряко включване за Bulgaria ON AIR съпругът на Теодора - Александър Русанов. Новата оферта за транспортирането на Теодора е за около 30 хил. евро - почти наполовина по-малко от първоначално обявеното предложение от френска компания. Той добави, че има доста технически детайли за доуточняване и е в постоянна връзка с представители на компанията. На борда на самолета трябва да има медицинско оборудване и медицински екип. \"Външно министерство и лично министър Захариева се зае да ни помогне за транспортирането от Истанбул до София. Искам да изкажа огромна благодарност към всички в България и от целия свят, които за два дни събраха повече от половината първоначално обявена сума. Благодаря на всички, които помагат да се приберем вкъщи\", каза още Александър в Новините ON AIR. Необходимата сума вече е събрана, а близките временно преустановяват набирането на средства.", "date": "2018.04.30", "title": "Теодора се прибира до дни! Съпругът ѝ: Благодаря на всички българи"}
{"url": "https://www.bgonair.bg/bulgaria/2018-04-30/politsiyata-tarsi-prichina-za-katastrofata-pri-koyato-zagina-bebe", "text": "Полицията все още изяснява причините за тежката катастрофа на пътя Шумен - Силистра, при която загина двумесечно бебе. Инцидентът стана в ранния неделен следобед, когато 29-годишна жена от село Венец, управляваща лек автомобил, навлиза в насрещната лента за движение и се удря челно в идващия микробус. Заедно с нея са бебето й и още една жена на 28-години заедно с двете си деца. Всички те са откарани в болница. Лекарите не успяват да спасят бебето. В болницата в Шумен остават жената, управлявала колата, която е с комоцио и спътничката й заедно с едното й дете. Шофьорът на буса не е пострадал, спътникът му обаче има фрактури на лявата ръка и левия крак. Двамата водачи са правоспособни, мъжът е тестван за алкохол, пробата му е отрицателна. ", "date": "2018.04.30", "title": "Полицията търси причина за катастрофата, при която загина бебе"}
{"url": "https://www.bgonair.bg/sutreshen-blok/2018-04-30/sedmitsata-zapochva-s-rekordno-visoki-temperaturi-no-i-s-oblachnost", "text": "\r\n Температурите в страната днес ще са над обичайните за това време от годината. Стойности между 23-28 градуса не са характерни за 30 април. Все пак през тази седмица времето ще е по-разнообразно от миналата. Ще има и слънце, но и лошо време и валежи. Това каза в студиото на \" \" синоптикът Симеон Матев. По думите му сутринта на 30 април може на места да започва с лошо време, облачност и мъгли, но след няколко часа слънцето ще пробие и атмосферната обстановка ще се измени напълно. \"По-съществени заоблачавания ще има в Родопите, Пирин и Стара планина. Там има шанс да превали и прегърми. Това като цяло се отнася за цялата седмица за планинските райони. В 80% от страната времето ще е слънчево и чак към 6 май се очаква по-голяма облачност\", добави още синоптикът. Черноморието също се събужда с мъгли и голяма облачност, но с напредване на деня това ще се промени. Температурата на морската вода пък достига 16 градуса. Вятърът в страната ще е доста по-слаб от този през събота и неделя, но ще го има. Съществени заоблачавания се очакват в Западна България. По-динамично ще е времето във Великобритания, Холандия и Франция. Там освен валежи, се очакват температури от типа на 10 градуса.", "date": "2018.04.30", "title": "Седмицата започва с рекордно високи температури, но и с облачност"}
{"url": "https://www.bgonair.bg/bulgaria/2018-04-30/biyachat-na-vazrasten-mazh-v-tarnovo-obyasnyava-postapkata-si", "text": "\r\n Шофьорът, пребил възрастен британец на светофар във Велико Търново, днес трябва да се яви в полицията, за да даде показания по случая.  Инцидентът стана по обяд в неделя на светофара на ул. \"Магистрална\" във Велико Търново, а малко след това в социалните мрежи бяха разпространени и кадри.  След качването на клипа в интернет на място бяха изпратени полицейски патрули, а по-късно стана ясно, че зад побоя стои мъж от Правец. Вече му е връчена призовка.  Жената, споделила клипа, също ще свидетелства. Пострадалият моторист не е потърсил лекарска помощ.", "date": "2018.04.30", "title": "Биячът на възрастен мъж в Търново обяснява постъпката си"}
