{"url": "https://www.bgonair.bg/world/2018-05-13/bomben-atentat-sreshtu-hristiyani-v-indoneziya-vze-11-zhertvi", "text": "11 души загинаха, а 40 бяха ранени при серия бомбени атаки срещу три християнски църкви в Индонезия.  Смъртоносните нападения са станали по време на сутрешните литургии и са били в интервал от 10 минути едно от друго.  Смята се, че атаките са дело на атентатори самоубийци. Тялото на камикадзе е намерено пред един от храмовете. Все още никой не е поел отговорност за нападението.", "date": "2018.05.13", "title": "Бомбен атентат срещу християни в Индонезия взе 11 жертви"}
{"url": "https://www.bgonair.bg/bulgaria/2018-05-13/nyama-da-izkachvat-varha-shisha-pangma-v-tarsene-na-boyan", "text": "Спасителните екипи няма да изкачват върха Шиша Пангма в търсене на Боян Петров. Решението е на жената до алпиниста Радослава Ненова и беше съобщено в личния ѝ профил във Facebook.  Тя предпочита на слизане шерпите да претърсят районите, където има шанс да открият Боян жив.  \"Колкото и да ми се иска да не губя надежда – за мен животът и оцеляването на всички участници в спасителната акция е много важен и макар да ми е много трудно, не виждам смисъл да бъдат застрашени и други животи\", пише Радослава Ненова.  По-рано стана ясно, че тази сутрин спасителите не са се обадили в базовият лагер в Хималайте.  Днес не се очаква да има операция по въздух. Хеликоптерите са в Катманду и са в готовност да излетят отново при нужда. Те могат да стигнат до върха за 50 минути.", "date": "2018.05.13", "title": "Няма да изкачват върха Шиша Пангма в търсене на Боян"}
{"url": "https://www.bgonair.bg/bulgaria/2018-05-13/oshte-edin-blasnat-i-ubit-peshehodets-v-stolitsata", "text": "Тежка катастрофа стана снощи в района на бул. \"Владимир Вазов\" в столицата.  Загинал е 67-годишен пешеходец. Той е блъснат от кола, управлявана от 33-годишен водач.  Пробите на шофьора за алкохол и наркотици са отрицателни. Все още не е ясно дали пешеходецът е пресичал неправилно или е блъснат при преминаването на зелено на светофара.", "date": "2018.05.13", "title": "Още един блъснат и убит пешеходец в столицата"}
{"url": "https://www.bgonair.bg/world/2018-05-13/voynik-na-daesh-napadna-s-nozh-5-choveka-v-parizh", "text": "\r\n Кърваво нападение в сърцето на Париж. Късно снощи мъж атакува с нож петима души. Един човек загина, а четирима пострадаха, двама от които тежко. Нападателят е 21-годишен чеченец. Той е ликвидиран от полицията. Крещял е \"Аллах е Велик\". Терористичната групировка \"Ислямска държава\" пое отговорност за нападението. Нападението става около девет часа вечерта само на метри от операта в сърцето на френската столица. Мястото е изключително популярно сред туристите и много оживено. Мъж с брада, по описание на очевидци, напада с нож петимата души.  Хората описват сцени на паника и страх. Много от тях се скрили в намиращите се наблизо заведения. Няколко минути по-късно той вече е ликвидиран от полицията.  Извършителят отмъщавал на страните, които бомбардират територии на джихадистите в Сирия и Ирак. В Twitter френският президент Еманюел Макрон поздрави силите за сигурност за хладнокръвието и бързата реакция.  В поста си Макрон написа: Франция отново плаща с кръв, но няма да отстъпи пред враговете на свободата.  Нападателят няма криминално досие. Родителите му са задържани. През последните три години Франция стана мишена на няколко кървави терористични нападения. При атаките загинаха десетки хора.", "date": "2018.05.13", "title": "Войник на ДАЕШ нападна с нож 5 човека в Париж"}
{"url": "https://www.bgonair.bg/bulgaria/2018-05-13/tarseneto-na-boyan-da-prodalzhi-nastoyavat-maykata-i-sestrata-na-alpinista", "text": "\r\n Майката и сестрата на Боян Петров - Ангелина и Александра Петрови заявиха пред Bulgaria ON AIR, че издирването му трябва да продължи въпреки трудностите и лошите условия под Шиша Пангма.  Китайски алпинисти, които продължават да търсят Петров, са намерили инсулина на изчезналия наш алпинист. Това е станало близо до третия базов лагер под върха Шиша Пангма.  Междувремнно дъщерята на Боян Петров - Тея изрази благодарности за подкрепата, вдъхването на надежда и издирването на нейния баща. Тя подчертава, че Боян Петров е на мястото, където винаги е искал да бъде - в планината. По-рано днес жената до Боян Петров - Радослава Ненова призова спасителите да не рискуват живота си и да не се изкачват до върха. ", "date": "2018.05.13", "title": "Търсенето на Боян да продължи, настояват майката и сестрата на алпиниста"}
{"url": "https://www.bgonair.bg/bulgaria/2018-05-13/belezhim-142-godini-ot-batashkoto-klane", "text": "\r\n Днес отбелязваме 142 години от клането в Батак. Мотористи от цялата страна се отправиха на поход към града, за да почетат загиналите при трагичните събития.  Годишнината ще бъде отбелязана с литийно шествие и възстановка на въстанието. Рокерите се включват в инициативата за пета поредна година.", "date": "2018.05.13", "title": "Бележим 142 години от Баташкото клане"}
{"url": "https://www.bgonair.bg/bulgaria/2018-05-13/amerikanski-zhurnalist-za-ungariya-nyama-obshtestveno-mnenie", "text": "\r\n Демокрацията е под натиск, а медийната свобода е застрашена от изчезване. Тази песимистична прогноза направи в ексклузивно интервю за Bulgaria ON AIR Дийн Старкман - американски журналист, работил дълги години в \"Уолстройт Джърнал\" и един от редакторите на така наречените \"Досиета от Рая\" (Paradise Papers).  \"Мисля, че обществото не успява да разграничи пропагандата и дезинформацията. Дори от официални източници. Когато се преместих в Източна Европа разбрах, че хората, които са живели по времето на комунизма, са развили здравословен скептицизъм към официалните новинарски източници. Контролът върху фактите е много важен. Унгарският режим държи тази власт в ръцете си. Там няма обществено мнение\", категоричен бе той.  Ако желаете да гледате цялото интервю на Мартина Ганчева със Старкман - гледайте \"България сутрин\" в понеделник!", "date": "2018.05.13", "title": "Американски журналист за Унгария: Няма обществено мнение!"}
{"url": "https://www.bgonair.bg/bulgaria/2018-05-13/sabuzhdame-se-v-slanchevo-vreme-uvi-sled-tova-idva-dazhd", "text": "Преди обяд ще бъде предимно слънчево. След обяд над Западна и Централна България ще се развива купеста и купесто-дъждовна облачност и на много места там ще има краткотрайни, временно интензивни валежи.  В югозападните и планинските райони от страната валежите ще са значителни, придружени с гръмотевици и временно усилване на вятъра.  Максималните температури в повечето места ще са между 20 и 25 градуса, предаде  . По Черноморието ще бъде предимно слънчево, след обяд ще има временни увеличения на облачността, но ще остане почти без валежи. Преди обяд над планините ще преобладава слънчево време. След обяд ще се развива купеста и купесто-дъждовна облачност, ще има валежи, гръмотевици и временно усилване на вятъра, сочи прогнозата на НИМХ при БАН.", "date": "2018.05.13", "title": "Събуждаме се в слънчево време, уви след това идва дъжд"}
{"url": "https://www.bgonair.bg/bulgaria/2018-05-13/evakuiraha-mol-lyulin", "text": "Около обяд беше евакуиран МОЛ \"Люлин\" в София. Причината - проблем със системата за сигурност, която блокирала коли в подземния паркинг.  Заради вредните изпарения, които тръгнали и по етажите нагоре, се наложила превантивна евакуация. ", "date": "2018.05.13", "title": "Евакуираха МОЛ \"Люлин\""}
{"url": "https://www.bgonair.bg/bulgaria/2018-05-13/kokalyane-i-pancharevo-izlyazoha-na-protest-protiv-mizeriyata", "text": "Жители на столичните квартали \"Кокаляне\" и \"Панчерево\" блокираха движението на \"Самоковското шосе\".  Протестът е под мотото \"Писна ни да живеем в кал и мизерия!\". Хората настояват да се изгради канализация, както и да се подобри водоснабдяването.  Жителите на двата столични квартала искат още да се подобри инфраструктурата в района, като се направи цялостен ремонт на \"Самоковското шосе\". Това е поредният протест на жителите на двата квартала.", "date": "2018.05.13", "title": "\"Кокаляне\" и \"Панчарево\" излязоха на протест против мизерията!"}
{"url": "https://www.bgonair.bg/bulgaria/2018-05-13/izdirvaneto-na-boyan-petrov-prodalzhava-predstoi-nay-visokiyat-lager", "text": "Спасители търсят ниши около най-високия лагер под връх Шиша Пангма в Хималаите в търсене на алпиниста Боян Петров, който е в неизвестност от 10 дни, съобщи БНР. Вчера спасителите изкачиха маршрута до там, но не откриха следи. Няма я и палатката на българина, която преди няколко дни беше забелязана в същия лагер. Без резултат вчера бяха и двата полета на хеликоптери над района. Днес те няма да летят, заради безопасността на спасителите, които ще са по склона. На по-ниския Лагер 2, има голяма група, която също се очаква днес да продължи издирването. Докато тече издирването, колега на Петров - Атанас Скатов, атакува друг 8-хилядник в Хималаите - върхът Чо Ою. Той и още десетина алпинисти изчакваха няколко дни на втория височинен лагер под върха заради ураганни ветрове и температура от минус 35 градуса. Това е първи опит на българина да изкачи осемхилядник без изкуствен кислород и без помощта на шерпи. До момента Атанас Скатов е изкачил 7 от 14-те осемхилядника на планетата.  Днес е последен шанс за пролетната експедиция до Чо Ою. Ако времето не е подходящо, алпинистите ще напуснат базовия лагер, а българинът след кратка почивка ще се отправи към Еверест за трето поред изкачване. ", "date": "2018.05.13", "title": "Издирването на Боян Петров продължава - предстои най-високият лагер"}
{"url": "https://www.bgonair.bg/bulgaria/2018-05-13/mazh-ostana-zakleshten-pri-katastrofa-na-hemus", "text": "Тежка катастрофа беляза 22 километър на магистрала \"Хемус\" малко след 17 часа.  Сред пострадалите са жена и дете, а мъж е бил заклещен в автомобила си.  Предполага се, че водачът е загубил контрол над колата си и е катастрофирал.", "date": "2018.05.13", "title": "Мъж остана заклещен при катастрофа на \"Хемус\""}
{"url": "https://www.bgonair.bg/direktno/2018-05-13/zaplahata-za-balgariya-e-v-plana-reshetnikov", "text": "\r\n Националната сигурност на България е застрашена. Заплахата за България идва от Русия, каза Николай Ненчев. И първите мъже в държавата го знаят. Има план за страната ни да бъде извадена от НАТО. Обединените Патриоти ще се разцепят и на мястото на \"Атака\" ще застане Марешки. Прав е Цветанов като казва, че Радев гледа към Русия. Много ми е интересно на тази среща с Путин какво ще договори. И дали ще бъде в интерес на България? От БЗНС ще преценим, дали да се присъединим към \"Дечократична България\". Там важния въпрос е -кой е лидера? Да не се повтори същия сценарий, като РБ.", "date": "2018.05.13", "title": "Заплахата за България е в плана \"Решетников\"!"}
{"url": "https://www.bgonair.bg/bulgaria/2018-05-13/shefovete-na-rzok-v-plovdiv-ostavat-v-aresta", "text": "\r\n Пловдивският окръжен съд остави в ареста двамата шефове от Районната здравна каса, които бяха задържани преди 3 дни.  Адвокатите на Иван Деспотов и Влади Манев казаха, че ще обжалват мярката пред Апелативния съд. Обвиненията срещу двамата шефове на Районната здравна каса в Пловдив са за вземане на подкуп.  Според обвинението те прикривали престъпна схема за източване на над 1 милион лева от Здравната каса през аптеки-фантоми и фалшиви рецепти.  Съучастниците им Николай Александров и Димитър Йотов са на свобода срещу парична гаранция. Вътрешният министър Валентин Радев коментира в Пловдив, че продължава борбата с корупцията на всички нива в държавата.", "date": "2018.05.13", "title": "Шефовете на РЗОК в Пловдив остават в ареста"}
{"url": "https://www.bgonair.bg/bulgaria/2018-05-13/premierat-poiska-otpadane-na-moratoriuma-za-aets-belene", "text": "\r\n Премиерът Бойко Борисов поиска отпадането на мораториума за строежа на АЕЦ \"Белене\".  Според Борисов така Народното събрание ще може да даде мандат за разговори с инвеститори по проекта. Премиерът добави, че на предстоящата среща с китайския премиер през юли, ще бъде обсъждан и вариант за строеж на АЕЦ \"Белене\".  Той напомни, че в проекта има техника за три милиарда лева. Борисов беше категоричен, че държи да няма държавна гаранция и да няма задължително изкупуване на тока.", "date": "2018.05.13", "title": "Премиерът поиска отпадане на мораториума за АЕЦ \"Белене\""}
{"url": "https://www.bgonair.bg/bulgaria/2018-05-13/shofyor-blasna-i-ubi-peshehodets-kray-selo-orizari", "text": "Пешеходец е загинал при инцидент на пътя след село Оризари, съобщиха от МВР. Късно снощи е съобщено за блъснат пешеходец на пътното платно след Оризари в посока Пловдив.  Мъжът е загинал на място, все още не е ясна самоличността му.  Издирва се водачът на автомобила, който е напуснал местопроизшествието, предаде  . По случая е образувано досъдебно производство, разследването продължават от РУ Стамболийски.", "date": "2018.05.13", "title": "Шофьор блъсна и уби пешеходец край село Оризари"}
