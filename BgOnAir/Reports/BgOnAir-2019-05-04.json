{"url": "https://www.bgonair.bg/bulgaria/2019-05-04/katastrofa-na-okolovrastnoto-shose-v-sofiya-edin-chovek-zagina", "text": "Един човек загина при катастрофа на Околовръстното шосе в София. Иницидентът е станал през изминалата нощ. Шофьор на лек автомобил е блъснал служител на \"Пътна помощ\", докато е товарил аварирала кола. 37-годишният мъж е загинал на място. Според очевидци шофьорът на лекия автомобил е бил употребил алкохол. Заради катастрофата движението на Околовтъстното шосе в посока Перник беше блокирано.  ", "date": "2019.05.04", "title": "Катастрофа на Околовръстното шосе в София, един човек загина"}
{"url": "https://www.bgonair.bg/world/2019-05-04/moshtna-eksploziya-v-predgradie-v-chikago-chetirima-sa-postradali", "text": "Най-малко четирима души пострадаха при мощна експлозия в предградие в северната част на Чикаго. Взривът е станал в сграда, разположена в непосредствена близост до завод за измерване на вредни емисии. Очевидци разказват, че се е чул мощен тътен. А цялата сграда е била обхваната от пламъци.  Районът е отцепен, а местните жители бяха призовани да останат по домовете си и да затворят плътно прозорците заради гъстия и задушлив дим.  В ход е разследване. Властите са категорични, че става въпрос за инцидент, а не за терористичен акт. Снимка: Pixabay  ", "date": "2019.05.04", "title": "Мощна експлозия в предградие в Чикаго, четирима са пострадали"}
{"url": "https://www.bgonair.bg/science/2019-05-04/volkswagen-s-ambitsii-za-novi-baterii-s-zhivot-raven-na-samite-elektromobili", "text": "Автомобилният гигант Volkswagen има амбицията да предлага нови батерии с идващите масови електромобили, които ще имат живот, равен или близък до този на самото возило. Прогнозите са за 8 години или 160 000 километра пробег, като компанията очаква за този период батерията да е запазила 70 процента от капацитета си. Това обяви Франк Бломе, който ръководи центъра на VW за развитие на батерии и даде интересни насоки за бъдещата експлоатация на масовите електромобили. VW обещава те да бъдат достъпни, т.е цените им да са съизмерими с дизеловите автомобили. \"Целта ни винаги е била да предложим батерии, които да имат живот като този на колата\", обясни Бломе и продължи: \"Гарантираме минимален капацитет от 70% за 8 години или 160 000 километра. Но водачите също могат да повлияят на живота на батерията. Нормалното зареждане е по-доброто решение за батериите вместо бързото, а освен това зареждането на батерията на 80 процента вместо на 100, също е по-доброто решение за живота на батерията\". Бломе уточни, че с оглед масовото производство на електромобили, във VW вече са наясно, че най-добрата позиция на батериите е на пода на колата, както и че моделите от гамата ID ще са с пробег до 550 км с едно зареждане.  ", "date": "2019.05.04", "title": "Volkswagen с амбиции за нови батерии с живот, равен на самите електромобили"}
{"url": "https://www.bgonair.bg/economy/2019-05-04/bnb-parite-v-obrashtenie-sa-se-uvelichili-s-1055", "text": "В края на март 2019 г. парите в обращение достигнаха 16 855.9 млн. лв., като на годишна база се увеличават с 10.55% или с 1608.5 млн. лв., отчита Българската народна банка. В края на първото тримесечие делът на банкнотите в структурата на парите в обращение е 97.43 на сто. Средната по стойност банкнота в обращение е 36.41 лв., което представлява увеличение с 0.96 лв. спрямо края на 2018 г. За едногодишен период стойността й се е повишила с 1.47 лв., или с 4.20 на сто, вследствие на по-високите темпове на нарастване в паричното обращение на броя на банкнотите от 50 лв. и 100 лв. в сравнение с останалите номинали и поради замяната на двулевовата банкнота с монета. Средната по стойност разменна монета в обращение в края на март 2019 г. се запазва на ниво от 0.17 лв., колкото беше и в края на 2018 г. За едногодишен период стойността й нарасна с 0.01 лв, отчита Централната банка. Делът на възпоменателните монети в общата стойност на парите в обращение е 0.05 на сто и се запазва без промяна спрямо края на 2018 г. През първото тримесечие на годината БНБ пусна в обращение сребърна възпоменателна монета \"Пловдив - Европейска столица на културата\" с номинална стойност 10 лв. БНБ предвижда да бъдат емитирани още три нови сребърни възпоменателни монети през годината. В края на март 2019 г. в обращение са 450.9 млн. броя банкноти, които са с 25.7 млн. броя или с 5.39 на сто по-малко в сравнение с края на 2018 г. За същия период общата им стойност намаля с 2.83 на сто (478.2 млн. лв.), достигайки към 31 март 16 423.4 млн. лв., пише  С най-голям дял от 28.73 на сто в общия брой на банкнотите в обращение в края на първото тримесечие на 2019 г. е банкнотата с номинал 20 лв., като към 31 март в обращение са 129.5 млн. броя банкноти с този номинал. С най-малък дял (4.55 на сто) e броят на двулевовите банкноти в обращение. За едногодишен период (март 2018 г. - март 2019 г.) банкнотите в обращение са се увеличили с 25.6 млн. (6.02 на сто) по брой и с 1555.9 млн. лв. (10.47 на сто) по стойност. В края на март в обращение са 2465.7 млн. броя разменни монети, които са с 26.2 млн. броя или с 1.07 на сто повече в сравнение с броя им в края на 2018 г. За същия период общата им стойност се е увеличила с 8.6 млн. лв. или с 2.06 на сто, и в края на март достигна 424.7 млн. лв. Запазва се дългосрочната тенденция към устойчиво нарастване на годишна база на броя на разменните монети в обращение от всички номинали, посочват от БНБ. Най-голям дял (29.41 на сто) в общия брой на разменните монети в обращение в края на първото тримесечие на 2019 г. имат монетите от една стотинка, като към 31 март в обращение са 725.2 млн. броя монети с този номинал. С най-малък дял (2.12 на сто) е броят на монетите с номинал 2 лв. През първото тримесечие в Националния център за анализ на БНБ са задържани общо 293 броя неистински български банкноти, циркулирали в паричното обращение - най-голям е делът на тези с номинал 20 лв. (52.22 на сто). За същия период са били регистрирани и задържани общо 83 броя неистински български разменни монети. В БНБ са били задържани неистински 1254 броя евро (от които 154 броя са циркулирали в паричното обращение); 297 броя щатски долари (от които 197 броя са били в паричното обращение) и 67 броя банкноти от други чуждестранни валути.  ", "date": "2019.05.04", "title": "БНБ: Парите в обращение са се увеличили с 10,55%"}
{"url": "https://www.bgonair.bg/reportazhi/2019-05-04/balgarska-delegatsiya-zaminava-za-sasht-za-da-pregovarya-za-novi-f-16", "text": "\r\n Българска делегация заминава на 7 май за САЩ, за да преговаря за закупуването на нови самолети за военновъздушните ни сили. Това съобщи вицепремиерът и министърът на отбраната Красимир Каракачанов. Делегацията до Вашингтон ще бъде водена от заместник-министъра на отбраната Атанас Запрянов, както и от представители на министерствата на финансите и на икономиката.  В началото на годината парламентът възложи на Министерския съвет да изготви договор и да води преговири с американското правителство за закупуване на нови бойни самолети F-16.  Според министъра, освен цената, делегацията трябва да повдигне и друга тема - как ще се плаща. В навечерието на презника на Българската армия чрез видеоконферентна връзка министърът поздрави командирите на военните ни контигенти, участващи е опрерации и мисии зад граница.   ", "date": "2019.05.04", "title": "Българска делегация заминава за САЩ, за да преговаря за нови F-16"}
{"url": "https://www.bgonair.bg/reportazhi/2019-05-04/sled-poseshtenieto-u-nas-papa-frantsisk-se-otpravya-kam-makedoniya", "text": "\r\n След посещението в България, папа Франциск ще се отправи към съседна Северна Македония. Въпреки, че католиците в западната ни съседка са малцинство, жителите на страната с нетърпение очакват визитата на главата на Римокатолическата църква. Билбордове и автобуси с лика на папа Франциск – Скопие активно се подготвя за посещението на папа Франциск. Вълнението сред населението е голямо, въпреки че втората най-разпространена религия е ислямът.  В Северна Македония има едва 15 000 католици, но всички очакват главата на Римокатолическата църква. Дни преди визитата, той отправи послание към македонците.  Целта на посещението на папа Франциск е да се подобрят отношенията с православните църкви като част от усилието на католическата църква за евентуално обединение на източната и западната деноминация на християнството, разделени от схизмата през 1054 г.  Тази задача обаче е деликатна, тъй като църквите в България и Северна Македония са в хватката на собствени вътрешни конфликти, които се отразяват и върху отношенията с католиците.  Папата няма да има отделна среща с архиепископ Стефан – главата на Македонската православна църква.  Франциск ще посети в Скопие паметника на Майка Тереза и ще се срещне с бедни хора, които са подпомагани от монашеския орден, основан от светицата.  ", "date": "2019.05.04", "title": "След посещението у нас, папа Франциск се отправя към Македония"}
{"url": "https://www.bgonair.bg/reportazhi/2019-05-04/do-3000-lv-globa-za-palatka-varhu-dyuni", "text": "\r\n Глоба от 500 до 1000 лева или имуществена санкция от 1000 до 3000 лева за поставена палатка на дюни. Това предвиждат промени в Закона за устройството на Черноморското крайбрежие, внесени между първо и второ четене. Първоначалният законопроект предвиждаше такива санкции да има и за хората, поставили плажни принадлежности върху дюните, но глобата за опъната хавлия отпада. Според Тодор Георгиев от Асоциация \"Българско Черноморие\" този текст е бил абсурден.   ", "date": "2019.05.04", "title": "До 3000 лв. глоба за палатка върху дюни"}
{"url": "https://www.bgonair.bg/bulgaria/2019-05-04/ekstradiraha-nelegalnite-migranti-zadarzhani-kray-gorna-oryahovitsa", "text": "Екстрадираха двадесет и шестимата нелегални мигранти, които вчера бяха задържани край село Янтра от полицията в Горна Оряховица към бежанският център в Любимец.  Рано тази сутрин те бяха натоварени в автобус от полицейското управление в града, където разпитите им пред съдия са продължили през цялата нощ.  Всички задържани са мъже и деца от Афганистан, нямат лични документи.  Припомняме, че вчера бяха задържани и трима мъже, за които се предполага, че са трафиканти. Те трябвало да извозят мигрантите с пикап.  Превозното средство снощи беше претърсено от криминалисти. По неофициална информация и тримата предполагаеми трафиканти са от населени места от Великотърновска област.  ", "date": "2019.05.04", "title": "Екстрадираха нелегалните мигранти, задържани край Горна Оряховица"}
{"url": "https://www.bgonair.bg/bulgaria/2019-05-04/papa-yoan-pavel-ii-prez-ochite-na-fotografite", "text": "\r\n Като глава на Римокатолическата църква Йоан Павел Втори има над 100 официални посещения по света. Той е първият папа, посетил синагога, джамия и протестантска църква, с което изпраща важно послание за необходимостта от толерантност и търпимост. Посещението му в България през май 2002 година е събитие от изключителна важност за страната ни, чийто образ, особено в католическия свят, бе сериозно накърнен. Официално, посещението на папата у нас се осъществява по покана на Католическата църква в България и на българската държава. На 23 май 2002 г., в навечерието на най-светлия ни празник, папа Йоан Павел Втори стъпва на българска земя с 39-членна свита.  Една провокация забърка България в чудовищно престъпление – опита за убийство на Йоан Павел Втори на 13 май 1981 г. По време на срещата си с президента Георги Първанов папата увери, че никога не е вярвал, че България е замесена в атентата срещу него. ", "date": "2019.05.04", "title": "Папа Йоан Павел II през очите на фотографите"}
{"url": "https://www.bgonair.bg/bulgaria/2019-05-04/zlatovezana-ikona-i-kiselo-mlyako-podaratsite-na-borisov-za-papata", "text": "Министър-председателят Бойко Борисов ще подари златовезана икона, омофор и българско кисело мляко на Негово Светейшество папа Франциск. Премиерът ще връчи даровете си на Светия отец при посрещането му на летище София на 5 май, съобщи правителствената пресслужба. Златовезаната икона е на светите братя Кирил и Методий, чието велико дело главата на Римокаторическата църква отбеляза и в специалното си видео обръщение към българския народ в навечерието на посещението му у нас. Лентата, символизираща епископската власт – омофорът, който премиерът Борисов ще дари на папа Франциск, впечатлява с украсата си. В краищата му са извезани златни кръстове, а в горната му част – образите на Свети Петър и Свети Павел. Премиерът е подготвил подарък и за държавния секретар на Светия престол – кардинал Пиетро Паролин, който също ще получи златовезана икона на Свети Петър и Свети Павел. И двете икони се отличават с прецизна и фина изработка, както и с вложените златни конци. Те са дело на българско ателие за богослужебни одежди. Министър-председателят Бойко Борисов ще подари на Светия отец и традиционно българско кисело мляко. Продуктът, който целият свят свързва с нашата страна, е добре познат на папа Франциск още от детството му в Аржентина.  ", "date": "2019.05.04", "title": "Златовезана икона и кисело мляко - подаръците на Борисов за папата"}
{"url": "https://www.bgonair.bg/bulgaria/2019-05-04/iz-helpbook-opasna-ploshtadka-padnali-ogradi-problemi-s-bezdomni-kucheta-v-sofiya", "text": "Опасна детска площадка, паднали огради и проблеми с бездомни кучета в София... Това са само част от проблемите, за които сигнализират потребителите в платформата Helpbook.info. Наш потребител ни информира за опасно съоръжение за игра, намиращо се на детската площадка в района на НДК. От изпратената снимка е видно, че дървеният парапет, в близост до двойката монолитни пързалки, е нестабилен и се клати. Според автора на сигнала е извършено символично укрепление, чиято сигурност е съмнителна. Парапетът се използва редовно при игра, а височината на съоръжението е над два метра, с което се създават предпоставки за наранявания на ползващите го деца. Според изготвената държавна наредба, по разписание трябва да се правят периодични, постоянни и годишни контроли, които трябва да следят състоянието на съоръженията за игра. Молбата ни е да бъде направена инспекция на обекта и парапетът да бъде укрепен. Следващият сигнал е за проблем с бездомни кучета в столичния квартал \"Младост\" 3. Ето какво ни пише нашият потребител: \"Въпросните кучета се движат заедно и застрашават живота на жителите на района. Постоянно лаят безпричинно и са нападателни. В близост има детски градини и училища. Не са единици случаите, в които съм ставала свидетел на агресивно поведение на кучетата към други кучета и минувачи. Някои съседи дори ги е страх от тях и заобикалят отдалеч. Моля, осигурете здраве и спокойствие на живущите в района\" Получихме и поредния сигнал за разрушен асфалт и дупка на софийска улица: \"До блок 68 в кв. Западен парк се намира проблемен участък от улицата, който за последните 5 години 3 пъти е ремонтиран. Последното закърпване на пътното платно беше направено декември месец 2018 г. Четири месеца по-късно върху ремонтираният участък има появили се пропадания и широки пукнатини. Кой контролира качеството на направените строителни дейности и безхаберното харчене на парите на данъкоплатците? На пръв поглед изглежда, че този участък генерира сигурни приходи на фирмата по поддръжка почти всяка година“, възмущава се потребителят. Завършваме днешния обзор със сигнал за рухнала ограда в близост до Терминал 2. От изпратените снимки се вижда, че съоръжението в по-голямата си част е паднало на тротоара и за късмет в този момент не са преминавали пешеходци. С радост установихме, че в съвсем кратък срок останките от ламарините и подпорни греди са премахнати.  ", "date": "2019.05.04", "title": "Из HelpBook: Сигнали за опасна площадка, паднали огради, бездомни кучета..."}
{"url": "https://www.bgonair.bg/bulgaria/2019-05-04/ekstradirat-obvineniya-v-danachni-prestapleniya-vetko-arabadzhiev-v-balgariya", "text": "Бизнесменът Ветко Арабаджиев, който беше задържан край Барселона, ще бъде екстрадиран с късен полет тази вечер.  Съпругата му Маринела засега остава в Испания, защото производството срещу нея все още не е приключило.  Ветко Арабаджиев е обвинен като лидер на престъпна група за данъчни престъпления и пране на пари.  Семейство Арабаджиеви бяха задържани през март в Кабрера де мар, близо до Барселона, в къщата на Георги Семерджиев.  Съдът запорира тяхното имущество - съдебни заповеди са издадени за 12 банкови сметки в различни трезори, дялове в 7 търговски дружества, както и имоти в Пловдив, София и село Свежен.  ", "date": "2019.05.04", "title": "Екстрадират обвинения в данъчни престъпления Ветко Арабаджиев в България"}
{"url": "https://www.bgonair.bg/reportazhi/2019-05-04/vidinchani-mechtayat-za-katolicheska-tsarkva-veche-10-godini-hramat-ne-biva-dovarshen", "text": "\r\n Трябва ли му на един град като Видин католически храм? Въпросът отново излиза на дневен ред преди пристигането на папа Франциск. Повече от 10 години в града се строи мащабна католическа църква, която обаче е обвита в пълна мистерия. Чия е инициативата за храма във Видин? Католиците в града не са много - около 250 души.  Йосиф и Ели са от Италия. Дошли преди 5 години с петте си деца в най-бедния район на Европа, за да проповядват благата вест. Сега Йосиф и семейството му се чувстват щастливи във Видин. Заедно с всички, които изповядват католицизма, изказват почитта си към Господ в малък салон, разположен между банки и магазини за дрехи втора ръка.  От 10 години във Видин строят католически храм. Частен инвеститор започнал строежа, фалирал и градежът спрял. От общината казват, че мащабната конструкция е частна инвестиция и не се наемат да я довършат. И макар и без църква, католиците във Видин усилено се готвят да посрещнат папа Франциск след броени дни, а три деца от общността ще вземат и първо причастие при папата на 6 май в Раковски.   ", "date": "2019.05.04", "title": "Видинчани мечтаят за католическа църква, вече 10 години храмът не бива довършен"}
{"url": "https://www.bgonair.bg/world/2019-05-04/boeing-737-sas-143-dushi-na-borda-se-prizemi-v-reka-vav-florida", "text": "Двадесет и един души бяха приети в болница с различни травми, след като американски чартърен самолет Boeing 737 се озова при приземяването си в река в американския щат Флорида, съобщава  В самолета е имало 143 души пътници и екипаж, пътуващи от военната база Гуантанамо в Куба. Машината трябвало да кацне във военновъздушната база в Джаксънвил.  Според някои източници машината не успяла да спре в края на пистата и се озовала в реката, след което започнала да потъва. Според други източници самолетът пропуснал пистата и се озовал в реката. На място пристигнали спасителни екипи. Телевизионни кадри показват самолета наполовина потънал в плитките води на реката. Щетите по него не са значителни. Според телевизия Си Би Ес самолетът е на компания Маями еър. Пътниците в него са били военни от базата в Гуантанамо и техните семейства. Пострадалите, откарани в болница, не са със животозастрашаващи травми. По случая е започнало разследване.  ", "date": "2019.05.04", "title": "Boeing 737 със 143 души на борда се приземи в река във Флорида"}
{"url": "https://www.bgonair.bg/bulgaria/2019-05-04/sds-i-dvizhenie-gergyovden-podpisaha-sporazumenie-za-evrovota", "text": "СДС подписаха политическо споразумение с \"Движение Гергьовден\" за европейските избори. Споразумението беше подписано от председателя на СДС Румен Христов и председателя на \"Движение Гергьовден\" Драгомир Стефанов в присъствието на лидера на ГЕРБ Бойко Борисов. Румен Христов посочи, че и двете формации имат визии за развитието на България. „Работили сме заедно през годините, имали сме и добри попадения като коалиция. Визията за външната политика изцяло се споделя от двете партии“, каза още лидерът на СДС. Христов посочи, че смята, че ще бъде постигнат желаният резултат десните да имат най-много хора в Европейския парламент. От своя страна, Драгомир Стефанов подчерта, че е морален ангажимент за партията да не допуска БСП във властта. „Затова подкрепяме общата листа на СДС и ГЕРБ. Ние работим с щабовете на тези две партии от близо две седмици“, каза още той, цитиран от \"Фокус\". Визия от СДС: Европа има нужда от реформа! Темата коментира и Бойко Борисов. „Самите хора в ГЕРБ, самите хора в СДС, самите хора в „Движение Гергьовден“ съзнават, че единството прави силата. И ако се разхвърлят гласовете в много партии, те отиват в нищото“, заяви Борисов. \"Та и БСП с колко много партии направиха споразумение – това също значи несигурност. Щастлив съм, че в ГЕРБ започнахме да осъзнаваме, че не сме само ние единствените десни, че не само ние имаме кадри, които могат да управляват. Това ще бъде един тест за местните избори да се подготвим и да намерим най-доброто\", каза още лидерът на ГЕРБ.  ", "date": "2019.05.04", "title": "СДС и \"Движение Гергьовден\" подписаха споразумение за евровота"}
{"url": "https://www.bgonair.bg/bulgaria/2019-05-04/ochakva-ni-topla-no-oblachna-sabota-sled-obyad-na-mesta-shte-prevali", "text": "Днес от запад облачността ще се увеличава и след обяд на отделни места в Западна България и в Рило-Родопската област ще превали слаб дъжд. Атмосферното налягане е по-ниско от средното за май - ще продължи да се понижава. Вятърът от юг-югозапад ще се усили до умерен, на места в източните райони и временно силен. Топло, с максимални температури между 20° и 25°, на места в Източна България до 27°-28°, сочи прогнозата за времето на НИМХ. Над Черноморието ще бъде предимно слънчево. Ще духа до умерен юг-югоизточен вятър. Максимални температури на въздуха ще са между 18° и 23°. Температурата на морската вода е 14°-15°. Вълнението на морето ще бъде около 2 бала, след обяд ще се усили. Над планините облачността ще се увеличава и след обяд на отделни места в западните райони и Рило-Родопската област ще превали. Ще духа умерен до силен юг-югозападен вятър. Максималната температура на височина 1200 метра ще бъде около 13°, на 2000 метра – около 7°.", "date": "2019.05.04", "title": "Oчаква ни топла, но облачна събота, след обяд на места ще превали"}
{"url": "https://www.bgonair.bg/bulgaria/2019-05-04/gerb-madriha-i-reshiha-globa-za-palatka-do-3000-lv", "text": "Глоба от 500 до 3000 лв. очаква хората, поставили палатките си извън обособените места. Това предвиждат промени в Закона за устройство на Черноморското крайбрежие, внесени от зам.-председателя на регионалната комисия Александър Ненков и депутати от ГЕРБ, съобщава 24 часа. Отпаднаха санкциите, предвиждани в първоначалния законопроект, за хора, поставили плажни принадлежности върху дюните. С промените ще се избегне възможността за спорно тълкуване кои са плажните принадлежности, посочват вносителите. Искрен Веселинов, шеф на регионалната комисия, предложи да се разреши в закона да се обособяват места за временно разполагане на палатки, кемпери и каравани извън територията на морски плажове, дюни и къмпинги. Това трябва да става с наредба от министрите на туризма, околната среда, земеделието и регионалното развитие. Глобата за поставяне на шатра, палатка, кемпер или каравана извън определените места се предвижда да бъде от 500 до 1000 лв., а при повторно нарушение - от 1500 до 3000 лв. Устройващите такива места ще се глобяват от 2000 до 5000 лв. или имуществена санкция от 10 000 до 20 000 лв, но при повторно нарушение глобата се покачва от 6000 до 10 000 лв., а санкцията - от 12 000 до 60 000 лв. При първото четене на законопроекта се създаде дебат за спорните условия на търг за наем на плаж да се публикуват до 30 дни преди крайния срок за подаване на заявления за участие, тъй като този текст създава предпоставка за нелоялни практики. ГЕРБ предложи срокът да бъде 15 дни. Харесайте ни във Facebook ", "date": "2019.05.04", "title": "ГЕРБ решиха: Глоба за палатка до 3000 лв."}
{"url": "https://www.bgonair.bg/bulgaria/2019-05-04/svetat-shte-e-sasredotochen-varhu-balgariya-zaradi-papata-zayavi-borisov", "text": "Ще направим всичко възможно посещението на папа Франциск да бъде добра реклама за България, увери министър-председателят Бойко Борисов. \"Има един факт – когато папата отива в една държава, целият свят се съсредоточава в тази държава, за да види защо точно там е отишъл. Факт е, че той ще бъде в България. С този си жест той показва толерантност към вероизповеданията и пример\", заяви Борисов. Той припомни подписването на договора за добросъседство със Северна Македония, споразумението за името на Северна Македония с Гърция и предоставянето на възможността югозападната ни съседка да влезе в ЕС и НАТО. \"Сиреч, тези усилия, които положих лично аз – да не звучи като самохвалство, бяха оценени от папата с този жест да дойде не само в София, но и в страната, за да види как са устроени нашите градове и църкви. Което показва толерантност във вероизповеданията. Българите сме изключително толерантен народ и пример в това отношение. До нас във всяка една посока се водят войни – в Косово, в Крим, къде ли не. Така че и президентът Радев, и аз ще направим всичко необходимо това посещение да бъде една добра реклама за България\", подчерта Борисов, цитиран от \"Фокус\". Трескава подготовка за визитата на папата, Борисов първи ще го приветства \"Цял свят ще види, 780 камери ще снимат. Така че още веднъж се извинявам. Хубаво е, че единият ден е почивен и няма да затрудни работещите хора в България. Но мисля, че фактът, че той прие – този обичан папа, светът го харесва, е добър за България\", посочи премиерът. На въпрос какви ще са първите му думи към папата Борисов отговори: „Мисля, че не е важно аз какво ще му кажа, важно е присъствието му в България. Важно е той в своето обръщение към света какво ще каже. Така че да не се правим на съизмерими с папата, ние сме по-скромни хора. Ще може българските граждани да го видят, да го пипнат. Това е изключително хубав жест към светите братя Кирил и Методий“, каза премиерът.  ", "date": "2019.05.04", "title": "Светът ще е съсредоточен върху България заради папата, заяви Борисов"}
{"url": "https://www.bgonair.bg/reportazhi/2019-05-04/moshtniyat-tsiklon-fani-vze-zhertvi-v-indiya", "text": "\r\n Циклонът Фани отне живота на най-малко 8 души в Индия. Стотици са ранени. Стихията удари източното крайбрежие с ветрове със скорост от над 200 километра в час и остави след себе си разруха. Това е най-мощният циклон през последните 20 години в страната. Изкоренени дървета, паднали билбордове и съборени електропроводи – такава е картината в щата Одиша. Нарушено е водоснабдяването, електроподаването и комуникациите.  В град Бхубанешвар стотици влакове не се движат. Хиляди пътници останаха блокирани.  Силният вятър разкъса и металните покриви на гарата.  Стихията унищожи много домове и промени много съдби. Над 1 млн. души са евакуирани. Изградени са над 4000 постройки за временно настаняване.   ", "date": "2019.05.04", "title": "Мощният циклон Фани взе жертви в Индия"}
{"url": "https://www.bgonair.bg/bulgaria/2019-05-04/broeni-chasove-do-poseshtenieto-na-papa-frantsisk-u-nas-merkite-za-sigurnost-se-zatyagat", "text": "Часове до посещението на папа франциск у нас. В София мерките за сигурност се затягат. Почти цялата централна градска част е блокирана. Папа Франциск ще пристигне в столицата в 10.00 ч. на 5 май и ще бъде посрещнат от министър-председателя Бойко Борисов. Българският премиер и Светият отец ще проведат среща, на която министър-председателят ще го поздрави с добре дошъл у нас.  Програмата ще продължи с церемония по официалното посрещане на площада пред Президентството, след което ще се състои срещата на папа Франциск с държавния глава на България Румен Радев.  В първия ден от апостолическото си пътуване у нас, Светият отец ще се срещне още с Негово Светейшество българския патриарх Неофит и членове на Светия Синод в Синодалната палата.  Няколко събития от визитата на папа Франциск в България ще бъдат отворени за гражданите.  Папа Франциск ще произнесе традиционната си неделна молитва \"Царица Небесна\". Всяка неделя тя се проследява на живо от милиони души по цял свят, а на 5 май папата ще се обърне към тях от българската столица.  Фокус в програмата на папа Франциск на 6 май ще бъде посещението на град Раковски, където живее най-голямата католическа общност у нас. Там Светият отец ще отслужи Света Литургия с първо причастие на деца от цяла България. Срещата с католическата общност ще се състои в църквата \"Свети Архангел Михаил\".  Апостолическото пътуване на папа Франциск у нас ще завърши със събитие за мир на Светия отец в присъствието на представители на различни религиозни вероизповедания в България на площад \"Независимост\".  Всички желаещи да присъстват на събитията в София и Раковски ще бъдат допускани след проверка на изградените контролно-пропускателни пунктове. Няма да бъдат допускани посетители във видимо нетрезво състояние, както и такива, които носят обемисти багажи и забранени предмети – огнестрелно оръжие, пиротехнически изделия, ножове, палки, боксове, бутилки, парфюми. Позволено е да бъдат носени чадъри.  Гражданите трябва да са на местата на събитията три часа по-рано.  От МВР очакват затруднения на движението в централната градска част. Специални мерки ще има и в гр. Раковски и по магистрала \"Тракия\", където ще мине кортежът на папата.  По всички маршрути на движение на кортежа ще бъдат взети мерки за сигурност. Там движението ще бъде поетапно спирано. Площад \"Александър Невски\" е затворен, също и площад \"Княз Александър Първи\".  Днес (4 май) забранените за паркиране улици се увеличават и обхващат района на Ларгото, Католическата катедрала, Народния театър и Националния стадион.  В следващите дни поетапно ще се затварят и други улици в центъра на София.  На 6 май преди обяд, движението по АМ \"Тракия\" в посока Бургас ще бъде отклонено от пътен възел \"Запад-Пловдив\" на 119 км до пътен възел \"Плодовитово\" на 165 км. Тази временна организация ще бъде създадена и в следобедните часове по обратния ред от пътен възел \"Плодовитово\" на 165 км до пътен възел \"Пловдив-Запад\" на 119 км, като движението ще бъде пренасочено при Пловдив.  И при предишното посещение на папа у нас имаше строги мерки за сигурност.   ", "date": "2019.05.04", "title": "Броени часове до посещението на папа Франциск у нас, мерките за сигурност се затягат"}
{"url": "https://www.bgonair.bg/economy/2019-05-04/germantsite-konsumirat-vse-poveche-bira", "text": "Германските пивоварни са продали повече бира през първото тримесечие. Според Федералната статистическа служба продажбите са се увеличили с 2,4% на годишна база до около 2,0 млрд. литра бира. В Германия,  която представлява около четири пети от бизнеса, е имало увеличение от 1,7% до 1,6 милиарда литра. 81,0% от общите продажби на бира са били предназначени за вътрешно потребление и са обложени с данък, пише  .  Балансът на износа е смесен. Докато продажбите за бизнес извън Европейския съюз са се увеличили с 20,1%, за ЕС има спад от 6,9%. През миналата година браншът се възползва от Световното първенство по футбол и много горещото лято. В сравнение с 2017 г. продажбите са се увеличили с 0,5 милиона хектолитра до 94 милиона хектолитра. Въпреки това пивоварната индустрия не вижда скорошно връщане към старите много славни за бирата времена. Бирените миксове - бира, смесена с лимонада, кола, плодови сокове и други безалкохолни добавки - представляват 71,7 милиона литра, или 3,6% от общите продажби на бира през първото тримесечие на 2019 година. В сравнение с първото тримесечие на 2018 г. са продадени 16,7% повече бирени миксове. Снимка: Pixabay  ", "date": "2019.05.04", "title": "Германците консумират все повече бира"}
{"url": "https://www.bgonair.bg/reportazhi/2019-05-04/kakvo-shte-bade-menyuto-na-papa-frantsisk", "text": "\r\n Когато премиерът Борисов покани папа Франциск у нас, преди година стана ясно, че Светия отец от дете знае за България. Баба му купувала в специална аптека в Аржентина бактерия на прах, за да му прави българско кисело мляко. Дали то ще е част от менюто му по време на посещението му у нас остава загадка, тъй като информацията за него е поверителна.  Знае се обаче кой ще я приготви - монахини.  След посещението на Светият отец в САЩ стана ясно, че той не яде паста, но обича зеленчуци и морски дарове. Освен, че ще обядва в манастира на сестирте Францисканки у нас, там той ще се оттегли и за кратък отдих.  В манастира вече се пазят прибори, с които се е хранил глава на римо-католическата църква.  Една от сестрите францисканки преди време ги открива в бившата квартира на папа Йоан 23-и и ги пренася в манастира.  Днес всеки може да се докосне до тях.   ", "date": "2019.05.04", "title": "Какво ще бъде менюто на папа Франциск?"}
{"url": "https://www.bgonair.bg/world/2019-05-04/za-parvi-pat-noviyat-imperator-naruhito-privetstva-publichno-yapontsite", "text": "\r\n Първа публична проява на новия японски император Нарухито. Той и съпругата му се появиха на балкона на двореца и поздравиха хилядите събрали се японци.  Това става само три дни след качването на трона на Нарухито. Баща му Акихито абдикира на 85-годишна възраст в полза на най-големия си син. Това беше първата абдикация от 200 години насам. Хора от цяла Япония се събраха, за да видят новия император.  ", "date": "2019.05.04", "title": "За първи път: Новият император Нарухито приветства публично японците"}
