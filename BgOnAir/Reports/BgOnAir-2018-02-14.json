{"url": "https://www.bgonair.bg/world/2018-02-14/tezhko-saedineni-siamski-bliznatsi-poluchiha-nov-shans-za-zhivot", "text": "Нов шанс за живот – успешно разделиха 13-месечни сиамски близнаци в град Хюстън, щата Тексас.  Бебетата Анна и Хоуп Ричардс се раждат през 2016 година със съединение на гръдния кош и стомаха.  Тежката операция е проведена на 13 януари. Въпреки че лекарите отказват да дадат допълнителна информация, те потвърдиха, че и двете деца са в добро състояние.", "date": "2018.02.14", "title": "Тежко съединени сиамски близнаци получиха нов шанс за живот"}
{"url": "https://www.bgonair.bg/world/2018-02-14/strelba-v-uchilishte-vav-florida-ima-zaginal", "text": "Полицията в Паркленд, Флорида е информирала за изстрели в гимназията \"Стоунман Дъглас“ в града. По непотвърдена информация един е загинал.  Местното управление е заявило, че стрелецът е все още на свобода и призовава хората да избягват района, предава BBC.  Според някои медии пострадалите са 20.  Няколко души са били прегледани от парамедици за наранявания извън сградата на учебното заведение. Видео, заснето от хеликоптер, показва въоръжени полицаи около него.  Чрез пост в Twitter полицейският отдел в Корал Спрингс е инструктирал учителите и учениците, които все още се намират в гимназията, да останат там, където са, докато полицията не ги открие.  Част от учениците вече са били евакуирани от сградата.  За случая е бил уведомен и президентът Доналд Тръмп.   ", "date": "2018.02.14", "title": "Стрелба в училище във Флорида, има загинал "}
{"url": "https://www.bgonair.bg/bulgaria/2018-02-14/povishavat-tsenite-na-113-klinichni-pateki", "text": "Лекарският съюз успя да се договори за повишение на цените на 113 клинични пътеки от общо 280. Става дума за всички такива, които се изпълняват на нивото на общинските болници - педиатрията, неврологията, пулмологията, акушерство и гинекология. За това са предвидени 150 млн. лева. Очаква се предвиденото увеличение да намали напрежението в общинските болници.  ", "date": "2018.02.14", "title": "Повишават цените на 113 клинични пътеки"}
{"url": "https://www.bgonair.bg/world/2018-02-14/liderat-na-germanskite-sotsialdemokrati-martin-shults-podade-ostavka", "text": "Лидерът на германските социалдемократи Мартин Шулц подаде оставка. Той напуска поста преди да бъде сформирана поредната голяма коалиция с канцлера Ангела Меркел. Оставката влиза в сила незабавно, заяви самият Шулц. Той посочи, че Андреа Налес единодушно е одобрена от ръководството на социалдемократическата партия за негов приемник.  Кандидатурата ѝ обаче ще бъде гласувана на извънреден конгрес в края на април.", "date": "2018.02.14", "title": "Лидерът на германските социалдемократи Мартин Шулц подаде оставка"}
{"url": "https://www.bgonair.bg/world/2018-02-14/pravitelstvoto-na-holandiya-otselya-pri-vot-na-nedoverie", "text": "Правителството на Холандия оцеля при вот на недоверие. Срещу оставката на премиера Марк Рюте гласуваха 101 депутати, а 43 бяха \"за\". Вотът на недоверие беше внесен от лидера на холандската крайна десница - Партия на свободата, след като вчера външният министър Халбе Зейлстра подаде оставка. Той остана едва четири месеца на поста. Зейлстра се оттегли след като призна пред депутатите, че е излъгал, че е присъствал през 2006 година на среща с руския президент Владимир Путин.  ", "date": "2018.02.14", "title": "Правителството на Холандия оцеля при вот на недоверие"}
{"url": "https://www.bgonair.bg/world/2018-02-14/trima-raneni-sled-amerikanski-ekshan-v-shtata-merilend", "text": "Трима ранени при стрелба до централата на Агенцията за национална сигурност в американския щат Мериленд. Нападателят е арестуван.  Според очевидци са се чули изстрели, а черен джип е спрял до входа на сградата. Районът около Агенцията за национална сигурност е отцепен.  В ход е полицейско разследване. Властите успокоиха, че ситуацията е под контрол. Президентът Доналд Тръмп е информиран за случилото се.  През март 2015 година един човек загина, а друг пострада сериозно след като кола се опита да премине през бариерата на пропускателния пункт на агенцията.", "date": "2018.02.14", "title": "Трима ранени след американски екшън в щата Мериленд"}
{"url": "https://www.bgonair.bg/world/2018-02-14/izdanie-tvardi-tramp-platil-130-hil-na-pornoaktrisa-za-da-si-malchi", "text": "Личният адвокат на американския президент Доналд Тръмп - Майкъл Коен платил 130 000 долара на порноактриса, за която се твърди, че е имала сексуална връзка с милиардера през 2006 година.  За това съобщи преди месец \"Уолстрийт Джърнал\". Изданието твърди, че Коен уредил плащането на порноактрисата Сторми Даниълс, за да не разкрива по време на предизборната кампания своята предполагаема сексуална среща с Тръмп.  Според вестника тя се е състояла когато американският президент вече е бил женен за Мелания. Самият президент отрече обвиненията.  Адвокатът на Тръмп заявява, че сумата била напълно законна и нямала нищо общо с предизборната кампания. Подобно изявление той е направил и пред Федералната избирателна комисия.", "date": "2018.02.14", "title": "Издание твърди: Тръмп платил $130 хил. на порноактриса, за да си мълчи"}
{"url": "https://www.bgonair.bg/economy/2018-02-14/zaplatite-na-vlastta-skachat-prezidentat-shte-poluchava-11-hil-lv-premierat-7-hil", "text": "И заплатите на президента, премиера и министрите се увеличават с по няколкостотин лева. Това показват изчисленията на базата на средното заплащане в страната, обявено вчера от НСИ. То се е вдигнало с 5,6 на сто до 1123 лв., а това автоматично увеличава и възнаграждението на хората във властта, защото то се формира на базата на заплатите в обществения сектор. Надниците на депутатите са се увеличили с 8,3 на сто, което прави с 297 лв. до 3540 лв. на месец, информира  Това не е сумата, която депутатите взимат всеки месец, защото те получават допълнителни средства за участие в комисии и за секретарки и експерти. Така че заплатите им вероятно са с около 1000 лв. по-високи. Заплатите на президента, премиера и министрите се формират на базата на депутатските. Възнаграждението на държавния глава се получава, като се удвои депутатското. Досега основата му беше 6486 лв., но според новите данни на НСИ трябва да стане 7080 лв. месечно, пише \"24 часа\". Президентът взема и по 1,6% за всяка прослужена година отгоре, а Румен Радев има 35 години стаж в армията, т.е. трябва да получава още 56% отгоре. Това прави общо 11 044 лв. месечно. В началото на мандата му заплатата му заедно с класовете беше 9285 лв., или само за около една година тя е нараснала с почти 2000 лв., което прави над 20%. Заплатите на премиера и министрите също се определят в зависимост от депутатските, но са малко по-скромни от президентската. Бойко Борисов получава с 55% по-висока заплата от основната депутатска, върху която му се начислява по 1% за всяка прослужена година. Т.е. без т.нар. клас основната му заплата, която доскоро беше 5026 лв., вече е 5487 лв. В действителност той би трябвало да се разписва поне за 7133 лв., защото има минимум 30 години трудов стаж, което носи допълнително 1646 лв. отгоре. Заплатата на премиера за първи път надминава 7000 лв. месечно. Министрите получават по 30% над основната депутатска заплата, т.е. без всякакви добавки те вече получават по 4602 лв. Високи заплати получават шефовете на регулаторни органи като КЕВР, КФН и други. Те се формират със специални закони и често са по-високи от тези на министрите. Така например шефът на КЕВР получава 93% от три средни заплати за сектора. Това прави минимум 4902 лв. Към това трябва да се прибавят добавките за прослужено време и за звания, ако има такива. Данните на НСИ показват, че през четвъртото тримесечие на 2017 г. в сравнение с предното тримесечие най-голямо нарастване на заплатите е имало в образованието - 19,2 на сто. Резултатът идва основно от увеличението на заплатите на учителите, което стана в началото на новата учебна година. Тогава те бяха вдигнати средно с 15%. На първо място със средна заплата от 2248 лева от няколко години продължава да е IT индустрията. Следват енергетиката с 1757 лв., финансовата дейност, в която влизат банковите служители и застрахователите - 1699 лв. След тях е добивната промишленост със средна заплата през последното тримесечие на 2017 г. от 1418 лв., а след нея сферата на научните изследвания със средна заплата 1421 лв. , а в търговията на дребно - 920 лв. Традиционно на последно място е хотелиерството и ресторантьорството, където средната заплата в края на 2017 г. е била 600 лв. Тя е намаляла в сравнение с началото на 2017 г., когато е била 647 лв.  ", "date": "2018.02.14", "title": "Заплатите на властта скачат: Президентът ще получава 11 хил. лв., премиерът 7 хил."}
{"url": "https://www.bgonair.bg/denqt-on-air/2018-02-14/antikoruptsionniyat-zakon-imal-mehanizmi-koito-shte-zatvoryat-kranchetata-na-stimulirashtite-koruptsiya", "text": "\r\n Новият антикорупционен закон има интересни механизми, които ще ни позволят \"да затворим кранчетата\" на онези, стимулиращи това опасно обществено явление - корупцията! Това заяви в  кандидатът на БСП за председател на новия орган Николай Николов. Той притежава опит в сферата на темата \"корупция\", разработвал е академични трудове по този въпрос и бе категоричен, че \"еднозначен отговор добър или не е новият антикорупционен закон не може да бъде даден\". По думите му пред  текстът има редица положителни страни. Навлиза се в сфери, където досега публичният режим за контрол на корупционно поведение не е бил наличен. \"В други сектори обаче има връщане назад. Тук става дума за изключително сложен закон, който обединява много и различни производства. Стълб му е гражданската конфискация, която няма да бъде адресирана само към лица, облечени в публична власт, а и към хора от криминалния контингент\", обясни кандидатът за поста. Николов подчерта, че новият закон има интересен елемент - за първи път режим, характерно насочен към държавни служители, сега ще се прилага и спрямо частни лица. \"Член 6 включва завеждащи лечебни заведения, които получават финансиране от държавния бюджет. Оттук нататък тези хора ще трябва да декларират своето имущество\", наблегна Николов.", "date": "2018.02.14", "title": "Антикорупционният закон имал механизми, които ще \"спрат кранчетата\" на стимулиращите корупция!"}
{"url": "https://www.bgonair.bg/bulgaria/2018-02-14/arestuvaha-mazh-zaplashil-slavi-trifonov-s-ubiystvo", "text": "Арестуваха мъж, заплашил Слави Трифонов с убийство.  42-годишният Рейхан Мехмедов се обадил на телефон 112 и заявил, че на 1 март тази година \"ще заколи\" водещия. Причината била, че през март 2010 г. водещият му бил нанесъл вреда. Обаждането е направено от телефон в пощата на град Стражица.", "date": "2018.02.14", "title": "Арестуваха мъж, заплашил Слави Трифонов с убийство"}
{"url": "https://www.bgonair.bg/direktno/2018-02-14/lyubovta-kam-shokolada-e-po-rozhdenie", "text": "\r\n \"За любовта е писано толкова много, че тя вече не е интересна\". Мисълта е на Оскар Уайлд, но като че ли в дни като днешния звучи като табу. Затова ще ви разкажем, за един друг вид любов-тази към шоколада. Именно тя събира Петко и Силвия, който създават едно място, излязло от като че ли от приказките. Любовта към шоколада е по рождение – аз съм зодия Телец, той е Козирог, с една дума – чревоугодници, споделя Силвия, която с усмивка разказва, че през февруари организират специални ателиета и вечери, посветени на виното и шоколада. Според шоколатиера Петко Мирчев, с годините се променят и вкусовете на българите към шоколадовите лакомства. Все повече хора предпочитат бутиковите изделия, отколкото масовите сладкиши. Наред с виното и шоколада идва място и за свещите, но не какви да е, а стилистично съобразени с мястото, с което ви запознахме. Техен автор е Петя Борисова . Преди 4 години тя започва да твори горящите изкушения, провокирана от приятели, а скоро това се превръща и в основна професия. Направени от специален восък и сладки аромати – еквиваленти на истинските сладкиши, те лесно могат да бъдат объркани с тях. Повече вижте в репортажа на репортера Божила Симова, операторите Петър Хамамджиев и Дамян Гюров, монтаж: Мирослав Димов        ", "date": "2018.02.14", "title": "Любовта към шоколада е по рождение"}
{"url": "https://www.bgonair.bg/bulgaria/2018-02-14/gerb-i-bsp-edinni-protiv-lukovmarsh-no-otnovo-v-skandal", "text": "\r\n Провеждането на марш в памет на генерал Луков би застрашило репутацията и имиджа ни, особено по време на председателство на България на Съвета на Европейския съюз. Това заяви заместник-министърът на външните работи Георги Георгиев.  Той призова шествието в събота да бъде отменено. В същото време, ГЕРБ реагира остро на обръщението на БСП, в което Народният съд е определен като \"необходимо и неизбежно военновременно зло\".  БСП разпространиха обръщението си до премиера във връзка с предстоящия марш в памет на генерал Луков, сочен за близък до някогашна хитлеристка Германия.  Въпреки изказването си по линия на Народния съд, в обръщението си \"Червените\" призовават Борисов да предприеме действия срещу провеждането на това шествие. \"Премиерът и ГЕРБ никога и по никакъв начин не са се солидаризирали с Луковмарш, за да се разграничават от него. Нещо повече, оценяваме тази идея като проява на привърженици на антидемократичната националсоциалистическа идеология\", отбеляза депутатът от ГЕРБ Тома Биков. Авторът на обръщението обяснява, че по решение на някогашните велики сили всички страни на страната на Хитлер, трябвало да проведат трибунали за съдене на виновниците за въвличането им в това. Това твърдение възмути социалните мрежи, а по-късно то беше изтрито от текста, публикуван на сайта на \"Червените\". Из кулоарите на парламента се заговори, че автор на обръщението е заместник-председателят на Народното събрание Валери Жаблянов.", "date": "2018.02.14", "title": "ГЕРБ и БСП единни против Луковмарш, но отново в скандал…"}
{"url": "https://www.bgonair.bg/bulgaria/2018-02-14/mazh-unishtozhi-alkohol-za-3-hil-lv-v-stolichen-magazin", "text": "41-годишен мъж е изпотрошил бутилки с алкохол на стойност 3000 лева в хранителен магазин. Информацията за престъпното деяние е от пресцентъра на МВР. Инцидентът е станал на 13 февруари около 01:30 ч. в столичен супермаркет на бул. \"Черни връх\". Изясняват се обстоятелствата около инцидента, предаде  .", "date": "2018.02.14", "title": "Мъж унищожи алкохол за 3 хил. лв. в столичен магазин"}
{"url": "https://www.bgonair.bg/denqt-on-air/2018-02-14/patriotite-iskat-nov-prevod-na-istanbulskata-konventsiya", "text": "\r\n Въпреки хладното време, вътрешнополитическият живот у нас е парещо затоплен от непрестанните междудепутатски скандали и спорове. Към картинката на смут се прибави и Луковмарш.  \"Луковмарш никога не е бил организиран от патриотите. Преди време беше организиран от пострадалите от комунизма. Но тъжното в случая е, че 70 години след такова събитие, ние все още нямаме национална оценка за него\", поясни депутатът от \"Обединени патриоти\" Искрен Веселинов.  По отношение на изказването на БСП за Народния съд от 1945 г. като \"наложително и неизбежно военновременно зло\", гостът в студиото на \"Денят ON AIR\", подчерта, че нашият Народен съд е избил 200 пъти повече хора от този в Хитлеристка Германия, тъй че не можело да се третира като \"удовлетворяване на волята на Великите сили\". \"Искаме нов превод на Истанбулската конвенция. Дори Секретариата на Съвета на Европа каза, че специално за България ще се направи нов превод. В нашето право ще влезе този български текст и ако той не е добър, то как ще се произнася за неговата конституционност Конституционният съд?\", посочи Веселинов пред Bulgaria ON AIR.  По негови думи има европейски натиск за приемането на Конвенцията. Българското общество прояви сериозна зрялост в отстояването на собствените си разбирания. Ако има консенсус между българските политици по темата, то референдумът е излишен. Уви консенсус няма засега, уточни народният представител. ", "date": "2018.02.14", "title": "Патриотите искат нов превод на Истанбулската конвенция"}
{"url": "https://www.bgonair.bg/bulgaria/2018-02-14/17-godishniyat-poboynik-ot-ruse-ostava-v-aresta-za-postoyanno", "text": "Русенският окръжен съд остави за постоянно в ареста 17-годишния ученик, пребил заедно с още двама младежи 16-годишно момче в Русе.  Случаят нашумя, след като видеоклип с жестокия побой бе разпространен в интернет. Според защитата на момчето, ако той остане в ареста ще трябва да прекъсне училище и ще провали образованието си.  Според Окръжната прокуратура в Русе обаче става дума за деяние, извършено с особена жестокост и агресия, което е с висока степен на обществена опасност.", "date": "2018.02.14", "title": "17-годишният побойник от Русе остава в ареста за постоянно"}
{"url": "https://www.bgonair.bg/denqt-on-air/2018-02-14/opozitsiyata-ne-bila-gradivna-a-slaba-i-obarkana", "text": "\r\n Когато опозицията в една страна води конструктивна и целенасочена политика срещу правителството, то можем да кажем, че имаме условия за демократичен режим.  \"Засега не виждаме това в лицето на сегашната опозиция. Виждаме как се разсейва фокусът от тяхната слабост с дребнотемие. Аргументите на опозицията са изключително слаби. Видяхме колко са неориентирани в яхването на общественото недоволство\", подчерта депутатът от ГЕРБ Радостин Танев. БСП отправиха обръщение към премиера Бойко Борисов с апел шествието в чест на генерал Луков да бъде спряно. В изказването си те определиха Народния съд от 1945 г. като \"необходимо и неизбежно военновременно зло\". Реакциите към това определение бяха главоломни, както в парламента, така и в социалните мрежи.  \"Ние апелираме този марш да не се състои. Това е неприемлива тема за България. Доказвали сме, че сме толерантни към различните от нас хора. Имайки предвид това, което се случи на 1 февруари, когато колегите от опозицията не уважиха минутата мълчание за жертвите на комунизма, не съм изненадан от тази тяхна позиция за Народния съд. Хората трябва да помнят историята си и да бъдат реалисти към това, което се е случило“, отбеляза гостът в студиото на \"Денят ON AIR\". Към това той добави, че БСП трябва да споделят тази своя позиция на потомците на избитите от Народния съд.  \"Смятам, че начинът, по който се движи правителството, ясно показва, че ние вървим в добра посока. Разговорите по Истанбулската конвенция не са от сега. Решили сме да организираме различни дебати в страната, за да чуем мнението на хората. Наистина има текстове, които могат да бъдат разбрани по различен начин, но можем да постигнем консенсус с добър диалог\", заяви народният представител пред Bulgaria ON AIR.", "date": "2018.02.14", "title": "Опозицията не била градивна, а слаба и объркана"}
{"url": "https://www.bgonair.bg/bulgaria/2018-02-14/redom-s-vsichki-praznitsi-dnes-se-chestva-i-pametta-na-sveti-kiril", "text": "14 февруари е ден, в който Кирило-Методиевският научен център чества паметта на Свети Кирил. Освен хор и песнопения, на концерта беше представено и първото критическо издание на Четириевангелието на цар Иван Александър. Свети Константин Философ е бележит средновековен дипломат, филолог и преводач. След канонизацията си, той приема името Кирил. \"Константин е евангелизатор на първо място. Създава първата графична система на славяните, заедно с брат си Методий, която се разпространява в голяма част от славянския свят и която бива съхранена тук в България след провала на мисията във Великоморавия. Въз основа на тази графична система, тук в българските земи, е изработена кирилицата\", поясно д-р Евгени Зашев от БАН. Между другото и тази година на днешния 14 февруари няколко \"любовни светофара\" изненадаха софиянци и гости на столицата. Още от сутринта на централни булеварди на червения сигнал светеше сърце.", "date": "2018.02.14", "title": "Редом с всички празници, днес се чества и паметта на Свети Кирил!"}
{"url": "https://www.bgonair.bg/bulgaria/2018-02-14/razshiryavat-zelenata-zona-v-sofiya-nay-rano-prez-yuni", "text": "\r\n Разширяват Зелената зона в София. В \"Лозенец\", \"Красна поляна\", \"Оборище\" и \"Възкресение\" платеното паркиране ще бъде факт най-рано през юни месец. Обществените обсъждания и в четирите района са преминали - това бе необходимото условие, за да се внесат проектите за още платени паркоместа в столицата. Гражданите сами поискаха изграждането на Зелена зона в \"Лозенец\", защото само преди 2 години в квартала са изградени 7км. нови улици и тротоари.  Още по темата вижте във видеото. ", "date": "2018.02.14", "title": "Разширяват Зелената зона в София с 5500 места"}
{"url": "https://www.bgonair.bg/reportazhi/2018-02-14/s-poshtenska-kutiya-v-119-sou-nasarchavat-detsata-da-spodelyat-za-agresiyata", "text": "\r\n На фона на зачестилите напоследък случаи на насилие над деца в детски градини и социални домове, в столичното 119 СОУ борят агресията и насилието по нестандартен начин. В сградата на училището е поставена пощенска кутия, в която учениците, станали обект на агресия, споделят за нея в писмо. Идеята за създаването на пощенската кутия се ражда спонтанно, с участието на Столичната община като идея и с участието на училището като приемник. Получават се писма всеки ден, а ученикът може да запази самоличността си в тайна. Въпреки това писмото ще стигне до когото трябва. До този момент стряскащи сигнали няма. Педагогическите съветници, които преглеждат пощенската кутия веднъж седмично казват, че сигналите са предимно за по-леки форми на агресия, предимно вербален тормоз и обиди. А идеята на кутията е да се съобщават не само за агресията между учениците, но и на ученици към учители, но и на учители към ученици. Не всички деца смятат, че пощенската кутия е ефективна. Според някои ученици е по-добре да има личен контакт, но кутията е добра алтернатива, ако тормозеното дете е срамежливо.", "date": "2018.02.14", "title": "С пощенска кутия в 119 СОУ насърчават децата да споделят за агресията"}
{"url": "https://www.bgonair.bg/bulgaria/2018-02-14/dvama-se-izdirvat-sled-kato-vtora-lavina-padna-v-bansko", "text": "\r\n Десетки лавини само за ден в Пирин. Най-висока степен за опасност е обявена в Банско, след като само за ден в курорта паднаха две лавини. След няколкочасова акция спасиха 27-годишен сноубордист в местността Ечмище под връх Тодорка, други двама мъже успели сами да се измъкнат от снежния капан. По-късно през деня беше подаден и сигнал за изгубил се израелски турист. Открит е в добро състояние.", "date": "2018.02.14", "title": "Десетки лавини в Пирин, висока степен за опасност в Банско"}
{"url": "https://www.bgonair.bg/bulgaria/2018-02-14/kritichno-ostava-sastoyanieto-na-zhenata-koyato-izletya-ot-most-v-mladost", "text": "Стабилизирана, но все още в критично състояние е жената, която пострада при тежка катастрофа в София вчера. Автомобилът, който е шофирала падна по таван от мост близо до кръстовището на Околовръстното шосе с бул. \"Александър Малинов\". Жената беше откарана в тежко състояние в столичната болница \"Св. Анна\", откъдето съобщават още, че 43-годишната пациентка е с черепно-мозъчна травма, счупвания на ръката и таза, пневмоторакс и вътрешен кръвоизлив.", "date": "2018.02.14", "title": "Критично остава състоянието на жената, която излетя от мост в \"Младост\""}
{"url": "https://www.bgonair.bg/bulgaria/2018-02-14/kola-se-zapali-pred-sgradata-na-narodnoto-sabranie", "text": "Кола се запали пред сградата на Народното събрание. Причината за инцидента не е известна. Eкипи на пожарната са успели да овладеят пламъците. Движението пред парламента не е спирано.", "date": "2018.02.14", "title": "Кола се запали пред сградата на Народното събрание"}
{"url": "https://www.bgonair.bg/bulgaria/2018-02-14/detsa-ot-tsyalata-strana-s-tezhki-uslozhneniya-ot-grip-sa-prieti-v-pirogov", "text": "\r\n Деца от цялата страна, които са получили тежки усложнения от грип, са приети за лечение в \"Пирогов\". За последните 10 дни има 10 случая на пациенти, с много сериозни остри респираторни заболявания.  Най-малкият пациент е 6-месечно момченце, а най-големият – 16-годишно момиче, предаде репортерът на Bulgaria ON AIR Виктор Борисов. По-голяма част от пациентите в отделението по детска гръдна хирургия са именно поради такива усложнения. Има и 2 деца, които са настанени в детската реанимация. Лекарите съветват родителите да наблюдават състоянието на техните деца и ако има нещо, което ги притеснява, задължително да се обърнат към специалист. Симптомите на грипа започват с цялостно неразположение, повишена температура и болки в мускулите. В началото на годината в няколко области на страната беше обявена грипна епидемия, а след това се стигна и до смъртни случаи.", "date": "2018.02.14", "title": "Деца от цялата страна с тежки усложнения от грип - приети в \"Пирогов\""}
{"url": "https://www.bgonair.bg/reportazhi/2018-02-14/plevensko-uchilishte-se-bori-s-agresiyata-chrez-muzikata-na-gayda", "text": "\r\n В опит да преборят агресията учениците в плевенското училище \"Христо Ботев\" всеки ден са посрещани от музиката на гайда. Първата среща на Румен Марков и гайдата била в София още в ученическите му години. Там той бил пленен от изпълненията на уличен музикант.  Дни наред той ходил да слуша музиката му, след което се престрашил и решил да опита .  След като се сдобива с така желаната гайда, Румен започва с първите, макар и трудни опити да свири.  Вече овладял музикалния инструмент Румен обикаля с него навсякъде. Tака се озовава и в НУ \"Христо Ботев\" в Плевен.  Гайдата на Цветелин Горанов ще посреща учениците до Националния празник на България - 3 март.", "date": "2018.02.14", "title": "Плевенско училище се бори с агресията чрез музиката на гайдата"}
{"url": "https://www.bgonair.bg/sutreshen-blok/2018-02-14/pokazvaneto-na-nasilie-vseki-den-krie-risk-da-go-normalizira-smyata-antropolog", "text": "\r\n [related_articles] Показването всекидневно на насилието в медиите, крие риск то да бъде нормализирано. Това каза социалният антрополог Харалан Александров. \"Започва да се възприема, като нещо неизбежно, което се случва, нещо неприятно, но нормално, като лошото време и глобалното затопляне\", обясни той в студиото на . По думите му това позволява на хората да не се ангажират с това и да решават проблема по частен път, с местене на децата в друга детска градина. Актрисата Лара Златарева пък е на мнение, че сме свикнали да виждаме родители да дърпат и бият своите деца, а сме на път да демонизираме учителите до край.  \"Така ми се иска да не слагаме под общ знаменател тези единични случаи в детските градини\", каза тя пред  . Актьорът Ивайло Захариев, който е и баща на две деца, изрази притеснението си, че педагозите са слабо мотивирани и от малкото уважение към тях. \"Аз се опитвам по всякакъв начин да покажа моето уважение към тях, за да може тяхната грижа към децата ми да бъде висока\", сподели актьорът в ефира на  . Той подчерта още, че според него не може грижата за децата да се приравнява с друга ежедневна работа. Според социалният антрополог Харалан Александров от разшумяването около тези случаи с агресия към деца в детски градини и домове трябва да произтекат управленски и професионални действия, а и информиране на населението за ранните симптоми на насилието.  \"Много лесно човек може да забележи, че нещо не е наред с детето му, когато се прибира от детска градина или от училище и да вземе мерки по въпроса. Не е нужно да включваме камерата\", обясни Александров пред  . В 119 СОУ в София пък има пощенска кутия, в която децата да оставят писма, ако са обект на агресия. Сигналите са проверявани веднъж седмично от педагогически съветници. Вержиния Трайкова, която е именно такъв обясни, че сигналите са предимно за вербална агресия. Ученици от училището обаче казаха пред камерата на  , че не са много съгласни с идеята за пощенската кутия.", "date": "2018.02.14", "title": "Антрополог: Показването на насилие крие риск да го нормализира!"}
{"url": "https://www.bgonair.bg/sutreshen-blok/2018-02-14/roditeli-na-protest-ne-zatvaryayte-detskata-kardiologichna-klinika", "text": "\r\n Родители на деца със сърдечни проблеми излизат тази сутрин на протест пред Министерския съвет в защита на детската кардиологична клиника в Националната кардиологична болница. Инициаторите на протеста твърдят, че положението е нетърпимо от години, клиниката страда от липса на финансиране и кадри, а сега е изправена пред реалната опасност да спре работа. Според протестираща наистина клиниката е на ръба и може да спре работа, а в такъв случай няма кой да се грижи за децата със сърдечни проблеми. \" \", отбеляза тя пред  . Жената уточни, че е истински ад да излезеш в чужбина, за да търсиш специалист за малкото ти дете, защото никой не ти обръща внимание, а освен това сумите са непосилни за повечето хора. От Министерството на здравеопазването са категорични, че проблеми с финансирането няма и клиниката няма да бъде затворена.  \r\n  ", "date": "2018.02.14", "title": "Родители на протест: Не затваряйте детската кардиологична клиника!"}
{"url": "https://www.bgonair.bg/sutreshen-blok/2018-02-14/chovek-ima-li-boga-ima-vsichko-kazval-dyado-dobri", "text": "\r\n Прочутият със своята добрина и смиреност дядо Добри си отиде вчера от земния свят. \"Светецът от Байлово\" дочака последния си час в скромни условия. За ранните му години се знае малко, но истинска трайна диря белокосият старец остави с щедрите си дарения за църкви и храмове, които той самият събираше със милостиня и молитва. Отец Серафим - игуменът на Кремиковския манастир, където Дядо Добри служеше до последно, отбеляза, че старецът е имал силна вяра в Бог, бил е искрен и винаги е помагал на хора в нужда. \" \", допълни отец Серафим в \" \". Според кмета на село Байлово дядо Добри е живял скромно и много неестествено за някои хора. \" , сподели пред  кметът. Този инцидент променя коренно дядо Добри и той започва да събира пари и да ги дарява на църкви и храмове. А дали дядо Добри ще бъде канонизиран за светец? По думите на отец Серафим - \" \". \r\n  ", "date": "2018.02.14", "title": "Човек има ли Бога, има всичко, казвал дядо Добри"}
{"url": "https://www.bgonair.bg/sutreshen-blok/2018-02-14/shefat-na-kzp-vaucherite-stavat-vse-po-predpochitan-sposob-za-podarak-po-praznitsite", "text": "\r\n Ваучерите за подаръци стават все по-предпочитани по празниците, не само за Св. Валентин, но и за други празници, като Коледа, защото е удобно и дават повече възможности. Това обясни председателят на Комисията за защита на потребителите Димитър Маргаритов. \"Потребителите, които подаряват не бива да се притесняват да предадат определена информация на тези, на които подаряват, защото винаги закупуването и използването на тези ваучери е свързано с някои условия-най-малкото срока, в който може да бъде реализирана покупката или други условия, които да са свързани с различен тип промоции и намаления, за които въпросният ваучер да не важи\", подчерта Маргаритов в студиото на  . Относно днешния празник, председателят на Комисията за защита на потребителите призова да питаме когато правим резервация, за вечеря например. По думите му е важно да обръщаме внимание на евентуални допълнителни такси или неща, за които могат да ни таксуват, като гледка или някаква програма. \"Понякога ви казват, че ще получите безплатна бутилка вино, но  не винаги можем да сме сигурни, че това е така, защото понякога получаваме със сметката някаква добавка\", обясни председателят на Комисията за защита на потребителите Димитър Маргаритов пред  .  Той каза, че често остановяваме подобни добавки, като \"гледка\" много късно, а търговците разчитат на еуфорията и това, че не искаме да си разваляме празничната вечер. \r\n  ", "date": "2018.02.14", "title": "Шефът на КЗП: Ваучерите стават все по-предпочитан способ за подарък по празниците"}
{"url": "https://www.bgonair.bg/sutreshen-blok/2018-02-14/poet-s-paraliza-izbuhna-sreshtu-darzhavata-ne-sam-vtoro-kachestvo-chovek", "text": "\r\n Защо инвалидите остават невидими за държавата? И кой ги лишава от правото на достоен живот? Присъда ли е да си човек с увреждания в България и защо системата превръща тези хора в аутсайдери? Поетът Росен Карамфилов, който страда от детска церебрална парализа търси отговорите на тези тежки въпроси. Решение на Върховния административен съд от декември 2017 година, свързан със социалната услуга \"Асистенти за независим живот\", стана причина той да изригне в социалните мрежи срещу Темида.  То пряко го засяга, тъй като Карамфилов е с церебрална парализа, но това не му пречи да твори и пее, за което има и награди. , каза поетът пред  Росен разказва, че животът му е щастлив, макар и на две колела. Несправедливостите в системата обаче често помрачават творческото му ежедневие. Решението на ВАС потвърждава отмяната на текст от Наредбата за предоставяне на социалните услуги \"Асистенти за независим живот\". По този начин, заявителите на тази услуга вече няма да получават точки за класиране и часове асистентска помощ за трудова и учебна дейност. , сподели още талантливият поет.", "date": "2018.02.14", "title": "Поет с парализа избухна срещу държавата: Не съм второ качество човек!"}
{"url": "https://www.bgonair.bg/bulgaria/2018-02-14/nov-opit-za-start-na-deloto-ktb-shte-ima-dnes", "text": "Поредното заседание по делото за източването на КТБ е насрочено за днес. Бившият мажоритарен собственик на банката Цветан Василев е обвинен, че е ръководил престъпна група от 14 души за присвоявания. Според прокуратурата той е виновен за изнасянето на 206 милиона лева от главната каса на банката и за източването на повече 2,5 милиарда лева. Освен Василев, подсъдими са още 17 души, предимно служители на КТБ. Пред съда ще отговарят и бившите подоправители на БНБ Цветан Гунев и Румен Симеонов. Спецсъдът отложи старта на делото два пъти, като една от причините за това беше, че Цветан Василев не е получил съдебните документи. Преди дни стана ясно, че той е получил призовката и обвинителният акт по делото. Документите наброяващи около 11 хиляди страници са му били предадени в Белград. Цветан Василев е в Сърбия от 2014 год. и тече дело за екстрадирането му,  за което не е ясно кога ще приключи.  ", "date": "2018.02.14", "title": "Нов опит за старт на делото \"КТБ\" ще има днес"}
{"url": "https://www.bgonair.bg/sutreshen-blok/2018-02-14/valezhi-ot-dazhd-i-snyag-se-ochakvat-dnes-v-tsyalata-strana", "text": "\r\n През днешния ден почти над цялата страна ще е предимно облачно. В Западна и Централна България ще има силни валежи от дъжд, а на северозапад на места има вече и снежна покривка. По-късно през деня валежите ще обхванат и източната част на страната. Това посочи синоптикът на   Симеон Матев. В студиото на \" \" той отбеляза, че до няколко часа се очаква дъждът в столицата да премине в сняг. Утре ще преобладава облачно време, но валежи не се очакват. Температурите през следващите дни ще останат в границата между 3 и 10 градуса над нулата, а в петък даже ще има затопляне.  Събота се очертава да е предимно слънчево и без валежи, а температурите отново ще са по-високи от средните за сезона - между 0 и 8 градуса. В неделя обаче ще е по-хладно и ще има заоблачаване.", "date": "2018.02.14", "title": "Валежи от дъжд и сняг се очакват днес в цялата страна"}
