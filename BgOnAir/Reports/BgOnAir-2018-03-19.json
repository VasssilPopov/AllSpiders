{"url": "https://www.bgonair.bg/world/2018-03-19/avtobus-s-balgarski-turisti-se-obarna-v-egipet-20-postradaha", "text": "\r\n 11 българи са пострадали при катастрофа днес с туристически автобус в Египет. По първоначални данни петима от тях са с фрактури, а останалите - с охлузни рани.  Пътниците имат застраховки и са получили незабавна медицинска помощ в болницата в град Марса Алам.   От туристическата фирма обясниха за  , че превозното средство е излязло от пътя и се е преобърнало, не е имало катастрофа. Инцидентът е станал около 9 часа местно време. Посолството ни в Кайро е в непрекъснат контакт с представителя на туроператора, който се намира в болницата.  По разпореждане на министър Захариева дипломатите ни са в готовност да окажат пълно съдействие на пострадалите граждани.", "date": "2018.03.19", "title": "Автобус с български туристи се обърна в Египет, 11 пострадаха"}
{"url": "https://www.bgonair.bg/world/2018-03-19/raneni-i-evakuirani-sled-vlakova-katastrofa-v-kentaki", "text": "Два влака се сблъскаха в Кентъки, има и ранени. Инцидентът станал в района на град Джорджтаун.  При удара единият влак е дерайлирал. Заради изтичане на опасно вещество, което машината превозвала, жителите на околните райони били временно евакуирани.  Пожарникарите бързо са потушили и пожар, избухнал след катастрофата. Полицията продължава разследването на причините за жп инцидента. Снимка: Архив", "date": "2018.03.19", "title": "Ранени и евакуирани след влакова катастрофа в Кентъки"}
{"url": "https://www.bgonair.bg/world/2018-03-19/britanka-be-otlichena-kato-nay-dobar-uchitel-v-sveta", "text": "\r\n Британката Андрия Зафираку грабна приза за най-добър учител в света на специална церемония в Дубай. За работата си с децата в начално училище в Северен Лондон тя получи и парична награда от 1 млн. долара. Зафираку бе един от 10-те финалисти, избрани от 30 000 кандидати от цял свят. Конкурсът се организира за четвърта поредна година. Той се финансира от фондация, основана от индийското семейство Варки – фамилия, натрупала богатството си от мрежа от частни училища в страните от Персийския залив.", "date": "2018.03.19", "title": "Британката Андрия Зафираку е най-добрият учител в света"}
{"url": "https://www.bgonair.bg/world/2018-03-19/rumen-radev-pozdravi-putin-za-kategorichnata-pobeda", "text": "\"Надявам се заедно да работим за разгръщането на съществуващия потенциал на двустранно взаимноизгодно сътрудничество в различни области, в интерес и за благото на нашите два народа\", се казва в писмото на държавния ни глава. В поздравителния си адрес до своя руски колега президентът Румен Радев отбелязва и вековната историческа и културна близост между българския и руския народ.", "date": "2018.03.19", "title": "Румен Радев поздрави Путин за категоричната победа"}
{"url": "https://www.bgonair.bg/world/2018-03-19/ognena-stihiya-opustoshi-i-evakuira-avstraliyski-grad", "text": "Огромен пожар евакуира цял град в Австралия. Огънят е опустошил крайбрежния град Татра.  Пламъците са унищожили десетки къщи и училище. Не се съобщава за загинали.  Пожарникарите се опитват да овладеят огнената стихия, която вече е изпепелила над 1 000 хектара.", "date": "2018.03.19", "title": "Огнена стихия опустоши и евакуира австралийски град"}
{"url": "https://www.bgonair.bg/world/2018-03-19/vanga-predskazala-svetovno-gospodstvo-na-rusiyas", "text": "Сляпа пророчица, която предсказа терористичните атаки на 11 септември 2001 година, предрича, че Владимир Путин ще управлява света някой ден, пише Daily Mail. Българката баба Ванга, която умира на 85 - годишна възраст през 1996 година, е позната като \"Нострадамус на Балканите\". През 1979 година Ванга, която има 85% успех на нейните прогнози, казва на писателя Валентин Сидоров, че Русия ще стане \"господар на света\", след като Европа стане \"пустош\". \"Всички ще се стопят, като лед, само един остава недокоснат - славата на Владимир, слава на Русия\", казва тя. Тя твърди, че никой не може да спре Русия и всички ще бъдат отстранени от пътя ѝ, като не само, че ще бъде съхранена, но ще бъде и господар на света. Путин, който стана президент за първи път малко преди над 18 години, бе преизбран за държавен глава за следващите 6 години, след президентските избори в неделя. Той пое ролята на действащ президент на Русия през декември 1999 година и оттогава доминира на руския политически пейзаж, отбелязва още изданието. Ванга, родена като Вангелия Пандева Гущерова в Струмица, преди десетилетия предсказва и Brexit. Тя също така прогнозира, че Европа, каквато я познаваме ние, \"ще престане да съществува до края на 2016 година\" Пророчицата казва, че континентът ще се превърне в \"пустош, почти лишен от човешки живот\". Въпреки че не е напълно точна, Великобритания гласува да напусне Европейския съюз на 23 юни, същата година. Ванга мистериозно губи зрението си, когато е на 12 години, по време на голяма буря. Нейното семейство я открива няколко дни по-късно - със затворени и покрити с мръсотия очи. По-късно тя твърди, че е получила първото си видение през този период, когато е липсвала, и вярва, че ѝ е дадена силата да предсказва бъдещето и да лекува другите.", "date": "2018.03.19", "title": "Ванга предсказала световно господство на Русия"}
{"url": "https://www.bgonair.bg/world/2018-03-19/fatalen-nomer-akrobat-ot-tsirk-dyu-soley-zagina-vav-florida", "text": "\r\n Акробат от световноизвестния \"Цирк дю Солей\" почина по време на шоу във Флорида. Ян Арнo паднал по време на изпълнение на въздушен номер. Откаран е веднага в болница, но лекарите не успяват да спасят живота му. Фаталният инцидент се разиграва пред ужасените погледи на зрителите.  \r\nПредполага се, че Арно е бил подведен от осигурителното въже, докато изпълнявал своя номер във въздуха. Роденият във Франция Ян Арно е опитен акробат, в трупата на цирка от 15 години.  Всички, които го познаваха, го обичаха, заяви директорът на \"Цирк дю Солей\" Даниел Ламар след трагичния инцидент.  Точно преди фаталното представление, Ян Арно написал в социалната мрежа \"Инстаграм\", че очаква с нетърпение своя нов номер с друг акробат - Павел Валчевски. Това е четвъртият смъртен случай в \"Цирк дю Солей\" за последните 34 години.  През 2013 г. трупата загуби друг акробат - Сара Гило-Гуяр, която загина по време на изпълнение в казино в Лас Вегас.", "date": "2018.03.19", "title": "Фатален номер: Акробат от \"Цирк дю Солей\" загина във Флорида"}
{"url": "https://www.bgonair.bg/denqt-on-air/2018-03-19/brexit-pokazva-che-evropa-ima-nuzhda-ot-reformi-smyata-politik", "text": "\r\n Европа има нужда от реформи. Европейската комисия трябва да се замисли какви са грешките, които доведоха до Brexit. Това заяви в студиото на   бившият депутат Настимир Ананиев. По думите му трябва да се види на какво стъпваше кампанията на британците, които искаха отделянето на страната от Европейския съюз, за да се разбере дали са нужни конкретни реформи. \"Представете си, че в момента се договори една много изгодна сделка за Великобритания, тя да се възползва от единния пазар, от икономическите интереси и връзките със съюза, тогава и други страни ще си зададат подобен въпрос\", заяви  Ананиев пред  . По думите му трябва сделката с Великобритания да е твърда, защото иначе е възможно и други страни, членки в Европейския съюз, да поискат отделяне. Настимир Ананиев обяви също, че именно за единна Европа ще работи и новата паневропейска партия 'Волт\".  \"Европа трябва да е на една скорост, трябва да е единна, за да може да се противопостави на другите сили, които действат в геополитически план\", категоричен беше Ананиев в ефира на  . Той обясни още, че новото движение, което се формира в различни страни в Европейския съюз, има за цел да спре именно разпадането на общността и да предотврати повтарянето на сценария с Великобритания. Паневропейската партия \"Волт\" вече е учредена в Германия, а до септември ще се учредят филиалите в още 14 страни, като у нас това ще стане през месец май.", "date": "2018.03.19", "title": "Brexit показва, че Европа има нужда от реформи, смята политик"}
{"url": "https://www.bgonair.bg/economy/2018-03-19/pivovarnite-v-stranata-s-41-mln-lv-investitsii-prez-2017-g", "text": "41 млн. лева са капиталовите инвестиции на членовете на Съюза на пивоварите в България (СПБ) за 2017 г. Те са вложени в обновяване на производствената база с нови съдове за пивоварене, ферментация и пастьоризация, с високо автоматизирани бутилиращи линии за РЕТ и стъкло, както и в модернизация и изграждане на цехове за съхранение на суровини, логистични центрове и инсталации за био-анаеробно пречистване на отпадните води, съобщи организацията. От СПБ отчитат устойчиво развитие на бранша, разширяване на продуктовото портфолио и на иновациите. От стартирането на процеса на приватизация на пивоварната промишленост в страната през 1994 г. до днес в сектора са инвестирани над 1,2 млрд. лева, съобщават още от организацията.  \r\nДанните от последните години показват, че по основните показатели за растеж на категорията като производство, реализация, консумация на бира на глава от населението са постигнати едни от най-високите нива от 30 години насам. През миналата година пивоварните компании са разширили асортиментната си листа с 14 нови марки бира, към които трябва да се добавят още над 25 нови опаковки и десетки етикети.  Членуващите в СПБ пивоварни дружества общо заемат около 93% от пазара на бира в страната и имат 98-99% производствен дял от произвежданото у нас пиво. Представители на СПБ ще се включат и в първото общоевропейско изложение на Пивоварите на Европа Forum Beer and Beyond, което ще се проведе на 7 и 8 юни в Брюксел.   Повече новини четете на .", "date": "2018.03.19", "title": "Пивоварните в страната с 41 млн. лв. инвестиции през 2017 г."}
{"url": "https://www.bgonair.bg/bulgaria/2018-03-19/avtobus-premina-prez-kraka-na-vazrastna-zhena-vav-varna-tya-pochina", "text": "Възрастна жена е починала след инцидент с автобус от градския транспорт, съобщиха от пресцентъра на ОДМВР - Варна. Инцидентът е станал около 15:50 часа днес на автобусна спирка \"Мургаш\" на бул. \"Трети март\", информира  . 37-годишен водач на автобус от масовия градски транспорт при потегляне преминава през крака на възрастна жена, която се намира до трета врата на превозното средство. 82-годишната пешеходка е откарана незабавно в болнично заведение, където по-късно е починала. Изясняват се причините и обстоятелствата, довели до инцидента. По случая е образувано досъдебно производство.", "date": "2018.03.19", "title": "Автобус премина през крака на възрастна жена във Варна, тя почина"}
{"url": "https://www.bgonair.bg/bulgaria/2018-03-19/chastnite-sadebni-izpalniteli-s-rekordni-postizheniya-za-minalata-godina", "text": "Частните съдебни изпълнители са завели рекорден брой дела срещу длъжници - над 246 000 през миналата година. За сравнение през година по - рано техният брой е бил 229 000, а през 2015 година  - 175 000. Това показват данните на Камарата на частните съдебни изпълнители. \r\n  \r\nСпоред тях от длъжници са събрани 1,1 милиард лева през миналата година. От камарата отчитат ръст на събраната сума в полза на гражданите  92 милиона лева само за първите шест месеца на 2017 година. За сравнение за цялата 2016 година са събрани 150 милиона лева. Продължава тенденцията на спад на делата в полза на банки - от януари до юни 2017 година при частните съдебни изпълнители са постъпили само 15 000 нови изпълнителни дела с взискател банки, което представлява едва 14% от всички новообразувани изпълнителни дела, посочват от камарата. \r\n  \r\nОт камарата признават, че расте броят на жалбите срещу частни съдебни изпълнители, като през миналата година те са 654, при 620 през 2016 г. и 522 - през 2015 година. Въпреки това Съветът на Камарата на частните съдебни изпълнители е поискал да се образуват 26 дисциплинарни производства срещу ЧСИ през миналата година.", "date": "2018.03.19", "title": " Частните съдебни изпълнители с рекордни постижения за миналата година"}
{"url": "https://www.bgonair.bg/denqt-on-air/2018-03-19/protestite-na-nadziratelite-bili-kam-svoya-kray", "text": "\r\n Протестите на надзирателите и охранителите на магистратите не стихват. Те настояват за изравняване на заплащанията им с тези на колегите им от МВР, както и увеличение на персонала в затворите.  \"Сериозният момент в тези протести не са парите, а това, че нашите служители искат изравняване на своя статус с другите служители в широката система за сигурност. Ако Министерството на правосъдието можеше да реши проблема само, то отдавна щеше да го направи. За съжаление бюджетът, който ни е предоставен, не ни дава възможност за никакво преразпределение\", посочи зам.-министърът на правосъдието проф. Николай Проданов. По негови думи казусът е в ръцете на финансовия министър Владислав Горанов, но така или иначе сме близо до развръзката на тези протести. Разговорът обхвана и изстиващия казус със Истанбулската конвенция. \"Слабите страни на документа бяха изтъкнати пред обществото ни. България има много активна роля в създаването на Конвенцията. От нас е дошло предложението да не се включва това определение за пол и джендър, а да се използва друго определение, което да не буди такива реакции. Нашата разумна позиция не е била уважена. Тази дискусия е затворена страница\", категоричен бе държавникът в \"Денят ON AIR\".  Пред Bulgaria ON AIR проф. Проданов подчерта, че вече има формулирано предложение за промяна на Наказателния кодекс, касаещо неизбежната отбрана.  \"Промяната цели да прецизира формулировките в закона, за да се създаде ясна представа у гражданите докъде може да защитават живота и здравето си. Животът не може да бъде приравнен на частната собственост. Това би довело до неприятни последици\", изтъкна зам.-министърът.  Според госта България от страна на произход на трафика на хора, все повече се превръща в страна на транзит, но за повече детайли ", "date": "2018.03.19", "title": "Протестите на надзирателите били към своя край"}
{"url": "https://www.bgonair.bg/bulgaria/2018-03-19/tiknaha-mladezh-v-aresta-opital-da-podkupi-patnite-politsai", "text": "21-годишен варненец осъмна в ареста, след като опита да подкупи служители на \"Пътна полиция\", като им подхвърли няколко банкноти в патрулката. Младият мъж бил спрян за рутинна проверка почти в центъра на града, около 15:00 часа. Вместо да даде поисканите му документи за проверка, той излязъл от автомобила и директно, без да обяснява, подхвърлил в полицейската кола три банкноти - 50 евро, 20 лева и 10 лева. Униформените веднага се обадили на свои колеги, които пристигнали за броени минути на мястото и задържали младежа. Оказало се, че е опитал да подкупи униформените, тъй като нямал книжка, пише \"24 часа\". По случая е започнато бързо полицейско производство.", "date": "2018.03.19", "title": "Тикнаха младеж в ареста – опитал да подкупи пътните полицаи"}
{"url": "https://www.bgonair.bg/denqt-on-air/2018-03-19/putin-otnovo-pobedi-no-kakva-e-novata-mu-politicheska-religiya", "text": "\r\n Владимир Путин беше преизбран за нов 6-годишен президентски мандат начело на Русия. Той получи близо 77% подкрепа на провелите се вчера избори за държавен глава. \"Изборният процес не беше никаква изненада. Още когато Путин се кандидатира беше ясно, че ще спечели. Да се гледа на Русия като на част от съвременната западна политическа реалност е дълбока грешка. Езикът на Путин е този, които руските избиратели разбират. Следва да видим как ще се развият споровете с Великобритания, взаимоотношенията със САЩ, Северен поток, Близкия изток, Китай\", категоричен бе политологът Георги Киряков. В студиото на \"Денят ON AIR\" анализаторът Росен Петров отбеляза, че за руснака величието на държавата е по-важно от насъщния хляб.  \"Ние не осъзнаваме манталитета на руснака. Пред салама, руснакът винаги ще избере величието на държавата. Техният замък не е дома, а държавата. Русия е свикнала да живее във враждебна среда. 94% от руснаците са настроени силно патриотично, а Путин е най-умереният от тримата патриотични кандидати\", обобщи той.  Според политолога Иво Инджов високата избирателна активност е продукт на 3 фактора: \"Първо, организацията на изборите беше много добра. Второ, умелото прилагане на политическите маркетинг и PR. Третият фактор бяха непремерените обвинения на британските власти по случая със Скрипал\".  Инджов добави пред Bulgaria ON AIR, че сега Путин седи пред трудната задача да вземе най-доброто от Царска Русия, Съветския съюз и Православието и да създаде нова политическа религия, но за повече детайли ", "date": "2018.03.19", "title": "Путин отново победи, но каква е новата му политическа религия?"}
{"url": "https://www.bgonair.bg/world/2018-03-19/nad-70-otmeneni-poleta-ot-letishte-hiytrou-zaradi-loshoto-vreme", "text": "Във връзка с влошаването на времето в Лондон, летищните власти не изключват възможността за отмяна или отлагане на полетите на летище \"Хийтроу“.  От вчера до днес има над 70 отменени полета, основно за северната част на страната, Париж, Милано, Ница и др.  Министерството на външните работи препоръчва на българските граждани да проверяват актуалната информация за техните полети преди да тръгнат на път.", "date": "2018.03.19", "title": "Над 70 отменени полета на \"Хийтроу\" заради лошото време"}
{"url": "https://www.bgonair.bg/world/2018-03-19/kim-chen-un-obeshta-shte-izchisti-koreyskiya-poluostrov-ot-yadreni-orazhiya", "text": "Севернокорейският лидер Ким Чен-ун се ангажира да превърне Корейския полуостров в зона свободна от ядрено оръжие. Това условие беше поставено от американския президент Доналд Тръмп, за да се състои срещата между двамата лидери през май. Тръмп се съгласи на разговор със севернокорейския лидер, само ако Пхенян прекрати ядрените си ракетни изпитания. ", "date": "2018.03.19", "title": "Ким Чен-ун обеща: Ще изчисти Корейския полуостров от ядрени оръжия"}
{"url": "https://www.bgonair.bg/world/2018-03-19/ochakvano-vladimir-putin-otnovo-prezident-na-rusiya", "text": "\r\n Владимир Путин беше преизбран за нов 6-годишен президентски мандат начело на Русия. Той получи близо 77% подкрепа на провелите се вчера избори за държавен глава. Путин ще управлява страната до 2024 г., след като през 2012 президентският мандат беше удължен от 4 на 6 години. Вотът се проведе при доста висока избирателна активност – над 60%, а окончателните резултати ще бъдат обявени на 29 март.  А кой е Владимир Путин, припомняме в следващото видео: \r\n  ", "date": "2018.03.19", "title": "Очаквано: Владимир Путин отново е президент на Русия!"}
{"url": "https://www.bgonair.bg/sutreshen-blok/2018-03-19/zapadat-ukrepil-putin-i-sasipal-istinskata-opozitsiya-v-rusiya", "text": "\r\n Западът укрепи Путин и съсипа истинската опозиция в Русия, подчерта в студиото на  .  Владимир Путин постигна нова убедителна победа на проведените вчера избори за държавен глава и бе преизбран с близо 77% от гласовете. Той отново застава начело на Русия в момент, в който отношенията на страната със Запада са доста обтегнати. \" \", посочи Волгин и отбеляза, че изборите по всички критерии са били абсолютно честни. Според него е било грешка, че отявленият опозиционер Алексей Навални не беше допуснат до изборите. С Навални или без Навални резултатът щеше да  бъде същият, смята Волгин.  \" \", обясни журналистът. Политическият анализатор   е на мнение, че санкциите срещу Русия са по-скоро полезни, защото ресурсно ориентираната икономика не може да продължава вечно.  \" \", коментира той в  . Проф. Константинов отбеляза, че във всяка избирателна секция в Русия е имало камери и машинна обработка на бюлетините. Част от тези технологии биха могли да бъдат използвани и у нас, смята той. \"Очевидно трябва да има наследник на Путин. Има хипотетична възможност да се потърси промяна на Конституцията за нови мандати\", отбеляза още математикът.  ", "date": "2018.03.19", "title": "Западът укрепил Путин и съсипал истинската опозиция в Русия"}
{"url": "https://www.bgonair.bg/bulgaria/2018-03-19/otkriha-ralitsa-nikolova-kade-e-bila-mvr-razsledva", "text": "Ралица Николова, която изчезна в четвъртък вечерта е открита от полицията, съобщиха нейни близки пред \"24 часа\". Тя е в добро здравословно състояние. \"Новината за изчезването на Ралица разтърси всички нас, както и хиляди хора в социалните мрежи, които неуморно търсеха информация за нея в желанието си да помогнат на издирването\", пишат в мейл близките ѝ. Те отказват детайли около причините за изчезването й, защото МВР още работи по случая. Категорични са, че не е имала конфликти в работата и в личния си живот. Изразяват обаче благодарност към всички съпричастни хора в социалните мрежи. Ралица изчезна внезапно от центъра на София на 15 март в края на работния ден. Телефонът ѝ бил изключен до неделя.", "date": "2018.03.19", "title": "Откриха Ралица Николова, къде е била - МВР разследва"}
{"url": "https://www.bgonair.bg/bulgaria/2018-03-19/domashen-arest-za-direktora-na-loveshkata-zdravna-kasa", "text": "Ловешкият окръжен съд остави под домашен арест директора на Здравната каса в града д-р Антонио Маринов. Той беше задържан при акция на ДАНС по обвинение, че е ощетил държавата с близо 1 млн. лева.  Съдът реши, че не съществува вероятност той да се укрие, но определи, че са налице условия да извърши и друго престъпление. Обвинението поиска най-тежката мярка – \"задържане под стража\". Мотивите - в договор с частно лечебно заведение д-р Маринов е нарушил няколко закона. Според Закона за бюджета на НЗОК за 2017 г. не могат да се сключват договори с нови здравни заведения, които да се финансират през текущата година и които не са включени в областната здравна карта.  Освен това договорът не е заверен от юрист и контрольор на Касата. Не е доказана и спешната необходимост от откриване на точно такова лечебно заведение в този момент.", "date": "2018.03.19", "title": "Домашен арест за директора на ловешката Здравна каса"}
{"url": "https://www.bgonair.bg/bulgaria/2018-03-19/geolozi-reshavat-za-ukrepvaneto-na-svlachishteto-kray-smolyan", "text": "Геолози решават как ще бъде укрепено свлачището край Смолян. Очаква се днес експертите, които проучват свлачището, да представят на председателя на Управителния съвет на АПИ инж. Дончо Атанасов доклад за извършените от тях оглед и мерките, които задължително трябва да се предприемат за укрепването му. Засега е ясно, че укрепването ще струва на държавата около 8 млн. лева, а работата ще продължи повече от половин година.  Достъпът до 11 села беше ограничен преди две седмици, след като свлачището се активизира и огромно количество скална маса се стовари върху пътя. Според представители на институциите причините за това са естествени.  Повлияли са както снеговете през 2014 г., така и дъждовете и земетресенията в региона.", "date": "2018.03.19", "title": "Геолози решават за укрепването на свлачището край Смолян"}
{"url": "https://www.bgonair.bg/reportazhi/2018-03-19/blizo-10-santimetra-dostigat-nyakoi-ot-yamite-v-stolichnite-kvartali", "text": "\r\n Належащи ремонти на нови и стари дупки се очакват в столицата, а фирмите отговарящи за поддръжката на улиците в София се очаква да имат извънредно много работа. Най-много до лунния пейзаж в столицата се доближават кварталите - \"Витоша\", \"Студентски град\", \"Лозенец\" и \"Манастирски ливади\". По стара традиция малко преди да цъфнат дърветата в България цъфва и асфалта. Под въпросните локви се крият какви ли не изненади. Улица \"Могилата\" свързва двата столична булеварда \"Черни връх\" и \"Симеоновско шосе\", това е и една от най-натоварените улици в район \"Витоша\". В някои части от нея заедно с липсата на път, липсва и тротоар за пешеходците. За тази годината Столичната община е заделила 38 милиона лева за ремонт и поддръжка на пътната мрежа. Юристите припомнят, че в случай на щета по автомобила, може да бъдем компенсирани само ако докажем, че общината е виновна за повредата.", "date": "2018.03.19", "title": "Близо 10 сантиметра достигат някои от ямите в столичните квартали"}
{"url": "https://www.bgonair.bg/bulgaria/2018-03-19/vuzf-obyavyava-konkurs-za-dve-palni-stipendii-za-obuchenie-na-imeto-na-dots-d-r-grigoriy-vazov", "text": "Висшето училище по застраховане и финанси (ВУЗФ) обяви конкурс за две пълни стипендии за обучение в бакалавърска и магистърска програма на университета. Стипендиите са учредени на името на ректора на ВУЗФ доц. д-р Григорий Вазов, като спечелилите могат да ги получават през целия срок на обучението си във ВУЗФ. В конкурса за бакалавърска стипендия могат да участват български граждани, завършили гимназия или предходната учебна година във висшето училище със среден успех най-малко отличен 5,50. Те трябва да изпратят заявление за участие в конкурса, копие от дипломата си, мотивационно писмо и две препоръки от свои учители, преподаватели или други сдружения до 30 май 2018 година. Победителят ще бъдe обявен до 14 юни 2018 година. Кандидатите за магистърска стипендия трябва да са завършили бакалавърската си степен със среден успех не по-малко от много добър 5. Те трябва да изпратят до ВУЗФ комплект документи, който съдържа заявление за участие в конкурса (свободен текст), мотивационно писмо, копие на дипломата за завършено висше образование с приложението и препоръки до 24 септември.  Специална комисия, съставена от преподаватели от висшето училище, ще оценява мотивационните писма на кандидат-стипендиантите, като одобрените ще бъдат поканени на интервю. Спечелилият магистърска стипендия ще стане ясен на 1 октомври.   Всички документи се изпращат на електронна поща marketing@vuzf.bg или на адрес: гр. София, п.к. 1618, ул. \"Гусла\" № 1, Висше училище по застраховане и финанси, отдел “Маркетинг”. Кандидатите задължително трябва да посочат трите си имена, училище/организация, телефон и е-mail. Подробности за условията за кандидастването може да откриете на   (ВУЗФ).", "date": "2018.03.19", "title": "ВУЗФ обявява конкурс за две пълни стипендии за обучение на името на доц. д-р Григорий Вазов"}
{"url": "https://www.bgonair.bg/bulgaria/2018-03-19/shtarkeli-zamrazvat-po-patishtata-zaradi-vyatara-alarmirat-prirodozashtitnitsi", "text": "\r\n Десетки щъркели мръзнат близо до магистралите, алармират природозащитни организации.  От \"Респект към животните\" показаха част от птиците близо до Силистра. От организацията поясняват, че поради вятъра те не могат да нощуват по дърветата и са около шосетата.  Пак в района група деца са спасили живота на няколко щъркела, които по думите им били сковани от студ и замръзнали от поледицата. Мъж от село Зарица пък прибра в дома си група премръзнали птици.  \"Приютил съм ги на топло, дано съм направил добро\", коментира Сафет Халид който показа щъркелите в социалните мрежи.", "date": "2018.03.19", "title": "Щъркели мръзнат по пътищата, спасиха няколко край Силистра"}
{"url": "https://www.bgonair.bg/bulgaria/2018-03-19/ako-izborite-byaha-dnes-gerb-e-parva-politicheska-sila", "text": "Бойко Борисов, Красимир Каракачанов и Корнелия Нинова са най-одобряваните политици, според проучване на изследователски център \"ТРЕНД\". Борисов е на първо място с 39 % одобрение, следван от Каракачанов с 38 и Нинова - 27 на сто. След тях се нареждат Веселин Марешки и Валери Симеонов. От политическите партии ГЕРБ печели подкрепата на 21,1% от анкетираните, БСП остава на втора позиция с 18,4%, следвана от ДПС със 6.6 на сто. Според проучването 53% твърдят, че са оптимисти за развитието на България срещу 36%, които са по-скоро песимистично настроени.", "date": "2018.03.19", "title": "Ако изборите бяха днес: ГЕРБ е първа политическа сила"}
{"url": "https://www.bgonair.bg/bulgaria/2018-03-19/dupka-politsay-dupka-politsay-i-taka-do-zapalvane", "text": "\r\n Предвиждат се спешни мерки срещу дупките по пътищата. При отварянето на големи дупки, полицаи да поемат контрола и да стоят на критичните места, докато не се запълнят, поиска премиерът Борисов на спешно оперативно заседание с министрите.  Пред тях Борисов подчерта, че при падналите дъждове ямите по пътищата вече не се виждат и това е опасно за живота на шофьорите.  Премиерът обяснява появата на големи дупки и с температурните аномалии и ги сравнява с пломба на зъб.  \"При такава рязка разлика в температурите и пломба на зъб ще падне\", казва Борисов пред своите министри, става ясно от стенограмата на заседанието.  \"Кърпежите на дупките по скоростните пътища са започнали в петък\", съобщи министърът на регионалното развитие Николай Нанков. Според думите му, положението на магистрала \"Тракия\" е трагично, до десет дни кърпежите на дупките по основните пътища трябва да приключат.", "date": "2018.03.19", "title": "Дупка - полицай, дупка - полицай… и така до запълване"}
{"url": "https://www.bgonair.bg/bulgaria/2018-03-19/opasnost-ot-svlachishta-v-tsyalata-stranata-badete-vnimatelni", "text": "\r\n След обилните валежи и ураганните ветрове в неделния ден нова опасност от свлачища. Свлачищна активност има по пътищата Кричим-Девин и Асеновград-Смолян.  Експертите предупреждават, че водачите трябва да бъдат особено внимателни в тези участъци. Днес - на 19 март, се очакват повишения на речните нива на Дунавския басейн. Има вероятност за наводнения, съобщава Басейнова дирекция \"Дунавски район\" – Плевен.  Нивата на реките се следят и в останалите части на страната, където дъждовете продължават и днес.", "date": "2018.03.19", "title": "Опасност от свлачища в цялата страна. Бъдете внимателни!"}
{"url": "https://www.bgonair.bg/bulgaria/2018-03-19/opisvat-shtetite-sled-stihiyata-vav-vrachansko", "text": "\r\n Продължават огледите на къщи във Врачанско, на които ураганният вятър нанесе сериозни щети. Поривите вчера достигаха до 160 км/ч.  Стихията събори покриви на сгради и изпочупи бетонни електрически стълбове. Имаше и леко пострадали хора. Най-големи са пораженията в квартал \"Кулата\".  Хората са и без ток заради скъсаните жици. Предстои да бъде изготвен протокол, който ще бъде внесен в междуведомствената комисия, за да се търсят средства за покриване на щетите.", "date": "2018.03.19", "title": "Описват щетите след стихията във Врачанско"}
{"url": "https://www.bgonair.bg/bulgaria/2018-03-19/shte-zaraboti-li-bobov-dol-otnovo", "text": "Очаква се ТЕЦ \"Бобов дол\" да заработи отново днес. Електроцентралата прекъсна своята активност още в петък вечерта. Според изпълнителния директор на дружеството инж. Емил Христов причините са профилактика от една страна и ниската цена на тока през последните дни - от друга. Според него заради ниската изкупна цена на тока на борсата, не е в интерес на компанията-собственик централата да продължи да работи. В ТЕЦ-а работят малко над 900 души специалисти. Пълно спиране на мощностите на \"Бобов дол\" се прави много рядко и при това регулярно, коментираха експерти.", "date": "2018.03.19", "title": "Ще заработи ли \"Бобов дол\" отново?"}
{"url": "https://www.bgonair.bg/sutreshen-blok/2018-03-19/prokuraturata-pogna-pirogov-i-7-bolnitsi-nokdaun-i-pritesnenie-vizhda-bivsh-ministar", "text": "\r\n Прокуратурата влезе в \"Пирогов\" и в още 6 болници в страната. Причината за проверките е безстопанственост в управлението, заяви говорителят на главния прокурор Румяна Арнаудова. Директорът на \"Пирогов\" Асен Балтов съобщи, че има оздравителен план за лечебното заведение. \"Той няма какво друго да каже. Както се използва в бокса - той е в нокдаун... притеснен е\", бяха думите на бившия министър на здравеопазването Радослав Гайдарски в студиото на Заедно с бившия директор на \"Пирогов\" Спас Спасков, двамата коментираха извършените проверки върху финансовото състояние на всички 7 болнични заведения, срещу които има образувани досъдебни производства. \"Освен изброените 7, трябва да влязат още поне 10 други болници, които яко източват НЗОК\", категоричен бе Гайдарски. Той разказа, че когато е бил министър бордовете и директорите на 15 болници в страната са били сменени. Така от 159 млн. лева просрочени задължения, в рамките на 3 години дълговете спаднали до 40 млн. \"Почти 4 пъти намалихме парите без да се е почувствало нещо откъм лишаване на средства в бюджета\", подчерта той. Спас Спасков коментира още редицата протести в \"Пирогов\" и работата в лечебното заведение: В момента, в който се направи силен натиск за мощно понижаването на разходите, автоматично идва проблемът с протестите. разясни, че при ограничаването на разходите неминуемо се закачат и заплатите, и най-качествените продукти, с които да се работи, което води до недоволство на персонала и идва въпросът в коя посока да се върви.", "date": "2018.03.19", "title": "Шефът на \"Пирогов\" е в нокдаун, смята бивш здравен министър"}
{"url": "https://www.bgonair.bg/sutreshen-blok/2018-03-19/proletta-shte-se-zabavi-dazhd-i-snyag-do-nedelya", "text": "\r\n Най-студено тази сутрин е в Североизточна България, където температурите паднаха под минус 5 градуса. В Северозападна България дъждът премина в сняг през нощта и се образува тънка снежна покривка. Вече се готвим за следващия циклон. Валежите днес ще са слаби, но привечер от запад отново ще завали, като на доста места валежите ще са интензивни- ще паднат между 10 и 15 литра на кв.м. Това обяви синоптикът на  . Според прогнозата му в Северна България дъждът тази нощ ще премине в сняг. Отново ще има силен вятър, но не в такава степен като в събота. През следващите дни ще се редува топло и студено време в различните части на страната.  \" \", обясни синоптикът в  . В неделя се очаква нормализиране на времето с повишение на температурите.  ", "date": "2018.03.19", "title": "Пролетта ще се забави - дъжд и сняг до неделя"}
{"url": "https://www.bgonair.bg/sutreshen-blok/2018-03-19/vapreki-valezhite-visoki-niva-na-rekite-no-bez-navodneniya", "text": "\r\n Ураганен вятър и проливни дъждове наблюдавахме през изминалия уикенд. Обстановката беше най-усложнена във Врачанско, където вятърът достигна скорост от над 100 км/ч. Днес продължават проливните дъждове, които се изляха в отделни части на страната в неделния ден. В повечето райони количествата паднали валежи са около 15 и 20 литра на кв.м., а в Рило-Родопската област, Предбалкана и Източна България между 25 и 30 литра на кв.м. Днес следобед с рязкото понижение на температурите в източните райони дъждът ще премине в сняг. Има ли опасност от нови по-сериозни наводнения? Според дежурния хидролог в НИМХ към БАН доц. Валерия Йорданова опасност от наводнения няма. \" \", уточни в \" \" Йорданова. Тя допълни, че за утрешните сутрешни часове е възможно повишени нива в горните части на водосборите на реките Янтра, Камчия и Тунджа. \" \", завърши дежурният хидролог на НИМХ към БАН.", "date": "2018.03.19", "title": "Въпреки валежите: Високи нива на реките, но без наводнения"}
{"url": "https://www.bgonair.bg/sutreshen-blok/2018-03-19/pada-kapka-v-largoto-i-detsata-snimat-sofiya-ne-iska-molitvi-a-motiki", "text": "\r\n Пореден скандал се разигра на античния комплекс \"Сердика\" през изминалата седмица. Всичко започна от сигнал в социалните мрежи на неправителствената организация \"Спаси София\", че Ларгото се руши. Последва лавина от коментари и атаки към управляващите и хората, стоящи зад изграждането на културно-историческия комплекс. Министърът на културата Боил Банов съобщи, че нито лев няма да бъде взет от данъкоплатеца, а големият проблем се крие в дефект на отводнителната система. Според  , под чийто надзор се случи изграждането на Ларгото, не трябва да се вкарва излишна драма, защото са се повредили 4-5 плочки. \" \", отбеляза Рашидов в студиото на \" \". По думите на председателя на Комисията по култура в Народното събрание е обидно да се ругаят хората, които са се трудили над този проект, защото това са десетки инженери, стотици работници и цели отдели от културното министерство. \" \", уточни бившият министър на културата пред  . Скулпторът заяви, че всеки може да отиде и да подаде искане до Министерството на културата, за да види как е изразходвана всяка една стотинка за този проект. \" \", допълни Рашидов. Той смята, че българската държава се грижи дотолкова за своите културни обекти, доколкото позволяват финансовите средства.", "date": "2018.03.19", "title": "Пада капка в Ларгото и децата снимат... София не иска молитви, а мотики!"}
