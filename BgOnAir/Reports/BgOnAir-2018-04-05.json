{"url": "https://www.bgonair.bg/world/2018-04-05/mikrobus-padna-v-reka-v-rumaniya-sedem-dushi-zaginaha", "text": "Девет души загинаха след като микробус падна в река Бистрица в Румъния.  Единственият оцелял при трагедията е 22-годишен младеж, който успял сам да излезе от падналото във водата превозно средство. В микробуса пътували работници, които се връщали вкъщи за празниците.  От полицията предполагат, че шофьорът вероятно е изгубил контрол над превозното средство след като спукал гума.", "date": "2018.04.05", "title": "Микробус падна в река в Румъния, девет души загинаха"}
{"url": "https://www.bgonair.bg/world/2018-04-05/natsionalnata-gvardiya-na-sasht-shte-ohranyava-granitsata-s-meksiko", "text": "Доналд Тръмп изпрати части от Националната гвардия на границата с Мексико, за да помогнат на граничните служби в охраната ѝ. В заповедта на американския президент се посочва, че положението на границата е станало кризисно и напливът на нелегални имигранти към САЩ се е увеличил.  Националната гвардия ще има за задача основно да спре пренасянето на наркотици, както и евентуалното преминаване на членове на организирани престъпни групи и незаконно влизащи чужденци в страната.  Преди Тръмп подобни мерки са предприемали и президентите на страната Барак Обама и Джордж Буш.", "date": "2018.04.05", "title": "Националната гвардия на САЩ ще охранява границата с Мексико"}
{"url": "https://www.bgonair.bg/world/2018-04-05/rusiya-svikva-zasedanie-na-saveta-za-sigurnost-na-oon-zaradi-aferata-skripal", "text": "Русия свиква открито заседание на Съвета за сигурност на ООН заради аферата \"Скрипал\".  Повод за това са обвиненията на Великобритания, която нарече желанието на Моква да участва в разследването на случая с отровения руски шпионин \"извращение\".  Междувременно говорителят на руското външно министерство Мария Захарова поиска от Великобритания да разкрие здравословното състояние на домашните животни на семейство Скрипал.  Тя заяви, че ако отравянето на бившия шпионин, за което бе обвинена Москва, е станало в дома му, то и домашните му любимци би трябвало да са пострадали.", "date": "2018.04.05", "title": "Русия свиква заседание на Съвета за сигурност на ООН заради аферата \"Скрипал\""}
{"url": "https://www.bgonair.bg/economy/2018-04-05/ninova-kam-kevr-predstoi-li-uvelichenie-na-tsenata-na-toka", "text": "Председателят на БСП Корнелия Нинова попита КЕВР дали предстои увеличение на цената на тока. Шефката на социалистите е подала писмен въпрос до председателя на комисията Иван Иванов.  В него тя настоява да получи отговор дали ЧЕЗ планира да се увеличи цената на електроенергията за битови потребители. Това съобщиха социалистите на брифинг в парламента. Те застанаха пред медиите, за да коментират поредните обвинения на ГЕРБ към кметове на БСП. Според БСП с тези обвинения от ГЕРБ стартират предизборната си кампания за местните избори догодина. \"Втората причина е, за да се отклони вниманието от истинските проблеми на българското общество. Да не се покаже това, че през последните седмици от ЧЕЗ са заявили искане за вдигане на цената на тока, което ще касае всеки български гражданин\", коментира Георги Свиленски. Четете повече по темата в ", "date": "2018.04.05", "title": "Нинова към КЕВР: Предстои ли увеличение на цената на тока?"}
{"url": "https://www.bgonair.bg/world/2018-04-05/italianskiyat-prezident-se-opitva-da-sformira-pravitelstvo", "text": "\r\n Патовата ситуация на политическата сцена в Италия продължава. Президентът Серджо Матарела се срещна с лидерите на водещите партии в опит да сформира коалиционно правителство. След парламентарните избори през март обаче, все още няма решение на проблема. Безспорният победител на вота Матео Салвини, лидерът на Движение \"5 звезди“ заяви, че може да състави стабилно правителство. А бившият министър-председател Силвио Берлускони подчерта, че, тъй като консервативният десен блок е спечелил най-много от гласовете, следва именно те трябва да застанат начело на новия кабинет.  ", "date": "2018.04.05", "title": "Италианският президент се опитва да сформира правителство"}
{"url": "https://www.bgonair.bg/world/2018-04-05/nay-malko-chetirima-zaginaha-sled-strelba-v-turtsiya", "text": "\r\n Четирима души бяха убити, а други трима пострадаха при стрелба в университета \"Османгази\" в северозападна Турция. Стрелецът се е занимавал с изследователска дейност в университета. Жертвите са помощник-деканът на факултета, секретар и двама преподаватели. Нападателят е задържан, мотивите му все още не са ясни.", "date": "2018.04.05", "title": "Четирима души загинаха след стрелба в Турция"}
{"url": "https://www.bgonair.bg/bulgaria/2018-04-05/pochesti-za-golemiya-aktyor-vasil-mihaylov", "text": "Президентът Румен Радев награди с почетен знак Васил Михайлов за приноса му към българската духовност и култура и по повод неговата 80-годишнината. Актьорът получи отличието непосредствено след края на представлението \"Железният светилник\". Пиесата се поставя на сцената на театър \"Българска армия\", а актьорът играе в нея повече от 50 години.  Емблематичната му роля обаче си остава тази на капитан Петко войвода в едноименния сериал.  \"Вие сте войвода, предрешен като наш съвременник. Вие сте хан, генерал, хаджия, хъш\", така президентът Радев се обърна към Васил Михайлов и му пожела още дълги години да бъде капитанът на българската доблест и на народната любов.", "date": "2018.04.05", "title": "Почести за големия актьор Васил Михайлов!"}
{"url": "https://www.bgonair.bg/world/2018-04-05/dannite-na-87-mln-facebook-potrebiteli-e-poluchila-keymbridzh-analitika", "text": "Скандалът с изтичането на данни на потребители на Facebook се разраства. След направена проверка от социалната мрежа обявиха, че компанията \"Кеймбридж Аналитика\" е използвала неправомерно лична информация на над 87 млн. души, повечето американски граждани.  До момента се смяташе, че засегнатите са не повече от 50 млн. души, а от консултантската компания се оправдаха, че броят на пострадалите потребители не надхвърля повече от 30 млн. От Facebook направиха серия промени, с които да се подобри сигурността.  Снимка: Pixabay", "date": "2018.04.05", "title": "Данните на 87 млн. Facebook потребители е получила \"Кеймбридж Аналитика\""}
{"url": "https://www.bgonair.bg/bulgaria/2018-04-05/velosipedist-e-s-mnozhestvo-travmi-sled-tezhka-katastrofa-v-ruse", "text": "Велосипедист пострада тежко при катастрофа в Русе. 62-годишният мъж е откаран в болницата с множество травми и опасност за живота. Инцидентът е станал на бул.“България“, по който минава основният трафик от Дунав мост към страната. Велосипедистът се е движил по международното шосе в посока вилната зона. Той е бил ударен от тежкотоварен камион с великотърновска регистрация, който е пътувал в същото направление. Заради катастрофата трафикът, който е увеличен заради празниците, беше допълнително затруднен. Катастрофата стана на метри след камерата на \"Пътна полиция\", която само за четири месеца е засякла близо 33 000 нарушения за превишена скорост.", "date": "2018.04.05", "title": "Велосипедист е с множество травми след тежка катастрофа в Русе"}
{"url": "https://www.bgonair.bg/bulgaria/2018-04-05/tezhak-trafik-se-zadava-vnimavayte-i-stignete-nevredimi", "text": "На прага на серията почивни дни започва голямото пътуване. В следващите часове пътищата в страната се очаква да са наистина натоварени. 200 000 автомобила се очаква да напуснат само София. Патрули на Пътната полиция ще има на всички изходни точки на столицата като освен за облекчение на движението, те ще проверяват съмнителните автомобили за двамата бегълци от Централния Софийски затвор. Най-натоварен в следващите часове се очаква да бъде трафикът към граничните ни пунктове със Сърбия и Гърция. В спокойни дни като вчерашния, през КПП Калотина минават по 3000 автомобила или 10 000 пътника. В натоварените дни каквито се очаква да бъдат тези около празника Великден оттам ще минат близо 20 000 автомобила.  В западната ни съседка бързите шофьори ще се наказват безмилостно - глоба от 1000 евро чака всеки дръзнал да превиши скоростта или да шофира след употребата на алкохол. Големият наплив от автомобили на Калотина се очаква да бъде утре - Разпети петък, първият ден от почивните дни. затова от Граничната полиция призовават да се използват и по-малките ГКПП-та.", "date": "2018.04.05", "title": "Тежък трафик се задава – внимавайте и стигнете невредими!"}
{"url": "https://www.bgonair.bg/bulgaria/2018-04-05/balgariya-shte-ima-nov-poslanik-v-rusiya-atanas-krastin", "text": "Атанас Кръстин, външнополитически секретар на президента Румен Радев, ще бъде новият посланик на България в Русия. Решението е взето от Министерския съвет след съгласуване с Президентството. Кръстин чака ангреман от Москва и, ако получи такъв, ще замине на мястото на досегашния Бойко Коцев.", "date": "2018.04.05", "title": "България ще има нов посланик в Русия - Атанас Кръстин"}
{"url": "https://www.bgonair.bg/bulgaria/2018-04-05/mezdrageyt-raste-deputati-pokazaha-shema-na-zavisimostite", "text": "\r\n Скандалът \"Мездрагейт\" продължава. Огласени бяха нови факти и обстоятелства за нарушения, допуснати при управлението на кмета Генади Събков.  Според депутатите от ГЕРБ градоначалникът назначава свои хора на длъжности в общината без конкурс и трупа финансови задължения. \r\n  \r\nСпоред едната теза строителството на злополучната спортна зала, която вече е глътнала над 5 милиона лева, не може да продължи поради липса на дейност от възложителя, а според другата – защото трупа нови загуби. Агенцията за държавен и финансов контрол е направила проверка. Наложени са запори, за да се върнат парите в общинската хазна. Проверка прави и прокуратурата. Другата гореща точка на \"Мездрагейт\" са роднински и партийни назначения в общината. Депутатите дори показаха схема на зависимостите.  В крайна сметка и двете страни обаче са категорично съгласни поне в едно – че последната дума за \"Мездрагейт\" трябва да има закона, предаде Десислава Карантилска.", "date": "2018.04.05", "title": "\"Мездрагейт\" расте – депутати показаха схема на зависимостите"}
{"url": "https://www.bgonair.bg/reportazhi/2018-04-05/edna-hrabra-chistachka-edno-komichno-byagstvo-ot-zatvora", "text": "\r\n В социалните мрежи темата за бягството от Софийския затвор и намесата на чистачката отприщи лавина от коментари и шеги.  Правосъдният министър Цецка Цачева обяви, че ще си помисли дали да награди чистачката, която е гонила избягалите затворници Владимир Пелов и Радослав Колев.  Междувременно обаче жената беше щедро възнаградена с внимание в социалните мрежи. Вътрешният министър Валентин Радев каза, че хигиенистката подгонила бегълците, може би защото не е осъзнавала какво става. Но потребителите във Facebook и Twitter ѝ отредиха много по-ключова роля. За последните 5 години от затвори и затворнически общежития у нас са избягали общо 55 лишени от свобода. Петима от тях все още се издирват.     ", "date": "2018.04.05", "title": "Една храбра чистачка, едно комично бягство от затвора..."}
{"url": "https://www.bgonair.bg/bulgaria/2018-04-05/parkingat-na-stadion-vasil-levski-stava-platen-i-s-ogranicheni-mesta", "text": "\r\n Днес Столичният общински съвет прие промени, свързани с паркирането около стадион \"Васил Левски\", които правят паркинга му платен. Местата в него също ще бъдат ограничени. В събота и неделя пространството около стадиона ще остане свободно за пазар на спортни стоки. По схемата са заложени не повече от 100 места, като това включва и тези, които ще осъществяват продажбата на стоките. Тези дейности са предложени от \"Пазари Запад\" за период от 3 години. Идеята на Столичната община обаче не се хареса на шофьорите. Още по темата вижте във видеото.         ", "date": "2018.04.05", "title": "Паркингът на стадион \"Васил Левски\" става платен и с ограничени места"}
{"url": "https://www.bgonair.bg/bulgaria/2018-04-05/40-avtori-400-tvorbi-karikaturistite-s-izlozhba-v-sayuza-na-balgarskite-hudozhnitsi", "text": "\r\n Националната годишна изложба \"Карикатура\" за 43 път събира ценители на хумора и сатирата в галерията на Съюза на българските художници на ул. \"Шипка\" 6. Над 40 автори представят над 400 творби с различна насоченост.  Всяка година карикатуристите се събират в галерията, за да представят своя прочит върху политическите, човешките, а и нечовешките, взаимоотношенията през изминалите 12 месеца. Пред Bulgaria ON AIR авторът Ивайло Цветков сподели повече подробности за своите творби, като отбеляза, че винаги има нещо, което да може да се изобрази като карикатура. \"В България и Балканския полуостров политическите теми са миризливи, затова винаги има какво да нарисуваме\", посочи Цветков. Пред репортера Ива Григорова артистът издаде, че следващата изложба на творците ще бъде посветена на българското председателство на Европейския съюз, но не сподели повече подробности. А текущата изложба може да бъде разгледана до края на месеца в галерията на  Съюза на българските художници на ул. \"Шипка\" 6.   ", "date": "2018.04.05", "title": "40 автори, 400 творби: Карикатуристите с изложба в Съюза на българските художници"}
{"url": "https://www.bgonair.bg/bulgaria/2018-04-05/spukan-gazoprovod-stresna-zhitelite-na-ovcha-kupel-v-sofiya", "text": "Спукан газопровод притесни жителите на квартал \"Овча купел\" в столицата. Спукала се е тръба, захранваща квартала със синьо гориво. Пожарната и аварийно-спасителното звено към Столичната община са се отзовали незабавно на сигнала. Близката детска площадка и районът на теча са евакуирани. Зрителите на Bulgaria ON AIR съобщиха, че в квартала мирише силно на пропан-бутан. От Столичната община, заявиха, че аварията вече е отстранена.  ", "date": "2018.04.05", "title": "Спукан газопровод стресна жителите на \"Овча купел\" в София"}
{"url": "https://www.bgonair.bg/denqt-on-air/2018-04-05/sofiyskiyat-zatvor-e-blato-da-bade-razrushen-zayavi-gen-vasil-vasilev", "text": "Владимир Пелов и Радослав Колев са получили помощ отвътре при бягството си, тъй като оръжието, което са използвали, е минало през стените на затвора и е попаднало в ръцете на поръчителя. Бегълците са знаели точно къде ще спре транспортът. Контролът е слаб, защото съставът на затвора е безхаберен, а част от него се е обвързал със затворниците. Така коментира казуса с нашумялото бягство от Софийския затвор бившият директор на Националната полиция ген. Васил Василев.  \"На тези хора единственото, което им е в главата, е как да избягат. Към тях трябва да се подхожда много по-радикално. Трябва да бъдат изолирани, още повече след като се е знаело, че готвят бягство. Затворниците трябва да имат униформа, за да могат да бъдат разпознати, при бягство. Както и да знаят, че са отделени от обществото\", подчерта гостът в \"Денят ON AIR\".  Според ген. Василев Централния софийски затвор трябва да бъде разрушен из основи.  \"Някъде другаде трябва да бъде изграден нов, който да покрива европейските стандарти. Това няма да струва плашещо много. Сега този затвор е блато, в което потъват и затворниците, и охраната. Там върви приказката, че в затвора ще вкараме и кораб, стига да минава река\", отсъди бившият директор пред Bulgaria ON AIR.", "date": "2018.04.05", "title": "Софийският затвор е блато - да бъде разрушен, заяви ген. Васил Василев"}
{"url": "https://www.bgonair.bg/denqt-on-air/2018-04-05/organite-dishat-vav-vrata-na-izbyagalite-zatvornitsi", "text": "Оперативно-издирвателните мероприятия по задържането на Владимир Пелов и Радослав Колев, които избягаха от Софийския затвор, продължават. Създаден е щаб и са предприети всички мерки въпросните да не напуснат столицата. От вчера се работи с най-близкото обкръжение на затворниците. Това посочи зам.-министърът на МВР Красимир Ципов. По негови думи гражданите се призовават да не влизат в контакт с бегълците, но ако ги забележат да предадат на органите на реда.  \"Всяка една подадена информация се анализира и проверява. Ще предприемем всякакви възможни мерки за задържането на тези лица. Както всяка една година, гражданите ще видят засилени мерки за сигурност около празниците. Особено внимание е обърнато на всички храмове\", подчерта гостът в \"Денят ON AIR\".  Според зам.-министър Ципов Министерството на правосъдието ще продължава да работи усърдно по задоволяване на исканията на надзирателите.  \"От 2 години работим с общините за въвеждане на интегрирана система за видеонаблюдение. На тези места регистрираната престъпност спада на половина. Бележим успех. От началото на тази година възнагражденията на униформените са се увеличили два пъти. Ако сме последователни в действията си, резултатите ще са налице. Условията на служителите в МВР се подобряват. Ще положим всички усилия това да продължава\", категоричен бе той пред Bulgaria ON AIR.", "date": "2018.04.05", "title": "Органите на реда дишат във врата на избягалите затворници"}
{"url": "https://www.bgonair.bg/reportazhi/2018-04-05/opasno-svlachishte-zastrashava-kashti-v-rusenskoto-selo-pirgovo", "text": "\r\n Опасно свлачище застрашава домовете на хората от русенското село Пиргово. Пострадали са около десетина имота, свличането на земна маса застрашава и други. Венета и Александър са планирали голям ремонт на къщата си през летните месеци, ни преди броени дни виждат, че част от градината им вече я няма. Къщата в съседство е само на 10 метра от пропастта. Селскостопанската постройка е без стена, а тоалетната е на ръба.   Според хората причината за проблема са подпочвените води. Те са подавали няколко пъти сигнали до местната власт, но без резултат. Надеждата им е в областната управа, откъдето са им обещали помощ. За укрепване на свлачището и отстраняване на проблема ще се търси финансиране от Междуведомствената комисия за възстановяване и подпомагане към Министерския съвет.", "date": "2018.04.05", "title": "Опасно свлачище застрашава къщи в русенското село Пиргово"}
{"url": "https://www.bgonair.bg/bulgaria/2018-04-05/detsa-ot-nedelno-uchilishte-boyadisaha-500-yaytsa-za-velikden-za-vseki", "text": "\r\n По стародавна традиция днес се боядисват великденските яйца. В столичния храм \"Рождество Христово\" 50 деца от неделното училище към храма боядисваха 500 яйца. Те направиха под патронажа на омбудсмана Мая Манолова, а инициативата е част от националната кампания \"Великден за всеки - дари празник на баба и дядо\". Яйцата ще бъдат превозени с хладилен камион към домове за нуждаещи се в \"Дървеница и \"Дружба\", където ще бъдат раздадени в събота, съобщи един от организаторите на инициативата Велина Тонева.  Към тях ще има и картички от дечицата с пожелания за хубав празник. Националната кампания продължава и днес, а всеки желаещ може да изпрати SMS и да помогне на човек в нужда.", "date": "2018.04.05", "title": "Деца от неделно училище боядисаха 500 яйца за \"Великден за всеки\""}
{"url": "https://www.bgonair.bg/bulgaria/2018-04-05/golyamoto-velikdensko-patuvane-zapochva-karayte-vnimatelno", "text": "\r\n В последния работен ден преди почивните започва голямото великденско пътуване. Няколкостотин хиляди автомобила се очакват да излязат от София. КАТ призова - използвайте всички гранични пропускателни пунктове заради вероятността от натоварен трафик.  Около 450 хил. българи се очаква да пътуват в страната и чужбина за Великден. Само от София ще тръгнат 200 хил. столичани. Очаква се повечето хора да тръгнат днес след работа.  МВР предупреждава, че през почивните дни има акция за пияни шофьори и такива, употребили наркотици. Ситуацията на граничните пунктове пък засега е спокойна. Сериозният трафик се очаква да започне в късния следобед. Гранична полиция е подготвена за очаквания наплив на автомобили и са осигурени допълнително служители. На 5 април, последният работен ден преди четирите почивни дни за Великден, от 16 до 20 часа се ограничава движението на камионите над 12 тона по автомагистралите и най-натоваренитe пътища, съобщават от АПИ.", "date": "2018.04.05", "title": "Голямото великденско преселение започва. Карайте внимателно!"}
{"url": "https://www.bgonair.bg/bulgaria/2018-04-05/maya-manolova-boyadisa-500-yaytsa-zaedno-s-detsa", "text": "\r\n На Велики четвъртък омбудсманът Мая Манолова боядиса 500 яйца с дечица. Те ще отидат в двете социални кухни в квартал \"Дървеница\" и \"Дружба\". Освен яйце, възрастните хора там ще получат и картичка, направена от децата, както и парче козунак. Инициативата е част от националната кампания \"Великден за всеки“, чиято цел е да осигури парични средства и храна за българските пенсионери. Пред храма Рождество Христово в столичния квартал \"Младост\" се събраха около 70 деца, които, въпреки ваканцията, отделиха няколко часа, за да боядисат първите си великденски яйца. ", "date": "2018.04.05", "title": "Мая Манолова боядиса 500 яйца заедно с деца"}
{"url": "https://www.bgonair.bg/bulgaria/2018-04-05/nadziralite-na-protest-obyavyavat-svoyata-versiya-za-byagstvoto", "text": "Надзиратели излизат на пореден протест следващия вторник и ще кажат своята версия за бягството.  По информация на Bulgaria ON AIR и на трите поста в основната сграда на затвора надзирателите са се опитали да спрат бегълците.  Те обаче по закон са невъоръжени, а в главите им е бил опрян пистолет. Служителите в затвора настояват и да станат публични записите от камерите вътре.  Междувременно тази сутрин бе освободен синът на Владимир Пелов, който бе задържан за проверка дали не е съпричастен към бягството на баща си.", "date": "2018.04.05", "title": "Надзиралите на протест, обявяват своята версия за бягството"}
{"url": "https://www.bgonair.bg/bulgaria/2018-04-05/po-traditsiya-neka-vakantsiyata-zapochne-sega-12-dni-no-za-kogo", "text": "Великденските празници започват! По традиция за 240 българи те ще продължат два пъти по-дълго от останалите. Депутатите излязоха в обичайната си десетдневна ваканция днес. Тя е разписана в правилника на Народното събрание. Според него парламентът не работи всяка година 10 дни по Великден от Разпети петък. Така година депутатската ваканция ще продължи до 16 април, но първото заседание на парламента всъщност ще е на 18 април, тоест след почти две седмици. Преди да се отправят на дългата си почивка, депутатите решиха да отдадат дължимото и на християнските ценности. Те говориха за добродетели, милосърдие и смирение. В декларация от името на ПГ на ГЕРБ Галя Захариева припомни, че в българската история православното християнство играе основополагаща роля за създаването и съхранението на българската държавност. \"За България християнството е фундамент на българската национална идентичност, без който българското общество би загубило смисъл и ориентир за съществуването си. Защото православното християнство е единствената нишка, която ни свързва със Св. цар Борис Покръстител и неговия син Симеон Велики, със Св. Св. Кирил и Методий и техните ученици\", каза Захариева, цитирана от  . Тя призова и не само в тези дни да се опитаме да помогнем на страдащите, независимо от религията и етноса им. Червеният Васил Антонов пък призова да се замислим за същността на човешкото съществуване и онова, което ни прави човеци. \"Като законотворци и управленци, ние сме избрани да се грижим за хората, а често забравяме същественото - обикновения живот и ходът, който той следва. Игнорираме човешките емоции и чувства. Нещо повече - сякаш имаме имунитет срещу тях\", каза той в декларация от името на ПГ на БСП. Антонов настоя, че това са най-важните дни в годината, които напомнят за житейския път на Христос на Земята и е редно да си припомним неговите послания и да си зададем въпроси. \"Нужно е ние, които водим народа, да възкресим човешкото в душите си! Тогава трудът ни ще е по-полезен за обществото и за мира между човеците. Светли да са Великденските празници за всички\", пожела Антонов.", "date": "2018.04.05", "title": "По традиция: Нека ваканцията започне сега! 12 дни, но за кого?"}
{"url": "https://www.bgonair.bg/bulgaria/2018-04-05/nad-100-signala-za-izbyagalite-zatvornitsi-bili-polucheni-v-mvr", "text": "\r\n Над 100 сигнала за избягалите и в неизвестност вече трети ден рецидивисти от Централния софийския затвор е получила полицията. Това съобщи министърът на вътрешните работи Валентин Радев. Всички сигнали се проверявали. Все още обаче няма и следа от затворниците. Заради бягството оставки вече подадоха началникът на затвора в София Петър Кръстев и временно преназначеният на длъжността шеф на Главна дирекция \"Изпълнение на наказанията\" Свилен Цветанов. Оставките са приети, а длъжностите им ще бъдат временно заети от служители на Главна дирекция \"Охрана\" към правосъдното министерство. Министърът на вътрешните работи Валентин Радев подчерта, че избягалите рецидивисти са особено опасни и предупреди хората да бъдат особено внимателни, ако ги срещнат.  И днес в Народното събрание се чуха призиви за политическа отговорност и оставка на министъра на правосъдието Цецка Цачева, чието министерство е натоварено с контрола на надзирателите в затворите. А Цачева заяви, че след като приключи проверката тя ще бъде безкомпромисна, тъй като става въпрос за \"престъпна небрежност по отношение изпълнение на служебните задължения\". Припомняме, че Владимир Пелов и Радослав Колев избягаха през централния вход на Софийския затвор на 3 април. Бягството е осъществено в момента, в който получавали пратка отвън. Те поискали електронна игра и бързовар. В помещението, намиращо се в близост до парадния вход на затвора, където се предават пратките, те нападнали охранителя. След това стреляли по друг негов колега, принуждавайки го да натисне специален бутон и да им отвори вратите.  Само охраната на входа е била въоръжена, но не е стреляла, защото затворниците вече били на улицата и имало опасност да наранят случайни минувачи.  По-рано вътрешният министър Радев информира в Народното събрание, че МВР е имало информация за подготвяне на бягството. Заради случилото се лидерът на \"Воля\" Веселин Марешки също пожела Цачева да подаде оставка, тъй като в това той виждал единствения демократичен изход от ситуацията.  \r\n  ", "date": "2018.04.05", "title": "Над 100 сигнала за избягалите затворници били получени в МВР"}
{"url": "https://www.bgonair.bg/bulgaria/2018-04-05/katastrofa-s-fatalen-kray-belyaza-patya-ruse-veliko-tarnovo", "text": "Лек автомобил е блъснал 48-годишна пешеходка от Полски Тръмбеш на пътя Русе-Велико Търново, съобщиха от ОД МВР - Велико Търново. Пътният инцидент е станал вчера в тъмната част на денонощието.  Лек автомобил \"Фолксваген Голф\", управляван от 34-годишен шофьор от с. Петко Каравелово, е блъснал пресичащата пешеходка, която е починала на място. В РУ Полски Тръмбеш е образувано досъдебно производство за престъпление по член от НК, предаде Dnes.bg.", "date": "2018.04.05", "title": "Катастрофа с фатален край беляза пътя Русе-Велико Търново"}
{"url": "https://www.bgonair.bg/bulgaria/2018-04-05/opiten-shofyor-sabral-33-akta-struvashti-mu-10-hil-lv-ponyakoga-karal-i-trezven", "text": "Мъж от Шуменско има да плаща 10 000 лева глоба за провинения на пътя. Той има 33 влезли в сила наказателни постановления. Въпреки многото провинения и натрупаните санкции 48-годишният мъж от шуменското село Царев брод продължава да погазва правилата. Шофьорът бил спипан от полицаите в Нови пазар, докато управлявал \"Ауди\" с отнета книжка. При проверката се оказало, че тя му е взета, тъй като му били свършили точките, пише \"Дарик\". Мъжът е в полицейските пътни хроники от 2003 година и зад гърба си има шофиране след употреба на алкохол, превишена скорост, неправилно паркиране и каране без книжка. За тези провинения има 33 влезли в сила наказателни постановления на обща стойност 10 160 лева, които не са платени. \"Това е един груб системен нарушител, който е предаден на компетентните органи\", каза инспектор Веселин Георгиев. Той допълни, че честа практика по малките населени места е шофьорите да нарушават закона, като карат без книжки и след употреба на алкохол. Затова и усилията на пътна полиция ще са насочени към контрол в селата.", "date": "2018.04.05", "title": "\"Опитен\" шофьор събрал 33 акта, струващи му 10 хил. лв…. Понякога карал и трезвен!"}
{"url": "https://www.bgonair.bg/bulgaria/2018-04-05/tezhak-trafik-kam-gartsiya-po-praznitsite-debnat-ni-s-helikopteri-i-kameri", "text": "Силен е трафикът по цялата пътна мрежа на Гърция. Полицията разположи извънредни екипи по контрол на движението. С радари и хеликоптери следят за нарушение на водачите. Влезе в сила и новият закон за санкции при нарушения, като са увеличени както паричните глоби, така и административните мерки при рисково поведение на водача, предаде БНР. Пристанищните власти предупреждават пътниците, които пътуват за островите, да пристигнат поне два часа преди отпътуване на фериботите. Засилена е и полицейската охрана по гарите, търговските центрове и църквите. В сила е забраната за движение на товарни автомобили над тон и половина в много участъци на пътната мрежа. По граничните пунктове също има увеличен брой екипи, които проверяват за нелегално внесени акцизни стоки. Много българи вече пристигнаха в Северна Гърция, предимно в Халкидики, Кавала и Александруполис. В същото време е засилен и трафикът на гърци по посока България, като утре се очаква също силно придвижване на автомобили към българските туристически обекти. Какви глоби са въведени? Глоба от 1500 евро ще плаща всеки пушач в автомобил, в който пътува дете. Това е минималната санкция в нов Закон за движене по пътищата на Гърция. В него се увеличават всички наказания, които поставят на висок риск здравето и живота на пътниците. Една от най-високите остава санкцията за използване на антирадар – 2000 евро. Като \"антиобществено поведение\" вече се тълкува преминаване на червен светофар, употреба на алкохол, неправилно изпреварване. За агресивно поведение към полицай вече ще се отнема книжката. Забранява се движение на мотори с четири колела (АТВ-та) по асфалтирани пътища, а глобата е 1000 евро. Новият закон включва двойно и тройно увеличение на глобите в зависимост от годишния доход на водача. Засега обаче това е възможно да се приложи само за гръцки граждани, коментират от полицията. Вече няма да е валидно и намалението от 50% на глоба, ако се плати до седмица.", "date": "2018.04.05", "title": "Тежък трафик към Гърция по празниците – дебнат ни с хеликоптери и камери"}
{"url": "https://www.bgonair.bg/bulgaria/2018-04-05/lekari-i-meditsinski-sesri-ot-bolnitsata-v-lovech-podadoha-ostavki", "text": "Трима лекари и четири медицински сестри от болницата в Ловеч подадоха оставки. Причината за това е, че не са получавали заплати от декември.  Проблемите в лечебното заведение се трупат от месеци, а заради липса на средства на болните се налага да си доплащат за консумативи, както и да плащат лечението си, признават медиците.  Въпреки това прокуристът на болницата д-р Ченко Чалъков увери, че отделения няма да бъдат затваряни.", "date": "2018.04.05", "title": "Лекари и медицински сесри от болницата в Ловеч подадоха оставки"}
{"url": "https://www.bgonair.bg/sutreshen-blok/2018-04-05/na-veliki-chetvartak-boyadisvame-yaytsa-v-priyuta-na-otets-ivan", "text": "\r\n В днешния ден от Страстната седмица боядисваме великденските яйца. Традиционното боядисване на яйцата се нарича \"писане\". Първото боядисано яйце винаги е в червен цвят, символизирайки здраве и благоденствие. Боядисването на яйца е характерно не само за християнската религия, но и за древните римляни, гали, перси, китайци. За едни овалната форма на яйцето символизира Вселената, за други - прераждането през пролетта. На Велики четвъртък екип на   се включи в писането на яйца заедно с децата от приюта на отец Иван. Според християнските обичаи това е денят за възпоменание на Тайната вечеря. На този ден Исус Христос е предвидил предателството на Юда и собствената си смърт. Като малки машинки децата боядисаха няколко кори с яйца. Традицията в приюта на отец Иван датира от самото му създаване преди четвърт век. Велики четвъртък пресъздава последните дни на Христос сред нас на земята, отбеляза отец Григорий. Великден е празникът на празниците. Червеното е символ на възраждане и живот, затова и първото яйце е червено. Козунакът е сравнително нова традиция в България, докато в древността у нас са месили обредни хлябове, обясниха още от приюта за  .  ", "date": "2018.04.05", "title": "На Велики четвъртък боядисваме яйца в приюта на отец Иван"}
{"url": "https://www.bgonair.bg/sutreshen-blok/2018-04-05/izbyagalite-retsidivisti-nyama-da-badat-zaloveni-kategorichni-sa-spetsialisti", "text": "\r\n След бягството на двамата рецидивисти от Централния софийски затвор факт станаха и първите оставки. По разпореждане на премиера Борисов и след проверка на място, министърът на правосъдието Цецка Цачева поиска да напуснат временно преназначеният на длъжността главен директор на Главна дирекция \"Изпълнение на наказанията\" Свилен Цветанов и началникът на затвора в София Петър Кръстев. Оставките са приети от министъра, като длъжностите им ще бъдат временно заети от служители на Главна дирекция \"Охрана\" към правосъдното министерство. \"Трудно е да говорим за пробив в сигурността, след като при последния си протест надзирателите изтъкнаха факта, че са малобройни и не могат по никакъв начин да обезпечат херметичността на затворите. Два пъти повече затворници с два пъти по-малко персонал. На практика така изглежда Софийският затвор\", коментира в студиото на \"България сутрин\" бившият главен секретар на МВР Николай Радулов. \"Най-тревожно е това, че редът в българските затвори се диктува от самите затворници. Налице е едно самоуправление. Показателен е фактът, че на престъпниците е позволено да вкарват най-различни техники, респективно с тях могат да влязат и всякакви предмети\", коментира още той. Пред Bulgaria ON AIR криминалният журналист Богдана Лазарова подчерта, че на практика система не съществува. А мерките, които са били взети срещу бягството на единия от рецидивистите, Владимир Пелов преди година, са били крайно недостатъчни. \"Кой е вкарал въпросното оръжие? Надзирателите са единствените посредници между затворниците и външния свят\", отсече тя. Психологът Христо Монов обясни, че макар всички затворници да работят докато излежават присъдите си, те имат цялото време на света. И естествено го използват, за да кроят планове за бягство. И тримата гости в студиото на Лора Инджова и Златимир Йочев заключиха, че Владимир Пелов и Радослав Колев няма да бъдат заловени. А този случай е поредното доказателство, че системата не работи.", "date": "2018.04.05", "title": "Избягалите рецидивисти няма да бъдат заловени, категорични са специалисти"}
{"url": "https://www.bgonair.bg/bulgaria/2018-04-05/nagrazhdavat-sluzhitelite-na-bdzh-spasili-patnitsite-ot-goryashtiya-vlak", "text": "\r\n Служителите от БДЖ, които успяха навреме да изкарат от горящите вагони всички 80 пътници при пожара на влака край гара Коньово, ще бъдат наградени от ръководството на дружеството.  Щетите от инцидента пък са за 280 000 лв.  След направената проверка стана ясно още, че изгорелите вагони от влака София – Бургас са били застраховани, а подвижният състав е минал през поне пет проверки.", "date": "2018.04.05", "title": "Награждават служителите на БДЖ, спасили пътниците от горящия влак"}
{"url": "https://www.bgonair.bg/bulgaria/2018-04-05/novata-mis-parlament-model-menidzhar-i-mayka", "text": "Eлена Аксиева, новата депутатка от \"Воля\", само за няколко часа в парламента,  бе наречена мис \"Парламент\".   Тя се закле като народен представител тази сутрин на мястото на напусналата преди време Нина Миткова. Аксиева бе водач на листа и бе избрана за депутат, но отказа да влезе в Народното събрание, защото чака дете. \"Както знаете, първите месеци са най-важните за едно дете и нямаше как да се отделя от него\", обясни днес тя.   Още преди изборите новата депутатка привлече вниманието със свои снимки като фотомодел, пише  Днес Аксиева добави нови елементи към биографията си.   \"Семейна съм, с две деца. В момента уча икономика и от седем години работя като мениджър на софтуерна компания\", каза тя пред репортерите.   Аксиева призна, че не си е представяла, че ще стигне до парламента.   \"Основната ми задача тук са политиките, свързани с жените\", каза новата депутатка. Тя допълни, че наскоро участвала в провеждането на кръгла маса по тази тема в Пловдив. По въпроса за Истанбулската конвенция обаче нямала мнение. Снимка: \"Воля\"", "date": "2018.04.05", "title": "Новата мис \"Парламент\" - модел, мениджър и майка..."}
{"url": "https://www.bgonair.bg/sutreshen-blok/2018-04-05/byagstvo-ot-zatvora-ima-li-osnovaniya-za-ostavkite-na-tsacheva-i-radev", "text": "\r\n . С тези думи   обясни ситуацията с избягалите затворници Владимир Пелов и Радослав Колев от Централния софийски затвор. Издирването им продължава, а към момента няма и следа от тях. На този фон БСП поиска оставките на министрите на правосъдието и вътрешните работи Цецка Цачева и Валентин Радев. Вчера такива подадоха временно преназначеният директор на затворите Свилен Цветанов и началникът на затвора в София Петър Кръстев. \" \", посочи  . Той е на мнение, че ще има затихване по случая, а системата е такава, че всеки следващ скандал измества предходния. Този път големите оставки ще се разминат. Не е изключено да ги хванат в следващите 2-3 дни, отбеляза математикът. \" \", каза още Андрей Райчев пред  . Според него властта е много успешна във външната си политика, но скандалите в страната следват един след друг. Въпреки това не наблюдаваме разклащане на онези 1 млн. гласа, с които по думите му разполага ГЕРБ. Михаил Константинов се съгласи с тезата, че външната политика помага на управляващите и добави:    ", "date": "2018.04.05", "title": "Бягство от затвора: Има ли основания за оставките на Цачева и Радев?"}
{"url": "https://www.bgonair.bg/sutreshen-blok/2018-04-05/kamerierka-kam-hotelierite-u-nas-alchni-ste-prevarnahte-ni-v-beli-robini", "text": "\r\n Емоционално писмо, адресирано до работодателите в хотелиерския бранш, изпрати 43-годишна жена - дългогодишна служителка в сферата на туризма. Тя върди, че познава практиките на хотелиерите от Бургаска област до болка, хиляди пъти е лъгана, вероятно и това лято отново ще бъде измамена, но няма друг шанс, защото това е единствената ѝ прехрана.  Жената пожелала да се обърне към тях по този начин и ги призовава да пазят човешкия ресурс, защото скоро нито ще има кой да им работи в хотелите, нито ще има и туристи, защото ще бъдат изгонени от некачествения персонал. Камериерката се обърна към всички хотелиери с думите: \"Алчни сте, превърнахте ни в бели робини\". \" \", категорична е жената. Според директора на Института за анализи и оценки в туризма Румен Драганов няма да има изненадани от информацията, казана от камериерката. \" \", подчерта Драганов в \" \". По думите му чужденците, които идват да работят в България през лятото, спазват своя договор напълно, защото са с международни документи, но не така стои въпросът с българските работници. Ваня Григорова от КТ \"Подкрепа\" смята, че когато десетилетия се държиш с работниците си с неуважение, нормално е те да се насочват към други работни места.  \" \", завърши Григорова. \r\n  ", "date": "2018.04.05", "title": "Камериерка съсипа хотелиерите: Алчни сте, превърнахте ни в бели робини!"}
{"url": "https://www.bgonair.bg/sutreshen-blok/2018-04-05/veliki-chetvartak-e-patriarh-neofit-shte-vodi-sabornata-sveta-vasilieva-liturgiya", "text": "\r\n Велики четвъртък е! В понеделник започна осмото поред в историята на Българската православна църква варене на свето миро. То продължава три дни и три нощи като свещеници ще бъркат съставките непрекъснато и ще четат евангелски текстове. Мирото се използва от църквата за благославяне на новопокръстените, както и за освещаване на храмове и олтари. Патриарх Неофит ще води съборната Света Василиева литургия, с която ще бъде осветено новото миро на Българската православна църква. Богослужението започна в 9.00 ч. в катедралата \"Св. Александър Невски\". Светото миро представлява благоуханна смес от елей (зехтин), гроздово вино и ароматни билки. Вари се при специален и сложен богослужебен чин. При опелото преди погребението Христос също е бил помазан с миро. Затова и вечерта на Велики петък има църковна песен \"Мироносци идат, с миро Те помазват\". Съгласно древноцърковната практика право на приготвяне и раздаване на свето миро имат само главите на отделните напълно автокефални православни църкви - Вселенската патриаршия, Руската патриаршия, Румънската, Сръбската патриаршии и Българската патриаршия.  На въпрос на   към Негово светейшество патриарх Неофит дали Българската православна църква ще даде свето миро на македонските ни братя, той уточни, че това тепърва ще се обсъжда, но не е изключено. В своята най-нова история Българската православна църква приготвя за първи път миро през 1950 г., пет години след като Вселенската патриаршия я признава за самостоятелна църква. Мироваренето се извършва веднъж на няколко години, при необходимост. Броят и видът на съставките на мирото не е строго установен. Числото на съставните вещества варира обикновено от 20 до 57. \r\n  ", "date": "2018.04.05", "title": "Велики четвъртък е! Патриарх Неофит ще води съборната Света Василиева литургия"}
{"url": "https://www.bgonair.bg/bulgaria/2018-04-05/11-te-zadarzhani-pri-spetsaktsiya-danachni-otivat-na-sad", "text": "Данъчните, които бяха обвинени, че принадлежат към престъпна група за подкупи, се изправят пред съда.  12 служители на НАП-София бяха задържани на 27 март при мащабна акция на ГДБОП и полицията. Прокуратурата обвини 11 от тях.  Защитата на задържаните отрича обвиненията поради липса на доказателства. При спецакцията службите намериха 300 000 лв. у задържаните данъчни.", "date": "2018.04.05", "title": "11-те задържани при спецакция данъчни отиват на съд"}
{"url": "https://www.bgonair.bg/sutreshen-blok/2018-04-05/niskoto-zaplashtane-v-sektor-sigurnost-vodi-do-koruptsiya-smyata-ekspert", "text": "\r\n Двама строго охранявани затворници с присъди, близки до максималните, избягаха въоръжени посред бял ден през парадния вход на най-строго охранявания затвор в България. Издирването на бегълците продължава, а вчера по думите на министъра на правосъдието Цецка Цачева стана ясно, че за подготвеното бягство службите имали информация още миналото лято. Според бившия министър на правосъдието Антон Станков внасянето на огнестрелно оръжие в затвора няма как да стане без участието на вътрешен човек. \" \", категоричен бе Станков в \" \". По думите му е крайно време системата на МВР като цяло да бъде реформирана, заедно с това да се обърне внимание и на затворите. \" \", твърди експертът пред  . Той е на мнение, че мобилните комуникации са сериозен проблем на затворите. \" \", уточни бившият правосъден министър.", "date": "2018.04.05", "title": "Ниското заплащане в сектор \"Сигурност\" води до корупция, смята експерт"}
{"url": "https://www.bgonair.bg/sutreshen-blok/2018-04-05/dnes-shte-bade-toplo-no-oblachno-na-mesta-shte-prevali", "text": "\r\n Днес от запад на изток облачността ще се увеличава. След обяд в западните и централни районите ще се развива купесто-дъждовна облачност и ще има краткотрайни валежи от дъжд с гръмотевици. Въпреки това ще се задържи топло с максимални температури между 20 и 25 градуса, в София - 22. Това прогнозира в студиото на \"България сутрин\" синоптикът Симеон Матев. След обяд над планините ще се развива купесто-дъждовна облачност и в масивите от западната половина от страната ще има краткотрайни валежи от дъжд с гръмотевици. Ще духа слаб до умерен вятър от юг-югозапад, като по високите части временно ще се усили.  По Черноморието максималните температури ще са между 11 и 16 градуса. През нощта срещу петък и в петък в северозападната половина от страната на много места ще превали и прегърми. Ще духа слаб до умерен вятър от север-северозапад, а дневните температури ще се понижат с 5-7 градуса, предупреди синоптикът пред Bulgaria ON AIR. \"През събота и неделя вятърът навсякъде ще се ориентира от изток-североизток и ще се усили. Облачността ще е променлива. В събота на места в Южна България е възможно да превали краткотраен дъжд. В неделя вероятността за това е по-малка. Максималните температури ще бъдат между 14 и 19, а минималните - между 4 и 9 градуса\", допълни още Матев. В понеделник вятърът чувствително ще отслабне, в много райони и ще стихне. Ще преобладава слънчево време.   ", "date": "2018.04.05", "title": "Днес ще бъде топло, но облачно, на места ще превали"}
