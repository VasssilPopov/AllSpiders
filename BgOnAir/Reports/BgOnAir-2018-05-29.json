{"url": "https://www.bgonair.bg/direktno/2018-05-29/kade-da-pochivame-lyatoto", "text": "\r\n \r\n \r\n Все по-рядко българите избират да почиват за по 10 дни или две седмици. Трайна тенденция да се пътува за няколко дни, но по-често, каза Константин Занков от Института за анализи и оценки в туризма. Той прогнозира, че тази година ръстът на туристи ще е около 5 на сто, но за хотелиерите остава проблемът с липсата на кадри. Отново ще търсим работна ръка в Молдова и Украйна. ", "date": "2018.05.29", "title": "Къде да почиваме лятото?"}
{"url": "https://www.bgonair.bg/bulgaria/2018-05-29/nyakoy-tegli-karutsata-kam-avtokratsiya-tvardi-rumen-radev", "text": "\r\n Министър-председателят Бойко Борисов ще бъде на официално посещение в Москва в сряда и четвъртък (30 и 31 май). В рамките на визитата той ще се срещне с президента Владимир Путин, за да обсъдят по-нататъшното сътрудничество между България и Русия в областта на икономиката, енергетиката и туризма, както и актуални международни въпроси. Визитата идва само седмица, след като президентът Румен Радев се завърна от Русия. Визитата на българския премиер беше анонсирана именно от Медведев и Путин при срещите им с Радев. На фона на визитата, президентът Румен Радев отправи остри към отношението на Министерския съвет към него. \"Българският президент не беше поканен на срещата на върха на нашето европредседателство. Българският президент научава за визитата на нашия премиер в Русия от чужди държавници. Някой тегли каруцата към автокрация\", каза още Радев.", "date": "2018.05.29", "title": "Някой тегли каруцата към автокрация, твърди Румен Радев"}
{"url": "https://www.bgonair.bg/bulgaria/2018-05-29/obvineniyat-v-pedofiliya-valentin-asenov-ostava-v-aresta", "text": "Софийският апелативен съд остави в ареста 33-годишния Валентин Асенов, който беше задържан по обвинение, че е блудствал с две първокласнички в столично училище. Заседанието беше закрито за медиите. На 17 май Асенов се затваря в една от тоалетните на училището, сваля си панталона и започва да показва на децата клипове с нецензурно съдържание.  Едно от момичетата успява да избяга и да съобщи за случката на ръководството. Мъжът е имал законен достъп до училището, тъй като е доставял закуски. Валентин Асенов има криминална регистрация за кражба.", "date": "2018.05.29", "title": "Обвиненият в педофилия Валентин Асенов остава в ареста!"}
{"url": "https://www.bgonair.bg/bulgaria/2018-05-29/natsionalnata-zdravna-karta-e-fakt-raven-dostap-ili", "text": "\r\n Националната здравна карта вече е факт. Правителството утвърди документа на днешното заседание на Министерския съвет. Какви промени ще настъпят в здравната ни система и ще се стигне ли до закриване на болнични заведения? Основната идея на Националната здравна карта е системата да заработи според нуждите на пациента. Здравното ведомство очаква въвеждането ѝ да гарантира равен достъп до здравни услуги. Според пациентски организации, здравните власти нямат яснота какъв ще бъде ефектът от въвеждането на новия проект. В болницата в Чирпан екип на Bulgaria ON AIR срещна Минка Александрова от село Братя Даскалови. Разтревожена е за бъдещето на лечебното заведение, защото областната болницата в Стара Загора е на почти час път.  От Здравното министерство са категорични, причини за подобни опасения няма. Картата ще бъде валидна до 2019 година, когато ще се изготви нова. В нея ще има още промени, които ще влязат в сила от 1 април догодина.", "date": "2018.05.29", "title": "Националната здравна карта е факт! Равен достъп или…"}
{"url": "https://www.bgonair.bg/denqt-on-air/2018-05-29/balgariya-shte-tarsi-vzaimnoizgodni-otnosheniya-s-rusiya-kaza-georg-georgiev", "text": "\r\n След визитата на президента Румен Радев в Москва, от Руската федерация изявиха желанието да посрещнат и премиера ни Бойко Борисов. \"България ще търси взаимноизгодните отношения в културата, икономиката и енергетиката с Русия. Няма как да не се говори за енергетика, щом говорим за Русия. България вече може да преговаря и поставя въпроси в защита на собствените национални интереси\", отбеляза зам.-министърът на външните работи Георг Георгиев.  В студиото на \"Денят ON AIR\" той поясни, че тази среща не е първа, тъй като Борисов многократно е провеждал телефонни разговори на високо ниво с Русия.  \"България разполага с 80% от енергийната инфраструктура на Балканите. Това е много ключова тема. Ние работим интензивно върху енергийната диверсификация. Всичко, което следва да направим – го правим\", изтъкна гостът пред Bulgaria ON AIR.  Темата на разговора обхвана и АЕЦ \"Белене\". Според Георгиев държавата вече е дала немалката сума от 3 милиарда лева, а за да довърши проекта, ще бъде нужен чуждестранен инвеститор.  \"Вече има чакащо оборудване, което трябва да се използва. Когато това оборудване е поръчвано е имало елементи, които не са си давали сметка към какво пристъпят. Българската страна не може да си позволи да построи АЕЦ \"Белене\" сама\", категоричен бе зам.-министърът.  \"Срещата на върха \"ЕС-Западни Балкани\" на 16 и 17 май в София бе много подходящо обобщение на всичко, което ние направихме за тези 6 месеца. Темата \"Западни Балкани\" е приоритетна за ЕС и ще продължи да бъде важна. Западните Балкани получиха перспектива за присъединяване към Съюза\", посочи държавникът.  Той подчерта, че за България е било изключително важно да постигне разбиране към темата за \"Западните Балкани\" в страните, които ще продължат европредседателството.", "date": "2018.05.29", "title": "България ще търси взаимноизгодни отношения с Русия, каза Георг Георгиев"}
{"url": "https://www.bgonair.bg/economy/2018-05-29/sofiya-na-shesto-myasto-po-pokupatelna-sila-v-iztochna-evropa", "text": "София е на шесто място сред големите градове от Източна Европа по покупателна сила, сочи ново проучване за 2018 г. на швейцарската банка UBS, провеждано на всеки три години. Според данните София получава едва 34,1 точки по индикатора за покупателна сила на банката, пише  . На първо място с 58,8 пункта се нарежда словенската столица Любляна, а веднага след нея – столицата на Естония Талин с 43,5 точки. Сравнение се прави спрямо Ню Йорк, който е с базисните 100 точки. Преди нас са още Варшава, Вилнюс и Прага, а веднага след София – Братислава. На последно място след разглежданите 14 източноевропейски града е Киев с едва 20,2 пункта. И ако сред страните от Източна Европа столицата ни е сравнително напред в класацията, то на глобално ниво позицията ѝ е доста по-надолу – едва 56-о място от общо 77 града. Така София се нарежда едно място след столицата на Перу Лима и едно преди тази на Колумбия Богота. Самият Ню Йорк е на 10-о място в класацията. Първото място в ранглистата по покупателна сила заема друг американски град – Лос Анджелис. Веднага след него се нарежда швейцарският финансов център Цюрих, който според данните на UBS е и най-скъпият голям град в света. На трето място по покупателна сила отново е щатски град – Маями, а на последно – Лагос.", "date": "2018.05.29", "title": "София на шесто място по покупателна сила в Източна Европа"}
{"url": "https://www.bgonair.bg/denqt-on-air/2018-05-29/izpalnili-sme-usloviyata-za-evrozonata-no-se-ochakvat-reformi", "text": "\r\n България е изпълнила всички критерии за влизането си в еврозоната, но докладите на Европейската централна банка (ЕЦБ) и на Европейската комисия (ЕК) все още очакват от нас съдебна, образователна и здравна реформа.  Това отбеляза в студиото на \"Денят ON AIR\" икономистът Светлин Танчев. По негови думи тенденцията в докладите е от 10 години и промяна у нас няма.  \"Петият критерий за влизане в еврозоната е стабилността на лева към еврото. За да ни приемат в общността, трябва да се откачим от фиксирания курс на лева към еврото. След това Българската банка трябва да контролира курса на лева към еврото чрез финансови инструменти 2 години. Дълбоко се съмнявам, че можем да управляваме курса на лева в един отворен пазар\", обясни гостът пред Bulgaria ON AIR. Според него, въпреки че сме изпълнили условията за влизане в еврозоната, както и тези за \"Шенген\", голяма роля играе политиката, но за пълния коментар ", "date": "2018.05.29", "title": "Изпълнили сме условията за еврозоната, но се очакват реформи…"}
{"url": "https://www.bgonair.bg/bulgaria/2018-05-29/galeriyata-v-koyato-piyan-povredi-kartina-na-ilya-repin-zabrani-alkohola", "text": "Ръководството на Третяковската галерия призова за по-строги наказания за вандалски прояви срещу произведения на изкуството. Галерията вече въведе забрана за пиенето на алкохол в бюфета ѝ.  Мярката бе предприета, след като в петък пиян посетител повреди картината на Иля Репин \"Иван Грозни убива сина си\". 37-годишният Игор Подпорин проби с метален прът няколко дупки в шедьовъра.  Вандалът призна пред полицията, че преди деянието си изпил 100 грама водка в бюфета на галерията.", "date": "2018.05.29", "title": "Галерията, в която пиян повреди картина на Иля Репин, забрани алкохола"}
{"url": "https://www.bgonair.bg/bulgaria/2018-05-29/pusnaha-pod-domashen-arest-naragaliya-momche-v-sofiyski-troley", "text": "Пуснаха под домашен арест мъжа, намушкал 17-годишно момче в тролей в София.  Мотивите на съда - при спречкването не е имало опит за убийство. Намушканият ученик, без да бъде предизвикан, първи нанесъл удари в гърба на обвиняемия Георги Георгиев, отправяйки му обиди.  В последвалата схватка 33-годишният мъж нанесъл нараняванията със сгъваем нож.", "date": "2018.05.29", "title": "Пуснаха под домашен арест наръгалия момче в софийски тролей "}
{"url": "https://www.bgonair.bg/bulgaria/2018-05-29/tezhka-katastrofa-na-patya-ruse-byala-avtobus-se-vryaza-v-dve-koli", "text": "\r\n Катастрофа с пътнически автобус на пътя Русе-Бяла в района на опасните пирговски завои. По обед автобусът удря две коли, спрели, заради преасфалтиране на пътен участък.  Заради ремонта движението се извършвало само в едната лента и колите трябвало да се изчакват. Автобусът ги удря и спира в насрещното платно.  Няма ранени от пътниците в автобуса, в една от леките коли е имало две деца, които са получили леки наранявания от счупените прозорци.", "date": "2018.05.29", "title": "Тежка катастрофа на пътя Русе - Бяла - автобус се вряза в две коли"}
{"url": "https://www.bgonair.bg/bulgaria/2018-05-29/sevlievski-obshtinari-obmenyat-dobri-praktiki-na-frenskata-rimiera", "text": "\r\n Скандална командировка на севлиевски общинари на Френската Ривиера. В края на миналия месец заместник-кметове, съветници и чиновници са \"обменили добри практики\" с представители на изпълнителната и на законодателната власт в Ница. От съобщение на страницата на Община Севлиево от 20 април става ясно, че всички заместник-кметове и 90% от общинските съветници ще обменят добри практики във френския град Ница между 27 и 30 април.  На 8 май в друго съобщение става ясно, че визитата се е състояла, но не е била в Ница, а в Рокбрюн-Кап-Мартен - курорт на Френската Ривиера.  Потърсихме отговори за това какво е постигнато на това работно посещение от Здравка Лалева, председател на общинския съвет, но се оказа, че тя е в отпуска тази седмица.  Според съобщението от сайта на общината на посещението във Франция са обсъдени и въпроси, свързани с поддържането и подобряването на инфраструктурата по програма \"Еразъм\". Проверката ни показа, че програма \"Еразъм\" обхваща само образователната сфера. Не стана ясно и колко е платено за това посещение.  По информация на Новините ON AIR посещението на френския курорт е струвало малко над 25 хиляди лева.   Любопитното за курорта Рокбрюн-Кап-Мартен е, че бил любима дестинация на Коко Шанел и Едит Пиаф и е на 6 километра от Монако и Монте Карло.", "date": "2018.05.29", "title": "Севлиевски общинари обменят добри практики на... Френската Римиера"}
{"url": "https://www.bgonair.bg/denqt-on-air/2018-05-29/bednostta-v-balgariya-problem-na-tsyaloto-obshtestvo-ima-li-reshenie", "text": "\r\n Бедността не е проблем само на бедните, тя е проблем на всички нас, на цялото ни общество. Започнахме да се справяме с този проблем, но трябва да ускорим процеса. Бедността не е порок и е проблем не само на България, а на цяла Европа.  Това каза зам.-социалният министър Султанка Петрова в студиото на \" \" за бедността в България и политиката на правителството в бъдеще за подобряването на социалния статус на най-бедните. \"Бедността в България няма цвят. Когато говорим за бедност, всички политици трябва да се обединим около общите стандарти. Трябва да направим така, че българите да живеят спокойно и да свързват двата края без проблем. Трябва да говорим за една по-солидарна Европа. Нужно е да се намали неравенството между бедни и богати\", категорична е Петрова. Вчера в Благоевград се е провела кампанията на Европейската Анти-бедност мрежа за въвеждане на адекватен минимален доход в страните-членки на ЕС. Кампанията е част от по-голям проект, финансиран и подкрепен от ЕК – стана ясно по време на кръглата маса. В инициативата се включват 32 страни - всички страни-членки на ЕС, както и Сърбия, Македония, Норвегия и Исландия. \"Трябва да се изработи една пътна карта за адекватни минимални доходи в ЕС. Нужно е да се набележат краткосрочни, средносрочни и дългосрочни цели. Върху това трябва да се прави мониторинг на всяка една страна. Има хора, които работят на две места и пак не могат да свързват двата края\", уточни доцентът пред  . По думите ѝ трябва да има гъвкавост и индивидуален подход към всеки един случай, а освен това трябва да има и последователност в действията на ЕС, държавната политика и местната власт. Според доц. Мария Желязкова от Института за изследване на обществата и знанието към БАН навсякъде в ЕС има бедност, въпреки че във всички класации сме последни по доходи. \"Най-напред е важно да се определи едно равнище на доходи, с което хората трябва да разполагат, за да живеят нормално. Трябва да се калкулира потребителската кошница - онези важни стоки и услуги. Да се споразумеем за минималното равнище и да се започнат да се търсят начините за промяна на финансовите варианти\", обясни още експертът.", "date": "2018.05.29", "title": "Бедността в България - проблем на цялото общество! Има ли решение?"}
{"url": "https://www.bgonair.bg/world/2018-05-29/36-godishen-zatvornik-v-otpusk-razstrelya-trima-v-belgiya", "text": "\r\n Заложническа драма в Белгия приключи с четирима убити. Въоръжен мъж застреля двама полицаи и един случаен минувач.  Случката се разиграва в центъра на град Лиеж при рутинна проверка на лични документи. Мъжът отнема оръжието на един от полицаите и открива огън.  След това взима за заложник жена, а по-късно е неутрализиран от полицаите, преди да опита да се барикадира в близко училище. Местни медии съобщават, че нападателят е 36-годишният Бенжаман Ерман. Вчера е бил пуснат от затвора в отпуск. В контакт е бил с радикализирани затворници.  Според полицията не се изключва версията за тероризъм. Мотивите за нападението все се изясняват.", "date": "2018.05.29", "title": "36-годишен затворник в отпуск разстреля трима в Белгия"}
{"url": "https://www.bgonair.bg/world/2018-05-29/evropeyskiya-parlament-reshava-dnes-za-komandirovkite-na-rabotnitsi", "text": "Очаква се днес Европейският парламент да одобри ревизираната директива за командироване на работници, с компромисния текст, договорен на 1 март под българското председателство. В рамките на последните разговори, проведени на 19 март, беше потвърдено запазването на продължителността на дългосрочното командироване на 12 месеца, с възможност за удължаване с още 6. Друга договореност беше оставането на транспорта извън обхвата на тази директива до приемането на специално секторно законодателство. Последната стъпка преди окончателното приемане на акта е подписването му от българското председателство и председателя на европейския парламент.", "date": "2018.05.29", "title": "Европейският парламент решава за командировките на работници"}
{"url": "https://www.bgonair.bg/sutreshen-blok/2018-05-29/buryata-v-severna-karolina-otne-zhivota-na-dvama-zhurnalisti", "text": "Паднало дърво уби двама журналисти, отразяващи последиците от бурята в щата Северна Каролина.  Водещият на новините в местната телевизия Майк Маккормик и операторът му Арън Смелцър се движели с джип по магистралата, когато огромен дънер се стоварил отгоре им.  Журналистите се прибирали след интервю с шефа на пожарната, който минути по-късно бил извикан на мястото на трагедията.", "date": "2018.05.29", "title": "Бурята в Северна Каролина отне живота на двама журналисти"}
{"url": "https://www.bgonair.bg/world/2018-05-29/ekshan-v-istanbul-i-boy-mezhdu-nash-tiradzhiya-i-turski-shofyor", "text": "\r\n Случка, достойна за екшън филм, с участието на български тираджия се разигра в Истанбул. Камион с българска регистрация ударил автомобил на турски гражданин и дори не спрял.  Водачът на леката кола обаче подгонил ТИР-а и благодарение на задръстване успял да го настигне. Въпреки че българският ТИР не намалил скоростта, потърпешият успял да се покатери по предната врата на кабината на камиона.  Двамата шофьори се сбили, а случайните наблюдатели първоначално решили, че разиграващата се пред очите им случка е част от заснемането на екшън филм. В крайна сметка инцидентът завършил с намесата на пътната полиция.", "date": "2018.05.29", "title": "Екшън в Истанбул и бой между наш тираджия и турски шофьор"}
{"url": "https://www.bgonair.bg/reportazhi/2018-05-29/bolnichniyat-personal-lekuval-skripal-sashto-zhertva-na-novichok", "text": "\r\n Лекарите на бившия руски шпионин Сергей Скрипал и дъщеря му Юлия не са сигурни какви биха могли да са дългосрочните последици върху здравето им след отравянето с \"Новичок\". Инцидентът стана в началото на март в южния английски град Солсбъри.  В интервю за \"Би Би Си\" медиците споделят, че пораженията, нанесени от опасното вещество, вероятно в дългосрочен план могат да се окажат много по-големи от предполаганото.  До момента едва трима души в световен мащаб са лекувани от подобно натравяне.  Заради серозността на положението персоналът в болницата, където бяха приети за лечение бившият шпионин и дъщеря му, изрази тревогата си дали и сред тях няма да има жертви на нервнопаралитичния агент.  Сергей Скрипал беше в кома няколко седмици, а лекарите имаха сериозни съмнения дали той ще оживее. Но дали ще има сериозни последици върху здравето на Скрипал и дъщеря му, все още никой не може да каже. ", "date": "2018.05.29", "title": "Болничният персонал, лекувал Скрипал, също жертва на \"Новичок\"?"}
{"url": "https://www.bgonair.bg/bulgaria/2018-05-29/nachalo-na-nay-golyamoto-knizhno-izlozhenie-v-balgariya", "text": "Започва пролетният базар на книгата - най-голямото пролетно книжно изложение в България.  Повече от 100 български книгоиздатели и книготърговци ще се представят в парка пред НДК, откъм бул. \"Патриарх Евтимий\".  \r\nОфициалното откриване беше в 11 ч.  През шестте дни на изложението на щандовете на издателствата и на сцената на културната програма ще има близо 50 премиери на най-новите книжни заглавия у нас, а също четения и срещи с чуждестранни и български автори.", "date": "2018.05.29", "title": "Начало на най-голямото книжно изложение в България"}
{"url": "https://www.bgonair.bg/bulgaria/2018-05-29/nova-katastrofa-tozi-pat-mezhdu-kola-s-uchilishten-avtobus", "text": "Лек автомобил и училищен автобус са се ударили по пътя Кубрат - Завет. Тежко пострадала е жена, която е била в леката кола, съобщават от МВР. Сигналът за инцидента е подаден тази сутрин около 7:00 часа.  Пътят Кубрат-Исперих е временно затворен. Прегледани в болница са 10 деца от автобуса, които са са без сериозни наранявания и са освободени. ", "date": "2018.05.29", "title": "Нова катастрофа - този път между кола и училищен автобус"}
{"url": "https://www.bgonair.bg/plateni-publikatsii/2018-05-29/detsa-praznuvat-1-yuni-s-trenirovka-po-karate", "text": "Десетки ученици и каратисти ще отпразнуват Деня на детето по вълнуващ и нестандартен начин – чрез спорт. Малчугани от столичното 119-о СУ \"Академик Михаил Арнаудов\" и спортисти от СК \"Армеец\" ще участват в открита тренировка по карате киокушин - на 1 юни от 10 часа в парк \"Гео Милев\". В нея, напълно безплатно, могат да се включат всички деца, които искат да се запознаят отблизо с бойното изкуство, съобщиха организаторите.  Тази година треньори и опитни състезатели от Българската карате киокушин федерация ще покажат на малчуганите различни техники за самоотбрана, атрактивни демонстрации и ще разкажат кои са основните стълбове в източното бойно изкуство. Специален гост на откритата тренировка ще бъде Александра Маринова – световен шампион по карате киокушин. Тя печели златен медал от световното първенство в София през 2013 г., заради който по-късно, през 2017 година, дебютира във филма \"Лабиринти на любовта\". Защо и как тя прави първите си стъпки в карате киокушин и на какво я е научило бойното изкуство – на тези и други любопитни въпроси ще отговори Александра пред учениците на 1 юни. Откритата тренировка по карате киокушин се организира от ЗАД \"Армеец\", които традиционно подкрепят различни спортни и образователни инициативи за учениците. Тя се провежда за втори път и цели да насърчи децата да спортуват активно и с постоянство. Тримата ученици, които покажат най-добри спортни умения по време на открития карате клас, ще получат 1 месец безплатни тренировки по киокушин в СК \"Армеец\" в София.", "date": "2018.05.29", "title": "Деца празнуват 1 юни с тренировка по карате"}
{"url": "https://www.bgonair.bg/bulgaria/2018-05-29/zdravni-emigranti-na-protest-ima-li-nadezhda", "text": "\r\n Протест под прозорците на властта на хора с белодробни заболявания. 16 души в момента чакат за белодробна трансплантация.  Досега те са изпращани във Виена за операция, но от една година клиниката там е спряла да приема болни от България.  Днес хората се събраха с въпроса - има ли надежда за тях и докога ще чакат да бъдат оперирани. Митингът беше под наслов „Здравен емигрант, или какво е да си пациент с белодробно заболяване в България”.  Според тях в този момент единственият шанс за живот на нуждаещите се остава емиграцията.", "date": "2018.05.29", "title": "\"Здравни емигранти\" на протест - има ли надежда?"}
{"url": "https://www.bgonair.bg/sutreshen-blok/2018-05-29/sled-odata-za-borisov-i-papata-ne-moga-da-bada-obesena-za-edin-emotsionalen-tekst", "text": "\r\n Журналистът Валерия Велева предизвика вълна от гневни реакции, описвайки по поетичен начин визитата на премиера Бойко Борисов при папа Франциск във Ватикана. В описа си тя говори за греещите очи на папата и убедителния в постигането на целите си Борисов. \" \", настоя Велева пред  . Журналистът посочи още, че не дава оценка на премиера Борисов като ръководител на изпълнителната власт. Велева отбеляза, че на срещата никой не е забелязал, че по думите ѝ за пръв път не сме се скарали с македонците и двете делегации не са се \"ръчкали\" пред вратите на Ватикана.  \" \", каза още Велева в  . Тя подчерта, че е притеснена за средата, в която живеем и добави, че стихията, която ни е завладяла, няма да ни доведе до нищо ново.", "date": "2018.05.29", "title": "Велева след одата за Борисов: Не мога да бъда обесена за емоционален текст!"}
{"url": "https://www.bgonair.bg/sutreshen-blok/2018-05-29/ekologichno-i-izgodno-li-shte-e-da-se-otoplyava-sofiya-s-izgaryane-na-otpadatsi", "text": "\r\n Вчера пред сградата на Столичната община се проведе протест на граждани, които са против изграждането на нова инсталация на площадката на ТЕЦ \"София\", която да използва технологията за изгаряне на битови отпадъци за отопление. Според Иван Велков от \"Политическа група 5\", който е заместник-председател на Столичния общински съвет, всяка технология, която изгаря отпадъци, няма как да бъде екологично перфектна. \"Ние се опитваме да решим един съществуващ проблем или даже два, пак с мерки и решения, които принадлежат на миналото\", заяви той в студиото на   По думите на Велков това със сигурност не е най-доброто решение за града. Лидерът на БСП-София Калоян Паргов дори открои и чисто икономически аргументи срещу изграждането на тази нова инсталация. По думите му Топлофикация \"София\" в този момент се намира в тежко финансово състояние, защото има огромни финансови задължения, които достигат около 700 милиона . \"Имитирането на такъв дълг, който ще го плаща Топлофикация, тоест софиянци, на стойност 64 милиона евро, допълнително ще утежни положението\", каза лидерът на социалистите в СОС. Общинският съветник от ГЕРБ Валя Чилова пък беше категорична, че предложението за изграждането на тази инсталация към Топлофикация \"София\", в която да се горят битови отпадъци за отопление, е именно заради големите задължения на дружеството и нуждата от намаляване на разходите за природен газ. \"Тази инсталация ще ни даде възможност да консумираме с 10% по-малко природен газ годишно, което за целия период на оползотворяване на инсталацията е в рамките на 500 милиона. Инсталацията отделно има приходи - по 10 милиона на година, с тях тя ще може да изплаща този заем и ще могат да се спрат остарели мощности, които само замърсяват\", заяви Чилова пред  . От екологична гледна точка тя защити инсталацията с аргумент, че тази технология е абсолютно безопасна и се ползва в много градове в Европейския съюз.", "date": "2018.05.29", "title": "Екологично и изгодно ли ще е да се отоплява София с изгаряне на отпадъци?"}
{"url": "https://www.bgonair.bg/sutreshen-blok/2018-05-29/shofyorat-na-tir-pregazil-semeystvoto-ot-burgas-shte-bade-arestuvan", "text": "Очаква се днес да бъдат повдигнати обвинения на шофьора на тира, който блъсна в насрещното кола на магистрала \"Тракия\".  Мъж и жена на възраст около 30 години загубиха живота си на път за София, премазани от тежкотоварен камион с латвийска регистрация.  ТИР-ът скъсал разделителната мантинела, навлязъл в насрещното платно и ударил челно лекия автомобил. Най-вероятно шофьорът на тира е заспал.  Той е в университетската болница \"Свети Георги\" в Пловдив, с лека гръдно-коремна травма. Очаква се днес да бъде изписан и веднага след това арестуван, за да му бъдат повдигнати обвинения.  Загиналите са семейство от Бургаско. Те отивали към София за преглед на бременната жена. По случая е образувано досъдебно производство за причиняване на смърт по непредпазливост.", "date": "2018.05.29", "title": "Шофьорът на ТИР, прегазил семейството от Бургас, ще бъде арестуван"}
{"url": "https://www.bgonair.bg/sutreshen-blok/2018-05-29/razlichiyata-mezhdu-bsp-i-gerb-namalyavat-vsichki-pogledi-na-iztok", "text": "\r\n Словесната схватка между ГЕРБ и БСП след изборите в Галиче продължава. Коментар в студиото на   направиха социологът Първан Симеонов и политическият анализатор Арман Бабикян. \"Изборите все повече стават занаят и настървението, с което се провеждат нараства. Залогът става твърде висок на фона на това противоборство. БСП казаха, че са хвърлили целия си ресурс в тези избори, за тях победата е на всяка цена\" каза политологът Бабикян. \"Трябва да има говорене за демокрация когато става въпрос за избори. На БСП им се налагаше много пъти да губят, но те се настървиха заради последните парламентарни избори, когато загубиха с малко\" допълни Симеонов. \"Различията между БСП и ГЕРБ започнаха да намаляват, може би заради лекия завой на България на Изток\", допълни Бабикян. \r\nУтре предстои и срещата на премиера Борисов, който е следващият, на посещение в Русия.  \"България може да се окаже на гребена на вълната. Щатите системно се оттеглят от своите ангажименти и това праща Европа в орбитата на Москва\", заяви политическият анализатор. Според Симеонов, новината от срещата между Борисов и Путин може да бъде стопляне на отношенията с Русия, както с Анкара. \r\nТой допълни, че Борисов може да се окаже на точното време и място, но е по- скоро въпрос на късмет.  \"Би било добре е ако успеем да изтъргуваме бизнеса. Няма място за завои към една държава с вертикална власт и без правосъдна система. Това,че тази година има 25% по- малко руски турсисти, не е проблем -  ще дойдат британски туристи на тяхно място\", категоричен е Симеонов.  \"Въпреки че Русия е голяма по територия, въпреки възрожденското разбиране за Русия, ние не трябва да предаваме ценностите си\", категоричен е той. Социологът нарече предварителното необявяване на тази среща \"свенливо\" поведение на министерсия съвет и пресцентъра. \"Смешно е когато президент и премиер се конкурират, прилича на селско състезание. Ясната политика с приоритети трябва да се отстоява съвместно и от двамата\" каза Симеонов. Бабикян допълни, че на фона на приключващото Европредседателство различията между БСП и ГЕРБ изчезват и всички партии са настроени произточно.  Коментаторите се обединиха около извода, че от няколко седмици времената са нови и това вероятно ще бъде новата посока от есента. \"Борисов се намира в залеза си, а той понякога е и златен\", заяви Симеонов. ", "date": "2018.05.29", "title": "Златният залез на Борисов. Или още за словесната схватка ГЕРБ - БСП"}
{"url": "https://www.bgonair.bg/sutreshen-blok/2018-05-29/palavite-uchitelki-ne-sa-bili-predstavitelna-izvadka-za-pedagozite-u-nas", "text": "\r\n 58-годишна учителка от Симеоновград беше във вихъра на предизвикателен танц по време на абитуриентски бал в ресторант край Харманли. Тя не е била поканена на празника, а е била на свободна консумация в заведението. Мъжът с нея на дансинга пък не е ученик. Друга преподавателка от Бургас пък беше снимана в скута на ученик. Това са двете най-нашумели в социалните мрежи снимки и видео в последно време и по-специално от абитуриентските балове. Гери Дончева, която е телевизионен водещ и педагог, смята, че двете преподавателки са малка извадка за българските учители, която се представя. \"Масовият случай е тъкмо обратен. Учителите в днешно време служат за пример\", каза тя в студиото на  . Журналистът Едуард Папазян също беше категоричен, че сниманите преподавателки от Симеоновград и Бургас не са представителна извадка на българските учители, но по думите му са извадка на цялото общество. \"Българските учители са изключително трудолюбиви хора, които отдават живота си и всичките си сили в това\", добави той пред  . Папазян каза също, че жената от Симеоновград, която дори напусна работа заради видеото с нейно участие, не е направила нищо осъдително, защото тя танцува не пред своите ученици и не с абитуриент. Гери Дончева обаче сподели, че един учител трябва спазва дистанция, за да буди респект у учениците си и че трябва да дава пример на децата не само в класната стая. ", "date": "2018.05.29", "title": "Палавите учителки не били представителна извадка за педагозите"}
{"url": "https://www.bgonair.bg/bulgaria/2018-05-29/sled-katastrofata-na-patya-kray-kubrat-shoseto-veche-e-otvoreno", "text": "\r\n Училищен автобус катастрофира край Кубрат. В него челно се е ударила лека кола. Инцидентът е станал тази сутрин около 7:00 часа. Дълго време пътят беше затворен за движение, а екипи отстраняваха остатъците от превозните ср едства. Преди около час шосето беше отворено за преминаване В автобуса са пътували 10 деца от село Медовене, които са отивали на училище в Кубрат. На прав участък от пътя срещу тях излиза 24-годишна жена, която губи управление над автомобила си и се удря челно в автобуса. Водачът на превозното средство, с което са пътували децата, се е опитал да спре и да избегне челния сблъсък. Учениците не са пострадали сериозно, всички са откарани в спешното отделение в Кубрат, където са прегледани и са изписани.  С децата, които са пътували в автобуса, е започнал работа психолог, защото те са в шок. Тежко обаче е състоянието на младата жена, която е управлявала автомобила. Тя е откарана в болницата в Разград в безсъзнание и с множество травми. ", "date": "2018.05.29", "title": "След катастрофата на пътя край Кубрат, шосето вече е отворено"}
{"url": "https://www.bgonair.bg/bulgaria/2018-05-29/pravitelstvoto-razglezhda-protivorechiviya-proekt-na-zdravnata-karta", "text": "Правителството ще разгледа проекта на Националната здравна карта. Документът, който определя брой болнични легла, предизвика остри реакции сред пациентските организации и лекарското съсловие.  Проектът за Национална здравна карта отчита близо 6 000 излишни легла в болниците, за които Здравната каса няма да заплаща, ако предложенията бъдат одобрени. Най-голямото намаление е предвидено за хирургичните легла - с 2 5000 по-малко от сегашните.  Българският лекарски съюз поиска с писмо до премиера, здравния министър и председателя на ресорната парламентарна комисия документът да бъде преработен, за да се гарантира достъпна болнична помощ във всички областни градове.", "date": "2018.05.29", "title": "Правителството разглежда противоречивия проект на Здравната карта"}
{"url": "https://www.bgonair.bg/sutreshen-blok/2018-05-29/letni-temperaturi-no-i-vyatar-v-tsentralna-balgariya", "text": "\r\n С иноптикът на   Симеон Матев обеща с лънчево време в следващите дни. В централните части на страната денят започва със заоблачаване, като следобед се очаква увеличение на облачността. По Южното Черноморие, както и в Странджа ще превали и прегърми, но се очаква температурите да бъдат 22-24 градуса.  В Белица температурите ще бъдат по-ниски - около 8-9 градуса, а на другия полюс е Сливен, където вятърът ще поддържа температурите около 20 градуса.  В Централна България очакваме слаб вятър от изток-североизток. В късния следобед ще се образуват облаци по Черноморието. В началото на нощта ще превали и прегърми. Очаква ни по-скоро лятно време.   ", "date": "2018.05.29", "title": "Летни температури, но и вятър в Централна България"}
{"url": "https://www.bgonair.bg/bulgaria/2018-05-29/hora-s-belodrobni-zabolyavaniya-shte-protestirat-dnes", "text": "\r\n Протест под надслов \"Здравен имигрант или какво е да си пациент с белодробно заболяване в България\". Организатор на проявата е сдружение \"Асоциация пулмонална хипертония\", съвместно с Националния алианс на хора с редки болести. Протестът ще се проведе от 10:00 часа пред Министерството на здравеопазването. Организаторите сочат като причина за недоволството натрупалите се през последната година проблеми свързани с отказ с единствената европейска клиника във Виена да приема за белодробни трансплантации български граждани, както и нехайството и безотговорното отношение на управляващите здравната политика. ", "date": "2018.05.29", "title": "Хора с белодробни заболявания ще протестират днес"}
{"url": "https://www.bgonair.bg/sutreshen-blok/2018-05-29/zdravnata-karta-zastrashava-zhivota-na-patsientite-alarmirat-lekari", "text": "\r\n Здравният министър Кирил Ананиев ще представи на министрите спорния проект на новата Здравна карта. Срещу него вече се обявиха от Българския лекарски съюз и редица болнични заведения. Проектът отчита близо 6 000 излишни легла в болниците, за които Здравната каса няма да заплаща, ако предложенията бъдат одобрени.  \"Тази карта няма да реши проблемите, защото е сбъркана философията, по която е правена\", заяви д-р Галинка Павлова от Българския лекарски съюз в  . Тя подчерта, че Здравната карта не трябва да е финансов инструмент за рестрикции на бюджета на НЗОК и допусна, че ще бъде атакувана в съда и ще падне, ако преди това бъде приета. Пенка Георгиева от Пациентски организации ''Заедно с теб'' също изрази крайното си недоволство и настоя, че Здравната карта е в ущърб на пациентите. Тя е категорична, че новите правила ще застрашат здравето им, а влошаване на здравето води до по-голям разход на публични средства. По думите ѝ пред   ръководството на Министерството на здравеопазването се опитва да спаси бюджета си, но няма мисъл за здравето на нацията и бъдещето.  \"Това ръководство създава само хаос, тази карта е изключително потайно нещо\", посочи тя и отбеляаза, че болницата в Шумен ще остане без детска и гръдна хирургия. \"Защо се въвежда тази Национална здравна карта? Един пациент не може да лежи на две легла едновременно. Въвежда се допълнително лимитиране с нея и това застрашава наистина живота и здравето на пациента\", обясни Пенка Георгиева.  ", "date": "2018.05.29", "title": "Здравната карта застрашава живота на пациентите, алармират лекари"}
