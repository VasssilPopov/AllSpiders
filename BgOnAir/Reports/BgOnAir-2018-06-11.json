{"url": "https://www.bgonair.bg/world/2018-06-11/sarbite-se-nadignaha-sreshtu-visokite-tseni-na-gorivata", "text": "Протести против високите цени на горивата и в съседна Сърбия. От началото на годината бензинът там е поскъпнал с повече от 6%, а дизелът - със 7,5%.  Това предизвика недоволство в няколко града в страната. Блокирани тази сутрин останаха няколко основни пътни артерии. В столицата Белград затворени останаха пътят към летището и част от околовръстния път на града, което доведе до километрични задръствания.  Близо до едно от местата, където имаше блокади, се стигна и до инцидент. Трима мъже са нападнали друг мъж, ударили са го в главата и са му откраднали 300 евро.", "date": "2018.06.11", "title": "Сърбите се надигнаха срещу високите цени на горивата"}
{"url": "https://www.bgonair.bg/world/2018-06-11/fabrika-v-istanbul-izgorya-do-osnovi", "text": "Пожар изпепели до основи фабрика за платове и прежди в Истанбул. Няма жертви и пострадали. Материалните щети обаче са значителни. Огънят пламнал в подпокривното пространство на фабриката и бързо се разнесъл към складовете, където имало леснозапалими вещества. Живеещите в квартал \"Давутпаша\", където се намира завода, бяха посъветвани да не излизат навън, докато гъстия и задушлив дим от пожара не се разнесе. Екипи на пожарната локализираха огъня и в момента се изясняват причините за пожара.", "date": "2018.06.11", "title": "Фабрика в Истанбул изгоря до основи"}
{"url": "https://www.bgonair.bg/world/2018-06-11/uchenitsi-otseleli-pri-strelbata-vav-florida-prosalziha-publikata-na-nagradite-toni", "text": "\r\n Ученици, оцелели при масовата стрелба в американския град Паркланд, щата Флорида, през февруари, изправиха на крака публиката по време на раздаването на наградите \"Тони\". 72-та церемония по връчването на престижните театрални награди се проведе тази нощ в Ню Йорк. Възпитаниците на клуба по драма на гимназията \"Марджори\" просълзиха десетките звезди с изпълнението си на песента \"Сезоните на Любовта\". Учителката по актьорско майсторство Мелъди Херцфелд, която барикадира театралната стая в гимназията и не позволи на стрелеца да влезе, получи специална награда \"Тони\" за заслугите си.", "date": "2018.06.11", "title": "Ученици, оцелели при стрелбата във Флорида, просълзиха публиката на наградите \"Тони\""}
{"url": "https://www.bgonair.bg/world/2018-06-11/ispaniya-priema-nezhelaniya-ot-italiya-i-malta-korab-s-migranti", "text": "Плаващият в Средиземно море кораб със спасени мигранти ще акостира във Валенсия. Премиерът на Испания Педро Санчез обяви, че страната му ще приеме странстващия от часове плавателен съд.  Това стана след като Италия и Малта затвориха пристанищата си за кораба \"Акуариус\". На борда му се намират 629 мигранти, спасени при общо 6 операции край бреговете на Либия. Сред тях има много деца и бременни жени.  По-рано италианският вътрешен министър заяви, че \"спасяването на животи е дълг, но превръщането на Италия в гигантски бежански лагер - не е\". По време на предизборната кампания на своята крайнодясна партия, Матео Салвини обещаваше строги мерки срещу миграцията.", "date": "2018.06.11", "title": "Испания приема нежелания от Италия и Малта кораб с мигранти"}
{"url": "https://www.bgonair.bg/world/2018-06-11/mazh-prostrelya-politsay-i-vze-4-detsa-za-zalozhnitsi-v-orlando", "text": "Заложническа криза в Орландо. Въоръжен мъж простреля полицай и взе четири деца за заложници в жилищна сграда.  Полицията преговаря с нападателя. Според очевидци той е с криминално минало и е баща на едно от децата. Сградата е евакуирана. Снимка: Pixabay", "date": "2018.06.11", "title": "Мъж простреля полицай и взе 4 деца за заложници в Орландо"}
{"url": "https://www.bgonair.bg/world/2018-06-11/merkel-prizova-za-po-barzi-deportatsii-na-migranti-bez-statut", "text": "Ангела Меркел призова за по-бързи депортации на мигранти, на които е отказан бежански статут в Германия. Това стана след екстрадицията на мъж от Иракски Кюрдистан, признал за убийството на германско момиче. Тялото на 14-годишната Сузана Фелдман беше намерено миналата сряда край център за мигранти в град Висбаден.  Според разследващите тя е изнасилена и убита. За случая са заподозрени 20-годишният Али Башар от Иракски Кюрдистан и 35-годишен турски гражданин – и двамата с отхвърлени молби за убежище в Германия. Миналата седмица Али Башар е избягал в родината си и беше екстрадиран във Висбаден този уикенд.", "date": "2018.06.11", "title": "Меркел призова за по-бързи депортации на мигранти без статут"}
{"url": "https://www.bgonair.bg/world/2018-06-11/zasileni-merki-za-sigurnost-predi-sreshtata-na-tramp-i-kim-chen-un-v-singapur", "text": "\r\n Засилени мерки за сигурност и барикади на сингапурския остров Сентоса, където утре се очаква да се състои историческата среща между американския президент Доналд Тръмп и севернокорейския лидер Ким Чен Ун. Островът, който е с площ от около 5 квадратни километра в момента е любимо място за почивка и забавления, и привлича повече от 20 милиона туристи годишно. Според последни изчисления, охраната на срещата между Ким Чен Ун и Тръмп ще струва на местните власти около 15 милиона долара. Целта на срещата е двамата лидери да договорят прекратяване на севернокорейската ядрена бойна програма за сметка на смекчаване на дипломатическите и икономически санкции срещу Пхенян.", "date": "2018.06.11", "title": "Засилени мерки за сигурност преди срещата на Тръмп и Ким Чен Ун в Сингапур"}
{"url": "https://www.bgonair.bg/world/2018-06-11/masovi-protesti-v-rumaniya", "text": "Масови протести срещу и в продкрепа на правителството в Румъния - близо 1500 души скандираха искания за оставката на кабинета пред сградата на парламента в Букурещ.  Антиправителственото шествие бе в отговор на митинга в събота, при който 200 хиляди поддръжници от Социалдемократическата партия от цялата страна се събраха пред централата ѝ в столицата.  Демонстриращите се обявиха срещу предполагаемите злоупотреби, извършени от антикорупционни прокурори, разследващи случаи на злоупотреби по високите върхове на властта.  Управляващите от Содицалдемократическата партия смятат, че прокурорите има твърде много власт.  От там твърдят, че по тяхно нареждане незаконно се подслушват телефони, а някои държавни служители са несправедливо преследвани.", "date": "2018.06.11", "title": "Масови протести в Румъния"}
{"url": "https://www.bgonair.bg/world/2018-06-11/nay-malko-9-uchenitsi-postradaha-pri-tezhka-katastrofa-v-germaniya", "text": "Тежка катастрофа в Германия. Най-малко девет души са пострадали след сблъсък между лек автомобил и автобус, превозващ ученици.  Ранените са на възраст между 13 и 15 години. Те са британци.  По първоначална информация причината за катастрофата e загубата на контрол от страна на шофьора на лекия автомобил. В ход е разследване.", "date": "2018.06.11", "title": "Най-малко 9 ученици пострадаха при тежка катастрофа в Германия"}
{"url": "https://www.bgonair.bg/denqt-on-air/2018-06-11/tramp-vs-evropa-koy-shte-specheli-v-targovskata-voyna", "text": "\r\n Лидерите на най-развитите страни в света не успяха да се противопоставят успешно на американския президент Доналд Тръмп на срещата си в Канада. В края на преговорите те подписаха компромисен текст за търговията, който обаче не урежда конфликта с митата между САЩ и шестте им партньори. След като напусна срещата по-рано под претекст, че трябва да се подготви за срещата си с Ким Чен Ун в Сингапур, американският президент оттегли подписа на страната под документа, като обвини канадския премиер Трюдо за действията му и ги определи като нерешителни и лъжливи. Според експерта по международна сигурност Димитър Гърдев държанието на Тръмп говори за една тенденция. \"Имаше едно разминаване между исканията на европейските държави и САЩ. Това разминаване ще продължи и в бъдеще. Решенията за оттеглянето на Щатите от Парижкото споразумение, ядреното споразумение с Иран, преместването на посолството в Ерусалим и много други не са взети под емоционално влияние\", категоричен е Гърдев в студиото на \" \". По думите му взетите от Тръмп резки промени са част от неговите предизборни обещания, от които той не се отказва, а точно обратното - следва неизменно. \"Тръмп има последователна политика. Той излиза от международните споразумения, защото му пречат. Организацията Г-7 също го ограничава. Налагането на всички онези мита и нетарифни ограничения, са част от един доминантен и еднополюсен свят. Това е американски протекционизъм\", обяви анализаторът пред  . Той уточни, че реално след промените компаниите, които са решили да плащат данъците си в САЩ, са се увеличили с 20% и независимо високите мита американският пазар ще остане силно атрактивен.", "date": "2018.06.11", "title": "Тръмп vs. Европа: Кой ще спечели в търговската война?"}
{"url": "https://www.bgonair.bg/bulgaria/2018-06-11/poredni-10-bona-poletyaha-prez-balkona-na-staritsa", "text": "Възрастна жена от Ловеч стана поредната измамена, която се върза в капана на ало измамниците и се прости със сериозна сума. 85-годишната дала 10 000 лв. Старицата била излъгана по телефона от непознат мъж, който се представил за полицейски служител и по познатата вече схема поискал пари и ценности за провеждаща се в момента операция. Измамата била осъществена на 10 юни, между 12:00 ч. и 17:00 ч., а сигнал в полицията бил подаден по-късно същата вечер, предаде  . Във връзка със зачестилите измами директорът на областната дирекция на МВР в Ловеч старши комисар Милен Маринов призова хората да не се подвеждат, като подчерта, че при полицейски операции служителите никога по какъвто и да било начин не изискват пари от гражданите да съдействат на органите на полицията.  ", "date": "2018.06.11", "title": "Поредни 10 бона полетяха през балкона на старица"}
{"url": "https://www.bgonair.bg/economy/2018-06-11/kriptovalutite-izgubiha-42-mlrd-dolara-pazarna-stoynost", "text": "Разпродажбата на криптовалути през 2018 г. продължава, след като само през последния уикенд те загубиха 42 млрд. долара от пазарната си стойност. Това от своя страна увеличи още повече обезценяването на биткойна, като само от началото на годината паричната единица е загубила над 50% от стойността си. Според някои анализатори спадът от края на миналата седмица е свързан с хакерска атака срещу борса в Южна Корея, докато според други се дължи на продължаващите санкции срещу платформи в Китай, съобщава Bloomberg. Платформите за криптовалути се оказват под нарастващ натиск на много места по света през последните месеци заради редица проблеми, свързани с кражби, манипулиране на пазара и пране на пари. От петък следобед биткойнът е загубил 12% от стойността си и по време на следобедната търговия в Хонконг в понеделник цената му бе 6765 долара. С това обезценяването на валутата от началото на годината става 53%. Четете повече по темата в  Снимка: Pixabay", "date": "2018.06.11", "title": "Криптовалутите изгубиха 42 млрд. долара пазарна стойност"}
{"url": "https://www.bgonair.bg/bulgaria/2018-06-11/staklo-na-avtobus-ot-stolichniya-gradski-transport-se-prasna-v-dvizhenie", "text": "\"Ужас!!! Автобус номер 88. Стъклото на вратата се пръсна по време на движение. Като по чудо няма ранени!\". Това написа потребител на Facebook в групата \"Забелязано в София\". На снимка, публикувана от Христина Колева, се вижда как стъклото е паднало на земята, а в автобуса още има пътници, съобщава още  . Шанс е, че няма пострадали пътници, станали свидетели на случващото се, докато се предвижвали със злополучния автобус на градския транспорт в София. Сред част от коментарите под снимката са: \"Добро начало на седмицата!\", \"Няма как да има ранени с такъв тип стъкло\". Линия № 88 се движи по маршрут - столичния квартал \"Дружба 2\" до Зоопарка в столицата.", "date": "2018.06.11", "title": "Стъкло на автобус от столичния градски транспорт се пръсна в движение"}
{"url": "https://www.bgonair.bg/economy/2018-06-11/balgariya-vtorata-predpochitana-strana-za-zakupuvane-na-zhilishta-ot-rusnatsi", "text": "България е била втората по популярност страна сред руските купувачи на жилища в периода от второто тримесечие на 2016 г. до първото тримесечие на 2018 г. Това показват данни на портала за имоти Tranio въз основа на търсенията на жилищни имоти в руската търсачка Яндекс. България е била най-популярната страна сред руснаците, които са искали да закупят жилище в чужбина през 2016 г. Общо за периода те са търсили информация за жилищни имоти в страната ни 980 хил. пъти. Tranio отбелязва, че България остава много привлекателна сред руските купувачи на жилища, като обичайно губи популярността си към края на годината и си възвръща позициите през първото тримесечие. Порталът за имоти отбелязва, че страната ни е една от най-популярните туристически дестинации сред руснаците, като през 2017 г. те са я посетили 500 хил. пъти. Tranio цитира българския министър на туризма Николина Ангелкова, според която 400 хил. руснаци притежават имот в България, въпреки че по официални статистически данни броят им е значително по-малък – едва 74 хил. Порталът отбелязва, че ръстът на пазара на имоти по крайбрежието в България до голяма степен се дължи на руските купувачи. Испания е била най-популярната страна сред руските купувачи на жилище между второто тримесечие на 2016 г. и първото тримесечие на 2018 г. с над 1 млн. търсения в Яндекс. Според Tranio иберийската страна е привлекателна за руснаците заради достъпността на цените на жилищата, близостта до морето, добрия транспорт и висококачественото образование за децата. Освен това испанските банки предоставят ипотечни кредити на чуждестранни граждани и придобитият имот може да бъде отдаван под наем. Германия е третата по популярност държава за закупуване на жилище от руснаци с близо 530 хил. запитвания през последните две години. Популярността на страната расте въпреки високите цени и конкуренцията за привлекателни оферти на пазара. Ипотечните кредити с ниска лихва – между 1,5-2% стимулират търсенето на имоти и това води до повишаване на цените. Според София Буланова, инвестиционен консултант в Tranio, имотите в растящите средни и големи градове в Източна Германия имат по-голям потенциал за купувачите, които планират да отдадат имотите си под наем или да ги препродадат в дългосрочен план. Топ десет на най-популярните страни сред руските купувачи на жилища се допълва от Италия, Черна гора, Гърция, Финландия, Чехия, Франция и Полша.  Снимка: Pixabay", "date": "2018.06.11", "title": "България - втората предпочитана страна за закупуване на жилища от руснаци"}
{"url": "https://www.bgonair.bg/economy/2018-06-11/minimalnata-uchitelska-zaplata-stava-920-lv-ot-1-yanuari-2019-g", "text": "\r\n Скок на учителските заплати от 1 януари догодина. Министерството на образованието и социалните му партньори подписаха новия колективен трудов договор, според който възнагражденията на учителите се увеличават. Стартовата заплата от 760 става 920 лева. Възнаграждението за старши учителите и старши възпитателите ще бъде повишено на 955 лева, а за главен учител – 1005 лева. При добро изпълнение на бюджета е възможно увеличението да влезе в сила още от новата учебна година.", "date": "2018.06.11", "title": "Минималната учителска заплата става 920 лв. от януари догодина"}
{"url": "https://www.bgonair.bg/bulgaria/2018-06-11/sistemno-narushavane-na-trudovite-prava-v-balgariya-predstavi-dokladat-na-knsb-za-2017-g", "text": "\r\n 28 милиона лева са неизплатените от работодателите заплати за 2017 година. Данните са от третия годишен доклад на КНСБ за нарушения на правата на трудещите се.  Тази сума е със седем милиона лева повече от 2016 г., което е доказателство, че тенденцията – работниците и служителите да не получават навреме възнагражденията си - остава.  По закон, след изтичане на месеца работодателят е длъжен да плати поне 60 на сто от изработеното, ако не е в състояние да осигури цялата заплата.  Най-голямото нарушение на трудовото законодателство през миналата година е било свързано с неспазването на работното време. В почти 1000 фирми, е установено, че няма разработени графици при сумирано изчисляване на работното време.  Също така работодателите често не плащат и извънредния труд. Лоши и опасни условия на труд са регистрирани в близо 200 хиляди проверки.", "date": "2018.06.11", "title": "28 млн. лева са неизплатените заплати за 2017 г., сочи доклад на КНСБ"}
{"url": "https://www.bgonair.bg/notifikatsii/2018-06-11/tsenite-na-gorivata-otnovo-skochiha-nagore", "text": "\r\n Цените на горивата поскъпнаха рекордно. В рамките само на месец те се увеличиха с около 10 стотинки. Традиционно в началото на летния сезон цените се повишават, но тази година увеличението е чувствително. С около 9% са поскъпнали горивата за последния месец. От март досега средната цена на бензина се е покачила с 12 стотинки, дизелът с 13, а газта пък е поевтиняла с 2 стотинки.  Русе е градът с едни от най-ниските цени на горивата в България. Там дизелът и бензинът са с около 10 стотинки по-ниски спрямо цените в останалата част от страната. Въпреки това местните хора недоволстват. Служители на бензиностанции в района на Дунав мост споделят, че румънците предпочитат да пълнят резервоарите си у нас, тъй като тук цените са по-ниски в сравнение със северната ни съседка.  В съседното на Русе - Гюргево А 95 се продава за 2,38 лв. за литър, а дизелът за 2,42 лв. Пропан-бутанът е левче.", "date": "2018.06.11", "title": "Лятото дойде и горивата поскъпнаха рекордно!"}
{"url": "https://www.bgonair.bg/world/2018-06-11/italiya-zatyaga-merkite-sreshtu-migrantite-zatvori-pristanishtata-si", "text": "Италия затяга мерките срещу мигрантите. Вътрешният министър и вицепремиер Матео Салвини разпореди всички италиански пристанища да бъдат затворени за кораб с 629 мигранти, спасени в Средиземно море.  В последните дни кораб \"Акуариус\", принадлежащ на неправителствената организация Ес О Ес Медитерани, плаващ под флага на Гибралтар, участва в шест спасителни операции. Матео Салвини предложи Малта да приеме кораба, но властите на островната държава заявиха, че спасителните операции са били координирани от спасителния център в Рим и отказват да позволят на кораба да се установи на тяхна земя. Понастоящем корабът със спасени мигранти се движи между бреговете на Малта и Сицилия в очкаване на разрешение къде да акостира.", "date": "2018.06.11", "title": "Италия затяга мерките срещу мигрантите: Затвори пристанищата си!"}
{"url": "https://www.bgonair.bg/world/2018-06-11/balgari-blokirani-na-letishte-v-germaniya", "text": "\r\n 200 пътници са блокирани на летище в Берлин заради отменен полет за София. Полетът в 15:30 часа в неделя е бил анулиран.  Първоначалната причина била буря. Всички пасажери са били свалени от самолета с обещанието, че след два часа полетът ще бъде осъществен.  След като са се върнали в чакалнята на летището разбрали, че полетът им е анулиран. От тогава пътниците са на летище \"Шонефелд\" и търсят начин да се приберат.", "date": "2018.06.11", "title": "Българи блокирани на летище в Германия"}
{"url": "https://www.bgonair.bg/bulgaria/2018-06-11/voenen-helikopter-se-e-razbil-na-letishte-plovdiv", "text": "Хеликоптер се е разбил в района на Летище Пловдив тази вечер. Към момента информацията е изключително оскъдна, но по непотвърдени данни двама души са загинали, а един е ранен.  Не са ясни причините за тежкия инцидент. Според очевидци времето по време на катастрофата е било изключително спокойно. Машината е военна и е от състава на 24-та авиобаза Крумово. Паднала е от около 20 метра, след което се е запалила.  На място има военна полиция. Изпратени са линейки и пожарни. Не се съобщава за други пострадали.", "date": "2018.06.11", "title": "Военен хеликоптер се разби на Летище Пловдив"}
{"url": "https://www.bgonair.bg/bulgaria/2018-06-11/predlagat-nova-rabota-na-minyorite-ot-bobov-dol", "text": "На миньорите от Бобов дол, които остават на улицата, ще бъде предложена работа. Това обеща министърът на труда и социалната политика Бисер Петков часове преди да подаде оставка.  Преди дни стана ясно, че поетапно ще бъде закрит последният подземен рудник за добив на въглища в Бобов дол - така 400 миньори ще останат без работа.  Заради законодателни промени много от миньорите няма да могат да се пенсионират веднага.", "date": "2018.06.11", "title": "Предлагат нова работа на миньорите от Бобов дол"}
{"url": "https://www.bgonair.bg/denqt-on-air/2018-06-11/sotsiolog-vanshen-chovek-da-zaeme-myastoto-na-ministar-petkov", "text": "Изненадващо министърът на труда и социалната политика Бисер Петков подаде оставка, която премиерът Бойко Борисов прие. Причината за действията на Петков е невъзможността да задоволи желанията на хората с увреждания.  \"Темата за хората с увреждания е все така актуална. Очевидно е, че трябва да се вземат конкретни решения. Нищо не се случва по линия на реформата в ТЕЛК. Този проблем няма да се изчерпа с една оставка. Въпросът е кой ще поеме щафетата и към кого ще бъдат отправени исканията на хората“, коментира социологът и експерт по политически комуникации Евелина Славкова.   В студиото на \"Денят ON AIR\" тя отбеляза, че новината за оставката Петков наистина е изненада, тъй като нямало чак толкова голямо напрежение.  \"Трябва да се направи това, което се направи в сферата на здравеопазването – трябва да дойде външен човек, а не зам.-министър на Бисер Петков\", категорична бе Славкова пред Bulgaria ON AIR.", "date": "2018.06.11", "title": "Социолог: Външен човек да заеме мястото на министър Петков"}
{"url": "https://www.bgonair.bg/bulgaria/2018-06-11/slavi-i-ku-ku-bend-prasnaha-po-shevovete-o2-arena-london", "text": "Слави Трифонов и \"Ку-ку бенд\" изпълниха грандиозен концерт в най-голямата зала в Европа - \"О2 Арена Лондон\".  Залата се оказа тясна да побере хилядите българи, дошли да подкрепят благотворителния концерт. На него бяха събрани над 2 милиона лева, които ще бъдат дарени на деца с увреждания в България.  В каузата се включиха и \"Златните момичета\". Гимнастичките представиха своето запомнящо се съчетание пред хилядите наши сънародници.", "date": "2018.06.11", "title": "Слави и \"Ку-ку бенд\" пръснаха по шевовете \"О2 Арена Лондон\""}
{"url": "https://www.bgonair.bg/bulgaria/2018-06-11/5-godishno-rusnache-poletya-ot-hotelska-terasa-v-ravda", "text": "\r\n Петгодишно русначе падна от тераса на хотел в Равда и като по чудо оцеля. То е оставено без надзор от баба му, която отишла на пазар. Ярослав от Москва пада от петия етаж на хотела. За щастие няма опасност за живота му, тъй като вместо да падне на плочките той пада на тревата. След падането Ярослав е бил в съзнание и дори е говорил.  По думите на почиваща в хотела жена, детето не е паднало, а само е скочило от терасата. Детето е настанено в отделението по реанимация на бургаската болница.  Сезирана е Агенцията за закрила на детото, откъдето отказаха коментар докато не приключи проверката. По случая е образувано досъдебно производство. ", "date": "2018.06.11", "title": "5-годишно русначе полетя от хотелска тераса в Равда"}
{"url": "https://www.bgonair.bg/denqt-on-air/2018-06-11/gen-vasilev-za-ubitiya-pelov-mnogo-greshki-mvr-skasa-sas-zatvora", "text": "\r\n , заяви бившият началник на Национална служба \"Полиция\" ген. Васил Василев. В предаването   той изрази съмнение, че загиналият в престрелката с Владимир Пелов - Марио Панчев, е работил за МВР. Той обаче подчерта, че изцяло е пропуснато сред заподозрените лица семейството, при което са се крили избягалите от Софийския затвор през април Пелов и Радослав Колев.  Ген. Василев отбеляза още, че районното управление на МВР в Ботевград, където се е крил и бе убит Пелов, е обезкървено. По думите му системната работа с агентурата е изключително важна и прецизна.  \", каза   и посочи 4 основни пункта на промяна: Да се подобри кадровата работа, да се подобри работата по възпитанието на състава (да бъде възпитан в духа на системата), да има денонощно обучение в оперативните служби. Като последна точка той посочи контрола върху работата на МВР.  \" \", обясни ген. Василев. В края на разговора той допусна, че Пелов е ликвидирал Колев, ако вторият е станал заплаха за убития в Ботевград рецидивист. Много е възможно Пелов да се е отървал от него, посочи ген. Василев.", "date": "2018.06.11", "title": "Ген. Василев за убития Пелов: Много грешки, МВР скъса връзката със затвора"}
{"url": "https://www.bgonair.bg/denqt-on-air/2018-06-11/pera-dagi-i-grim-kakvo-postigna-sofiya-prayd", "text": "\r\n Парадът на хората с различна от традиционната сексуална ориентация, наречен \"София прайд\", бе съпътстван от контрашествие на националисти и крайно дясно ориентирани хора.  Засичането на двете демонстрации бе неизбежно, а на полицията се наложи да арестува няколко човека от двете групи.  \"Това е шествие на хора с медицински проблеми. Провеждането на парада и истерията около него е израз на сбърканата държавна политика в областта на психиатричното здраве. Какво правиш вкъщи не трябва да засяга обществото. Тези хора правят интересна форма на изнудваща политика\", категоричен бе общинският съветник от ВМРО Карлос Контрера.  Според него никой не гони хомосексуалистите, нито пък им нарушава правата. \"Тяхното желание е да ни завират сексуалната си ориентация в лицата\", отбеляза той в \"Денят ON AIR\".  \"Имаше провокация срещу контрапарада. МВР си изпусна нервите. Не трябваше да има такъв контрапарад. 1300 души полиция, 600 000 лева прахосани пари, а не могат да хванат двама престъпници. Трябва веднъж завинаги да приключим с този социален експеримент\", заяви гостът на Bulgaria ON AIR.  Карлос Контрера посочи, че легализирането на гей браковете нарушава фундамента на обществото. \"Всички знаят, че има хомосексуалисти на високи постове. Как тогава са дискриминирани\", попита политикът.  \"Това е подаване на ръка да бъдат интегрирани в обществото, а не да бъдат държани в периферията. Конституцията им гарантира тези права. Те се чувстват дискриминирани. Исканията им за щастие, достъп до работа и семеен живот са оправдани\", изтъкна правозащитникът Юлиана Методиева.      ", "date": "2018.06.11", "title": "Пера, дъги и грим – какво постигна \"София прайд\"?"}
{"url": "https://www.bgonair.bg/bulgaria/2018-06-11/mazilka-se-stovari-varhu-glavata-na-13-godishno-momche-v-pernik", "text": "Tийнейджър стана жертва на рушаща се сграда в Перник. Част от мазилката на бившия Битов комбинат в града падна върху главата му. 13-годишното момче минавало покрай сградата, когато мазилката се откъртила, разбила се в козирката на първия етаж, и парче от нея се стоварило върху главата му. За щастие детето не е пострадало тежко. Сигнали в общината са подавани многократно за безобразното състояние на сградата, която не се поддържа, руши се и е опасна. При всеки по-силен вятър падат стъкла и мазилка, на високите етажи има циментови греди, които са счупени на две и е въпрос на време да паднат, притесняват се перничани, цитирани от БНР. Днес от общинския пресцентър в града съобщиха, че са издирени собствениците на занемарената сграда - шест фирми и четири физически лица. Кметът Вяра Церовска е издала заповед за обстоен оглед на сградата и е назначила комисия. Насрочена е проверка за 3 юли. А дотогава?... Снимка: Pixabay", "date": "2018.06.11", "title": "Мазилка се стовари върху главата на 13-годишно момче в Перник"}
{"url": "https://www.bgonair.bg/bulgaria/2018-06-11/zatvoren-izbyagal-razstrelyan-pogrebaha-vladimir-pelov", "text": "Погребаха Владимир Пелов. Днес в 10 часа сутринта роднини и неколцина приятели го изпратиха.  Траурното събитие се охраняваше от полицаи. Владимир Пелов беше убит с 3 куршума, при престрелка между него и Марио Панчев, в центъра на Ботевград, в късните часове на 5 юни.", "date": "2018.06.11", "title": "Затворен, избягал, разстрелян - погребаха Владимир Пелов"}
{"url": "https://www.bgonair.bg/bulgaria/2018-06-11/sotsialniyat-ministar-biser-petkov-podade-ostavka", "text": "\r\n Министър-председателят Бойко Борисов прие оставката на министъра на труда и социалната политика Бисер Петков, съобщиха от Министерския съвет. В разговор с премиера, министър Петков заявил, че подава оставка поради невъзможността да овладее създалото се напрежение във връзка с исканията на родителите с деца с увреждания. Майките на децата с увреждания днес са били на среща с Бисер Петков. Те твърдят, че са постигнали консенсус с него и, че това е единственият министър, който до този момент е чул исканията им. \"Шокирани сме от неговата оставка. Пред него казахме, че сме готови да махнем палатковия лагер. Той подкрепя Закона за личната взаимопомощ. На всичкото отгоре оставката е приета. Какво се случва в тази държава?“, отбеляза Вера Иванова от палатковия лагер. От години майките на деца с увреждания повтарят, че не искат пари на калпак. В момента родител на дете с увреждания над 90% получава около 930 лева, за да го гледа. Но това е за протестиращите е недостатъчно. Те искат адекватна социална грижа от страна на държавата.   Снимка: Олег Попов, Bulgaria ON AIR", "date": "2018.06.11", "title": "Социалният министър Бисер Петков подаде оставка!"}
{"url": "https://www.bgonair.bg/bulgaria/2018-06-11/ombudsmanat-maya-manolova-se-sreshta-s-minyorite-ot-bobov-dol", "text": "Омбудсманът Мая Манолова заедно с експерти от Министерството на труда и социалната политика, Националния осигурителен институт и Агенцията по заетостта ще се срещнат днес с миньорите от последния подземен рудник за добив на въглища в Бобов дол. 400 работници остават без работа заради поетапното закриване на рудника. Много от миньорите са в пенсионна възраст, но поради законодателни промени няма да могат да се пенсионират, а други имат нужда от преквалификация и нови работни места. Първото съкращение е планирано за 16 юли, а окончателно дейността на рудника ще спре до 31 декември тази година.", "date": "2018.06.11", "title": "Омбудсманът Мая Манолова се среща с миньорите от Бобов дол"}
{"url": "https://www.bgonair.bg/bulgaria/2018-06-11/chetiri-avtomobila-sa-se-udarili-na-am-trakiya-tazi-sutrin", "text": "Верижна катастрофа на автомагистрала \"Тракия\" е станала тази сутрин. Ударили са се четири коли, по първоначална информация няма пострадали. Щетите от пътното произшествие са само материални. В района на катастрофата, който е на около 150 км от София, се извършва ремонт и там в продължение на 22 км колите се движат в стеснен участък. След катастрофата, на мястото на инцидента, движението е било затруднено, но по обяд вече превозните средства преминаваха без проблем. Именно в този участък, който се ремонтира, през последните няколко дни са станали повече от 6 инцидента.", "date": "2018.06.11", "title": "Четири автомобила се удариха на АМ \"Тракия\" тази сутрин"}
{"url": "https://www.bgonair.bg/sutreshen-blok/2018-06-11/vladimir-kuzov-kato-mandela-shtyal-da-se-bori-za-demokratsiyata", "text": "\r\n ДПС изгони от редиците си бившия депутат от \"Атака\" Владимир Кузов. Лидерът на движението Мустафа Карадайъ обясни, че издадената членска книжка на Кузов е невалидна. Преди няколко дни стана ясно, че бившият депутат, който има условна присъда за педофилия, е приет в софийската организация на ДПС. Владимир Кузов обясни в студиото на  , че има издадена членска карта, която е издадена съобразно устава. \"Те са  длъжни да ми изпратят протокол с мотивите, с които ме освобождават\", допълни той. Владимир Кузов подчерта също, че отиването му в ДПС е продиктувано от това, че това е либерална партия, където е отишъл със своята присъда, която определя за \"политическа\". \"Една политическа присъда се характеризира с няколко белега. Нямаш никакви доказателства, имаш неопределено време, неопределено място, неопределени свидетели\", заяви Кузов пред  . Бившият член на \"Атака\" коментира решението си да опита да се присъедини към ДПС и каза, че когато човек е пострадал политически, една партия, която се грижи за правата и свободите, би могла да окаже подкрепа. Кузов заяви още, че не се е върнал в активната политика, защото не е народен представител, но иска да се бори за интересите на определен кръг от обществото. \"И най-важното, за устояване демократичните принципи на България и правовата държава. Аз съм приел тази роля да бъда жертва на съдебната система и считам, че ще продължа да се боря, както са се борили дори хора, като Нелсън Мандела и т.н.\", категорично заяви Владимир Кузов пред  .", "date": "2018.06.11", "title": "Владимир Кузов като Мандела - щял да се бори за демокрацията"}
{"url": "https://www.bgonair.bg/bulgaria/2018-06-11/turski-tir-ne-sprya-na-stop-i-be-na-kosam-ot-katastrofa", "text": "\r\n Tурски ТИР не спря на знак STOP и за малко не предизвиква катастрофа край Пловдив. Нарушението е заснето от шофьор чрез видеорегистратор в неговата кола.  Малко преди Поповица турският тежкотоварен камион отнема предимството на автомобила. Нарушението става на международен път Е-80 в посока Пловдив.  Кадри бяха публикувани във Facebook групата \"Снимам нарушители\". ", "date": "2018.06.11", "title": "Турски ТИР не спря на STOP и бе на косъм от катастрофа"}
{"url": "https://www.bgonair.bg/bulgaria/2018-06-11/sadbata-na-penka-e-reshena-kravata-shte-zhivee", "text": "\r\n Станалата известна в цяла Европа крава Пенка ще живее. Взетите кръвни проби са показали, че животното е здраво и до края на седмицата ще бъде върнато при стопанина си в с. Мазарачево. В момента кравата е под възбрана, след като преди месец се отклони от стадото и влезе в Сърбия. Съдбата на животното стигна и до Европейския парламент, където призоваха за повече състрадание, вместо бюрокрация. Организирана беше и петиция за спасяването й, дори легендарният музикант Пол Макартни се включи в кампанията в защита на Пенка.      ", "date": "2018.06.11", "title": "Съдбата на Пенка е решена: Кравата ще живее!"}
{"url": "https://www.bgonair.bg/sutreshen-blok/2018-06-11/lyusi-dyakovska-gotvi-tsvetno-pateshestvie-v-sveta-na-myuzikala", "text": "\r\n Популярната изпълнителка Люси Дяковска обяви, че в готвената от нея \"Вечер на мюзикъла\" са предвидени популярни произведения като  \"Котките\", \"Уестсайска история\", \"Кабаре\", \"Клетниците\", \"Цар Лъв\", \"Исус Христос - супер звезда\", както и много още изненади.  Съвременните мюзикъли ще бъдат представени с  \r\n\"We will rock you\", \"Mamma mia\" и други, а обещаващата музикална вечер ще бъде \"цветно пътешествие в света на мюзикала.\" \"За мен диското и мюзикълът нямат голяма разлика. И при двете трябва да достигнеш до човека, аплаузът е това, към което ние на сцената се стремим, но дори когато отсъства - усмивката ни стига\" - така започна Люси Дяковска представянето на предстоящия си концерт в студиото на Bulgaria ON AIR.  \"Първите модерни плочи, които баща ми имаше 1984 г. бяха на Барбара Стрейзънт, която е също композитор, освен велик изпълнител. Написала е едни от най-красивите песни към филми и мюзикъли. \r\n  \r\nНейните изпълнения ме докоснаха с начина, по който преживяваше всяка мисъл в тях, а баща ми винаги е бил много експресивен певец. Той беше пример за мен, когато отидох в Германия в мюзикъл - колеж и емоционалността, с която пеех в мюзикъли беше най-силният ми коз\", сподели изпълнителката в \"България сутрин\". Участие в представлението ще вземат също големите музиканти Мишо Йосифов и Веселин Веселинов Еко. Вижте целия разговор с Люси Дяковска във видеото!", "date": "2018.06.11", "title": "Люси Дяковска готви \"цветно пътешествие в света на мюзикъла\""}
{"url": "https://www.bgonair.bg/bulgaria/2018-06-11/roditeli-na-detsa-s-uvrezhdaniya-organizirat-palatkovi-lageri-v-znak-na-protest", "text": "\r\n Родители на деца с увреждания от Варна и Бургас организират палаткови лагери. Инициативата е в подкрепа на протеста, който се проведе в началото на месеца пред Народното събрание в София. Организаторите заявяват, че за 3 години е имало шест национални протеста и те са останали без резултат. Според тях \"интеграцията\" на хората с дефицити сериозно се разминава с директивите, заложени в Конвенцията на ООН за правата на хората с увреждания. \"Настояваме за закон за личната помощ и за адекватна социална политика, тъй като в момента тя е геноцид\", каза пред  Гергана Маврова, която е участник в протеста.", "date": "2018.06.11", "title": "Родители на деца с увреждания с палаткови лагери в знак на протест"}
{"url": "https://www.bgonair.bg/sutreshen-blok/2018-06-11/eksperti-savetvat-firmite-snabdete-se-s-blokirashti-dvigatelya-ustroystva-kogato-shofyorat-e-piyan", "text": "\r\n Пиян и дрогиран шофьор на автобус, превозващ ученици, задържаха през уикенда във Варна. Проверката установи 1,27 промила алкохол в кръвта му, малко преди да потегли на екскурзия. По-късно е установено и наличието на наркотици. Водачът е имал вече 2 предишни нарушения. По темата за превантивните мерки, които трябва да се предприемат, за да се гарантира сигурността на пътуващите в обществен транспорт - деца и възрастни, коментираха бившият началник на Пътна полиция Алекси Стратиев и експертът от комисията по транспорт в НС Настимир Ананиев. \"Отговорността е преди всичко на водача, когато избира да шофира в подобно състояние. В случая водачът е бил системен нарушител - рецидивист. При три нарушения, за три години, книжката се отнема за двегодишен срок\", каза Настимир Ананиев пред  . Бившият полицейски началник Алекси Стратиев определи конкретния казус като брутално нарушение. \"Има идеи да се монтира устройство, което блокира автомобила, в случай, че засече наличие на алкохол в кръвта на водача, но българинът е изобретателен\", посочи той. Стратиев допълни, че законодателят може да предложи опция – да се отнема правото за управляване на обществен превоз завинаги в случай на подобно нарушение. Той се застъпи за по-сериозни санкции: \"Този шофьор е изтърпял вече две наказания. И какво от това? Той си позволява да игнорира закона\", каза той. Настимир Ананиев посочи като пример Швеция, в която частна фирма въвежда подобно технологично изменение, за да гарантира безопасността на превозваните. \"Българските частни фирми трябва да инвестират в подобна иновация, собствениците на транспортни фирми трябва задължително да проверяват водачите си и да предприемат такава стъпка\", призова Ананиев в \" \". Алекси Стратиев допълни, че собственикът на частна фирма, който наема шофьор, би трябвало да прегледа досието му за предишни нарушения, както и, че ръководителите на държавни предприятия също трябва да го изискват. Бившият шеф Пътна полиция е на мнение, че в България контролът по отношение на алкохола е интензивен - законът разрешава проверки по всяко време и при съмнение за водач в нетрезво състояние. \"Даже при леките ПТП-та се проверяват и двамата водачи\", допълни той. В края на разговора, Ананиев призова гражданите към внимателно шофиране със съобразена скорост.", "date": "2018.06.11", "title": "Експерти съветват фирмите: Снабдете се с блокиращи двигателя устройства в случай на пиян шофьор!"}
{"url": "https://www.bgonair.bg/bulgaria/2018-06-11/tir-zatisna-mikrobus-i-blokira-rishkiya-prohod", "text": "Тежка катастрофа между ТИР и микробус затвори Ришкия проход. Около 14 часа тежкокотоварен автомобил с украинска регистрация затиска микробус с турска на около три километра от язовир Камчия.  За съжаление водачът на микробуса е загинал на място. Микробусът е превозвал 8 пътници - петима от тях са настанени в болницата в Шумен с различни наранявания - две жени, две момчета между 10 и 12 години и едно бебе.  Най-тежко е състоянието на една от жените и на бебето, като по първоначална информация те са с черепно-мозъчни травми. Шофьорът на ТИР-а с украинска регистрация е бил пиян. Пробата е показала 2.81 промила. Движението в района на катастрофата се пренасочва през Провадия. Образуваха се километрични опашки от ТИР-ове.", "date": "2018.06.11", "title": "Тежка катастрофа: ТИР затисна микробус и блокира Ришкия проход"}
{"url": "https://www.bgonair.bg/bulgaria/2018-06-11/katastrofa-na-am-struma-prichini-zadrastvaniya", "text": "Километрични задръствания се извиха на автомагистрала \"Струма\" по обед, заради катастрофа. Бус удря отзад камион на 29 километър в посока Благоевград. Шофьорът на буса е тежко пострадал и е откаран в болница.  Шофьорът на камиона няма наранявания. Причините за катастрофата се изясняват.", "date": "2018.06.11", "title": "Катастрофа на АМ \"Струма\" причини задръствания"}
{"url": "https://www.bgonair.bg/sutreshen-blok/2018-06-11/shte-se-nameri-li-uchilishte-za-boris", "text": "\r\n Синът на Надежда - Борис е със специални образователни потребности (СОП), и оказва се, училищата не го искат. Тя описва перипетиите си във Facebook, където одисеята й предизвиква вълна от гняв и съпричастност. Надежда подала документи за приема на Борис в няколко училища. Училището, където се класира е 32 СУ, откъдето по-късно получава отказ, защото \"не е удачно\". В студиото на   Надежда Данабашева потвърди, че реакцията на обществото и институциите е била бурна след публикуването на поста й в социалните мрежи.  \"Все още чакаме класирането от училищата, в които кандидатствахме. Различни директори и психолози ни увериха, че можем да запишем Борис при тях\", обнадеждена е тя. \"Не смятам че допуснах грешка - исках да говоря по темата, в момента в София има 2000 деца със специални образователни потребности. Не всички са се сблъсквали с такова отношение, в системата има и добри специалисти, но под моя пост във Facebook, от който започна всичко, се разбра, че има десетки родители с проблеми\", каза Данабашева в \" \". Междувременно, директорът на столичното 64 ОУ - г-жа Иванова покани майката на Борис за диалог, като каза: Виждала съм тези родители и безизходицата им. Когато ги приемат в училище те се разплакват от облекчение. Борис трябва да има равен шанс със всички останали. Наскоро говорих с децата защо не приемат различните, те ми отговориха: \"Защото не ги разбираме\". Училищният психолог, г-жа Стефанова, допълни, че децата с аутизъм не пречат на останалите повече от другите. \"Има моменти в които са по-експанзивни, но в нашето училище има добри специалисти - логопед и ресурсен учител, които могат да се справят\", каза тя. Надежда Данабашева е на мнение, че хората са уплашени от диагнози, които не познават. \"Децата са много различни - има широк спектър от състояния.  \r\nСтрахът от това, че детето има проблем и диагноза, без среща с него е недопустим, защото така не се дава равен шанс на всички. Аутизмът не е нито страшен, нито заразен\", сподели майката. Надежда благодари на всички, които са се свързали с нея и изрази увереност, че ще намерят училище, като заяви, че 32 СУ имат най-малко деца със СОП от всички останали в София.   \"Много институции се свързаха с мен - имах разговори с МОН - планират се обучения за работа с деца със СОП с голяма част от учителите в София. Родителите имат нужда от допълнителна помощ\", каза още тя. \r\n  ", "date": "2018.06.11", "title": "Ще се намери ли училище за Борис?"}
{"url": "https://www.bgonair.bg/sutreshen-blok/2018-06-11/topal-i-leten-den-ochakvame-dnes-temperaturite-na-mesta-shte-preskochat-30-gradusa", "text": "\r\n Приближава средата на месец юни, а температурите днес в страната ще са типични за юли. Днес вероятността за валежи е малка, с малки количества и на малко места в страната. Денят ще бъде слънчев и топъл в голяма част от страната, а максималните температури на места ще бъдат и над 30 градуса. Синоптикът на   Симеон Матев обясни, че през втората половина на седмицата се очакват повече облаци и валежи на повече места в страната. Превалявания и прегърмявания ще има главно в Западна България, а по морските ни курорти  в края на седмицата  облаци не се очакват.", "date": "2018.06.11", "title": "Топъл и летен ден очакваме: Температурите на места ще прескочат 30 градуса"}
{"url": "https://www.bgonair.bg/bulgaria/2018-06-11/vandalski-akt-patnik-vav-vlak-beshe-utselen-s-kamak", "text": "\r\n Инцидент във влака Благоевград - София. Човек е бил ударен с камък снощи, докато композицията е минавала през квартал \"Факултета\". Това става ясно от пост в социалните мрежи. В публикувания клип мъж обяснява как човек е бил уцелен от хвърлен през прозореца камък. На кадрите се вижда пострадалият да лежи на земята, а лицето му е окървавено. Очевидци веднага са сигнализирали на спешния телефон 112, до няколко минути линейка пристига и откарва мъжа в болница. От началото на годината това влаковете, които са замеряни с камъни са 19. \"Още преди няколко години започнахме работа с БДЖ и НКЖИ по повод инцидентите, случващи се в ромските махали, през които влаковете преминават. Бе изготвена програма и на място имаше екипи, които работеха с обитателите на тези райони. Тази програма обаче преди няколко месеца бе спряна от министър Московски\", заяви в телефонен разговор за \"България сутрин\" комисарят на ромите в България Петко Тончев. По думите му в кв. \"Факултета\" има група роми, която периодично създава проблеми. Съответните институции са били информирани, но към момента мерки не са взети. \r\n  ", "date": "2018.06.11", "title": "Вандалски акт: Пътник във влак беше уцелен с камък"}
{"url": "https://www.bgonair.bg/sutreshen-blok/2018-06-11/biznes-za-milioni-zashto-horata-prodalzhavat-da-stavat-zhertva-na-alo-izmami", "text": "\r\n За пореден път възрастни хора попаднаха в капана на \"ало\" измамници. 76-годишен мъж от софийско село даде  600 000 евро в рамките на половин година! Той дори продавал имоти, за да има пари, които да даде на мошениците. Мъжът живеел сам, нямал роднини. Бандитите му обещали, че ще пазят парите в сейф.  65-годишна жена също стана жертва на ало апаши. Между 2 и 6 юни тя е дала на измамниците над 400 хил. лева и половин килограм злато в София. Измамата е била извършена между 2 и 6 юни. Схемата, по която е била излъгана възрастната жена, е съдействие на полицията за залавяне на хакери и измамници. \"Индустрията с телефонни измами в България бележи ръст, на който могат да завидят множество телекомуникационни компании в света. Тя намира почва у нас, тъй като предлага действия по втория начин, а именно - чрез рушвет. И хората се съгласяват, тъй като са наясно, че в страната ни без да се дадат пари за подкуп нищо не става\", посочи в студиото на \"България сутрин\" журналистът Анна Заркова. Според психолога Пламен Димитров липсата на доверие към официалната институционална пракрика и толерантността към корупционните модели на поведение, които гарантират успех, когато реалната система не функционира ефективно, са част от факторите, даващи успех при подобни схеми. \"Много от измамените обаче са хора, които са изолирани и се тревожат за своите близки. Те искат да бъдат полезни по някакъв начин. Не винаги профилът на жертвата е един и същ\", подчерта експертът.", "date": "2018.06.11", "title": "Бизнес за милиони: Хора продължават да стават жертва на \"ало\" измами"}
{"url": "https://www.bgonair.bg/bulgaria/2018-06-11/prodalzhava-izdirvaneto-na-izbyagaliya-retsidivist-radoslav-kolev", "text": "Продължава издирването на избягалия затворник Радослав Колев. По неофициална информация полиция претърсва района около село Ябланица, община Своге. Властите призовават всеки, който знае нещо за избягалия затворник да подаде сигнал в МВР. Анонимността е гарантирана. Колев избяга от Централния софийски затвор заедно с Владимир Пелов на 3 април. Според бащата на Радослав Колев, той най-вероятно вече е извън страната. Полицията обаче смята, че беглецът няма ресурс да напусне България и се крие у нас. Колев е на 28 години. Осъден е за убийство и опит за убийство.", "date": "2018.06.11", "title": "Продължава издирването на избягалия рецидивист Радослав Колев"}
