{"url": "https://www.bgonair.bg/world/2018-02-27/130-patnitsi-blokirani-otmeniha-polet-parizh-sofiya", "text": "130 пътници, повечето от които българи, са блокирани на парижкото летище Буве. Заради лошото време вчера е бил отменен полетът им с Wizz Air до София. Сънародниците ни са се свързали с посолството ни и са информирали мисията, че все още чакат пренасочване и намиране на други подходящи полети. Според авиокомпанията всеки пътник е получил на своята електронна поща предложение с възможностите за придвижване с други полети. Wizz Air е информирала още, че в случай на невъзможност за транспортиране на част от пътниците в рамките на деня, те могат да се настанят в хотела на летището. Те ще заплатят своята нощувка, а авиокомпанията се ангажира да възстанови сумата, след представяне на необходимите документи. Всички български граждани, които желаят да получат актуална информация или да подадат сигнал за техни близки и познати, могат да го направят на дежурните телефони на българското посолство във Франция: +33 1 45 51 85 90, +33 1 45 51 85 90.     ", "date": "2018.02.27", "title": "130 пътници блокирани, отмениха полет Париж - София"}
{"url": "https://www.bgonair.bg/bulgaria/2018-02-27/sled-sreshtata-pri-dogan-parvo-darzhavata-da-se-proiznese-za-chez", "text": "Ръководството на ДПС се събра в Боянските сараи на почетният лидер на партията Ахмед Доган. Движението настоя държавата да се произнесе за съдбата на сделката с покупката на ЧЕЗ.  Председателят на парламентарната група на ДПС Мустафа Карадайъ коментира и оставката на енергийният министър Теменужка Петкова.  \"Очакваме темата да достигне до Народното събрание. Там ще изложим нашите аргументи и мотиви към оставката ѝ. След като съответните органи се произнесат за сделката с ЧЕЗ, едва тогава и ние ще се произнесем\", отбеляза той.  ", "date": "2018.02.27", "title": "След срещата при Доган: Първо държавата да се произнесе за ЧЕЗ!"}
{"url": "https://www.bgonair.bg/world/2018-02-27/cheshki-medii-tvardyat-ofshorni-firmi-osigurili-polovinata-pari-za-sdelkata-chez", "text": "Темата \"ЧЕЗ\" продължава да е \"гореща\" и за чешката преса. След публикациите на вестник \"Лидове новини\", че офшорни фирми са осигурили милиони за купуването на \"ЧЕЗ\" от \"Инерком\", днес изданието публикува подробен материал за сделката. В него се твърди, че офшорните фирми са осигурили почти половината от цялата сума. Едната от тези компании се казва \"Ескорт Трейд“ със съсобственик руско-грузински бизнесмен. Неговото име пък фигурира в международното разследване за укриване на данъци \"Парадайз пейпърс“. Със същата компания е свързано и друго дружество, гарантирало един от банковите кредити за \"ЧЕЗ\".", "date": "2018.02.27", "title": "Чешки медии твърдят: Офшорни фирми осигурили половината пари за сделката \"ЧЕЗ\""}
{"url": "https://www.bgonair.bg/world/2018-02-27/politsiyata-v-bryuksel-pribira-na-toplo-bezdomnitsi-spasyava-gi-ot-studa", "text": "Спящи на улицата бездомници бяха арестувани в Брюксел, за да бъдат спасени от премръзване в необичайния студ, настигнал страната. Полицията беше изпратена в няколко квартала в столицата да прибере спящите на открито, дори ако те не желаят да отидат в градските убежища. Градоначалникът на община \"Иксел\" Винсен Де Волф обясни, че акцията се прави за доброто на хората, тъй като студовете могат да им причинят измръзване и смърт. Общината е заделила отопляемо помещение, където те да бъдат подслонени временно, докато премине ледената вълна. Кметът е наредил на полицията да прибира принудително бездомниците, които не желаят доброволно да отидат в приютите на общината или на благотворителни организации. 10 човека бяха прибрани в първия ден от акцията. Белгия е в ръцете на т нар. \"Сибирска мечка\" - антициклон, довел до необичайно ниски температури, стигащи до минус 10, но усещащи се до минус 17 градуса. Като най-лошото все още предстои в сряда и четвъртък, когато се очаква живачните стълбове да паднат още по-ниско. \"Бездомните са отвеждани в отоплени стаи, където се преглеждат от лекар, който определя здравословното им състояние и преценява дали за тях ще бъде опасно да бъдат върнати на открито. Ако лекарят е съгласен, те биват оставяни в общината до следващата сутрин\", поясни кметът. Около 3000 бездомници живеят в Брюксел и околностите. \"Иксел\", където се намират централите на основните европейски институции, са сред предпочитаните места за пренощуване на открито заради многобройните отводи на климатични инсталации. Кметовете на останалите квартали също са издали заповеди за принудително събиране на бездомници, като се наблегне първо на децата, спящи навън. Повечето от тях са румънци, просещи през деня от пешеходците. Пренощуването на открито не е забранено в Белгия. Властите могат само при изключителни обстоятелства и \"абсолютна необходимост\" да преместват от улиците бездомниците. Общинските приюти в Брюксел ще бъдат отворени до 8 март.", "date": "2018.02.27", "title": "Полицията в Брюксел прибира \"на топло\" бездомници, спасява ги от студа"}
{"url": "https://www.bgonair.bg/world/2018-02-27/berluskoni-iska-tayani-za-premier-na-italiya", "text": "Настоящият председател на Европейския парламент Антонио Таяни беше посочен за нов премиер на Италия. Това стана днес, когато Силвио Берлускони обяви Таяни за бъдещ шеф на кабинета. Парламентарните избори в Италия са в края на тази седмица. Очаква се водената от бившият премиер на страната коалиция да спечели най-много гласове, но проучванията показват, че резултатът няма да бъде достатъчен за самостоятелно управление. Самият Силвио Берлускони уточни, че Антонио Таяни все още не му е дал отговор дали би станал премиер. Настоящият председател на Европейския парламент е сред най-верните и приближени хора на Берлускони.", "date": "2018.02.27", "title": "Берлускони иска Таяни за премиер на Италия"}
{"url": "https://www.bgonair.bg/world/2018-02-27/neapol-vidya-nay-silniya-snegovalezh-ot-50-godini-nasam", "text": "\r\n Зимата в Европа представя и красива картина. Над Неапол се изсипа най-тежкият снеговалеж от 50 години насам. Южният средиземноморски град рядко вижда подобна бяла покривка. Властите затвориха достъпа до вулкана Везувий, а учениците в района се радват на необичайно дълга ваканция. Причината е, че след снега, в края на седмицата предстоят и парламентарни избори в Италия.", "date": "2018.02.27", "title": "Неапол видя най-силния снеговалеж от 50 години насам"}
{"url": "https://www.bgonair.bg/world/2018-02-27/vapreki-zapovedta-na-putin-oganyat-v-iztochna-guta-ne-sekva", "text": "5-часовото примирие в Сирия беше нарушено, въпреки заповедта на президента Владимир Путин. По-рано държавният галва призова сирийските си съюзници да прекратяват огъня в Източна Гута всеки ден между 9 и 14 часа.  Хуманитарни коридори трябваше да позволят на цивилните да напускат района. Източна Гута е последният бунтовнически анклав към сирийската столица Дамаск.  През силите на Башар Асад засилиха офанзивата срещу него. Над 550 цивилни са били убити за последните 8 дни, твърдят данни на неправителствени организации.   ", "date": "2018.02.27", "title": "Въпреки заповедта на Путин, огънят в Източна Гута не секва"}
{"url": "https://www.bgonair.bg/world/2018-02-27/avstriyskata-obshtestvena-televiziya-sadi-vitsekantslera-zaradi-obvinenie-v-lazha", "text": "Австрийската обществена телевизия с необичаен ход. Заведе дело срещу вицеканцлера Хайнц-Кристиан Щрахе.  Причината е, че Щрахе обвинява телевизията в леви политически пристрастия. Той каза, че планира да предприеме мерки, които да направят медията по-обективна, както и да премахне лицензионните такси, с които се финансира.  Преди две седмици Щрахе качи във Facebook снимка на популярния водещ Армин Волф и думите: \"Има място, където лъжите стават новини. Това място е телевизия \"О Ер Еф\" (ОRF). От медията вече поискаха извинения от вицеканцлера и съобщиха, че са завели отделно дело срещу него.", "date": "2018.02.27", "title": "Австрийската обществена телевизия съди вицеканцлера заради обвинение в лъжа"}
{"url": "https://www.bgonair.bg/world/2018-02-27/germaniya-zabrani-dizelovite-dvigateli-v-golemite-gradove", "text": "Върховният съд на Германия разреши на големите градове да забраняват автомобилите с дизелови двигатели. Мярката ще засегне 12 млн. автомобила в най-големия европейски пазар, тъй като производителите ще трябва да направят скъпи подобрения или напълно да се откажат от цели серии. Федералното правителство в Берлин е против градската забрана, защото смята, че това ще раздразни милиони собственици на дизелови коли и ще обърка трафика в градовете. Общественият транспорт пък не е готов да компенсира една сериозна промяна в организирането на превозите. В Германия се продават близо 3 млн. нови автомобили годишно, като половината от тях са с дизелови мотори. \r\n ", "date": "2018.02.27", "title": "Германия забрани дизеловите двигатели в големите градове"}
{"url": "https://www.bgonair.bg/denqt-on-air/2018-02-27/ekzarhiyata-balgarskoto-sartse-na-istanbul-dokosvane-do-nezabravenite-koreni", "text": "\r\n Новата лента \"Екзархията - българското сърце на Истанбул\" ще ни представи емоционален разказ на поколенията българи, живеещи в турския град, без да са допуснали да забравят своите корени. Името на филма е дадено от учениците на българското неделно училище там, което започва да функционира отново, след близо половинвековно прекъсване, разкри в студиото на   режисьорът Стилян Иванов. \"Аз и екипът ми се допряхме до корени, които в България трудно можем да открием\", допълни той. В българското училище децата учат народни танци, песни, а същото правят и техните баби, дядовци и родители, допълни гостът на  \"Екзархията - българското сърце на Истанбул\" е правен по поръчение на българската общност в турския град, както и на Министерството на външните работи, и Генералното ни консулство там - където ще се състои премиерата. Тя ще бъде на 2 март от 17.00 часа, а след това лентата ще бъде достъпна за гледане и в Youtube, обясни Иванов.  ", "date": "2018.02.27", "title": "\"Екзархията - българското сърце на Истанбул\"  - докосване до незабравените корени"}
{"url": "https://www.bgonair.bg/bulgaria/2018-02-27/prokuraturata-povdigna-obvinenie-sreshtu-ilko-semerdzhiev-zaradi-zaplahi", "text": "Софийската градска прокуратура внесе в съда обвинителен акт срещу Илко Семерджиев - министър на здравеопазването в служебния кабинет на Огнян Герджиков. Семерджиев е обвинен, че е заплашвал директора на Изпълнителната агенция по лекарствата. Той е искал и да бъде назначен конкретен човек за заместник-изпълнителен директор на Агенцията. Ако съдът го признае за виновен, Семерджиев може да получи наказание затвор до 6 години. Към момента спрямо него е определена мярка за неотклонение - подписка.", "date": "2018.02.27", "title": "Прокуратурата повдигна обвинение срещу Илко Семерджиев заради заплахи"}
{"url": "https://www.bgonair.bg/bulgaria/2018-02-27/boyko-borisov-izprashta-pravitelstven-samolet-na-bedstvashtite-v-timishoara", "text": "\r\n Премиерът Бойко Борисов разпореди правителствен самолет да прибере бедстващите българи в Тимишоара. Цяло денонощие 120 българи се оказаха блокирани на летището в румънския град при изключително тежки условия. Сред блокираните има деца, бременни жени и възрастни, които се нуждаят от медицинска помощ. Още подробности по темата вижте във видеото. ", "date": "2018.02.27", "title": "Премиерът изпраща правителствен самолет на бедстващите в Тимишоара"}
{"url": "https://www.bgonair.bg/direktno/2018-02-27/nezkonnata-sech-vodi-do-bedstviya", "text": "", "date": "2018.02.27", "title": "Незаконната сеч води до бедствия"}
{"url": "https://www.bgonair.bg/denqt-on-air/2018-02-27/klyuchat-za-silna-evropa-e-v-evrointegratsiyata-na-balkanite", "text": "\r\n Можем ли да говорим за засилване на ролята на България в евроинтеграцията на Западните Балкани? Преди дни премиерът Борисов заяви от Лондон, че за изграждането на транспортните коридори в района ще бъдат нужни 30 млрд. евро.  След това си изказване министър-председателят на Албания Еди Рама определи Борисов като \"Меркел на Балканите\".  \"Заявлението на Борисов е много сериозно. Без да определим ясна пътна карта за евроинтеграция на Балканите, оставяме опция за Русия и Турция да прокарват своите интереси. А те го правят много умело и дискретно. Сърбия получи скъпа военна техника като подарък от Русия веднага, след като обяви, че поема по европейския път\", отбеляза председателят на ДАБЧ Петър Харалампиев.  Според госта Европа дава много ясен знак на Западните Балкани, че има нужда от тях. Именно така Съюзът щял да остане силен.  \"Трябва да се направят реални, адекватни, сериозни реформи в тези държави. България дава ясен знак, че поставяме сериозно въпросите си. Според мен има позитивен път, а ние сме проводникът му в последната година и половина. Води се сериозна кампания страните от Западните Балкани да преборят собствените си проблеми и след това враждите помежду си\", подчерта Харалампиев в \"Денят ON AIR\". Той заяви пред Bulgaria ON AIR, че подобряване на комуникацията с българите в чужбина е мост към подобряване на евроинтеграцията на държавата ни.  \"Толкова години на Балканите нямаше признато българско малцинство. Такова се призна в Албания. Допреди години да кажеш, че си българин в Македония, беше табу. Днес все повече млади македонци свободно заявяват, че са българи. Вече и бесарабските българи виждат страната ни като по-отворена\", обобщи председателят на ДАБЧ.  За финал на разговора Харалампиев изтъкна, че е важно българите в България и българите в чужбина да работят заедно, защото България е там, където живеят българите.", "date": "2018.02.27", "title": "Ключът за силна Европа е в евроинтеграцията на Балканите"}
{"url": "https://www.bgonair.bg/reportazhi/2018-02-27/pozharnikari-spasiha-detsa-ot-zakasal-avtobus", "text": "\r\n Пожарникари спасиха 5 деца от ученически автобус, който закъсал в преспите в Дряново. Инцидентът е станал вчера следобед, докато децата се прибирали по домовете им в околните села след края на учебните занятия. Превозното средство закъсало и се окопало в снега. Сигналът е подаден от жената, която управлява автобуса, след като първо на помощ са се притекли трактори, които обаче не са могли да помогнат. На мястото веднага е пристигнал екип на пожарната, а децата са били откарани до домовете им със специализирания автомобил. Учениците са били откарани до центъра на село Гостилица. На територията на община Дряново няма затворени училища към този момент, а днес учениците отново бяха в класните стаи.", "date": "2018.02.27", "title": "Пожарникари спасиха деца от закъсал автобус"}
{"url": "https://www.bgonair.bg/bulgaria/2018-02-27/prodazhba-na-chez-shte-ima-smyatat-ot-kompaniyata", "text": "\r\n Регионалният мениджър на ЧЕЗ за България Карел Крал оспори премиера Бойко Борисов и обяви, че според него сделката за продажбата на дружеството на компанията Инерком ще бъде приключена успешно. Пред   той обясни, че има теоретична възможност сделката да не се осъществи, но според Крал няма причина това да стане. По думите му купувачите са били проверени от край до край. ", "date": "2018.02.27", "title": "Продажба на ЧЕЗ ще има, смятат от компанията"}
{"url": "https://www.bgonair.bg/reportazhi/2018-02-27/kashtata-s-kulata-veche-e-v-istoriyata", "text": "\r\n \"Къщата с кулата\" в столичния квартал \"Лозенец\" беше изцяло разрушена. Сградата е била паметник на културата, но години преди събарянето, статутът ѝ е бил отнет с решение на Националния институт към Министерството на културата. \"Къщата с кулата\" се издига на булевард \"Джеймс Баучер\" повече от 80 години, но от нея вече са останали само руйни. През годините собствениците на сградата са правили няколко пъти опити да я съборят, а за запазването ѝ бяха организирани подписки, които обаче останаха без резултат. Именно заради това от местната община предлагат законодателни промени, които да гарантират запазването на сградите, които са паметници на културата. Повече подробности вижте в репортажа", "date": "2018.02.27", "title": "\"Къщата с кулата\" вече е в историята"}
{"url": "https://www.bgonair.bg/world/2018-02-27/zadarzhaha-hedar-lokliar-za-domashno-nasilie", "text": "Aктрисата Хедър Локлиър беше арестувана за предполагаемо домашно насилие и нападение на полицай, съобщи Асошиейтед прес. Жертвата е приятелят на 56-годишната актриса, който живее с нея, пише Хедър Локлиър вече е освободена под гаранция от ареста, но ще трябва да се яви в съда през март. Актрисата е бивша съпруга на Ричи Самбора. Двамата се ожениха през 1994 г. и се разведоха през 2007 г., но споделят, че са продължили приятелството си. Китаристът на групата Bon Jovi и Хедър  имат дъщеря Ава, която тръгна по стъпките на майка си и стана актриса и модел.", "date": "2018.02.27", "title": "Актрисата Хедър Локлиър беше арестувана за домашно насилие"}
{"url": "https://www.bgonair.bg/world/2018-02-27/uvelichava-se-broyat-na-zhertvite-sled-eksploziyata-v-lestar", "text": "Жертвите на експлозията, която срина 3-етажна сграда в английския град Лестър, вече са 5. Петима от пострадалите все още са в болница, а един от тях остава в критично състояние. Полицията в района временно прекъсна претърстването на отломките поради риск от срутване, но по-късно тя продължи. Местните очакват тя да продължи поне още няколко дни. От полицията заявиха, че инцидентът не се разглежда като терористичен акт.", "date": "2018.02.27", "title": "Расте броят на жертвите след експлозията в Лестър"}
{"url": "https://www.bgonair.bg/world/2018-02-27/gradushka-pokri-kaliforniyskata-stolitsa-sakremento", "text": "Градушка покри калифорнийската столица Сакраменто след гръмотевична буря. Това е първият валеж в района от близо месец след продължителна суша.  Местните жители се зарадваха на явлението, а много от тях дори го объркаха със сняг. Синоптиците обаче потушиха ентусиазма им като заявиха, че градушката не се брои за снеговалеж. Такъв за последно е регистриран преди 8 години. А през 1976 година било и най-голямото натрупване в района - цели 5 см.  ", "date": "2018.02.27", "title": "Градушка покри калифорнийската столица Сакраменто"}
{"url": "https://www.bgonair.bg/bulgaria/2018-02-27/chetvarti-opit-za-start-na-megadeloto-za-ktb", "text": "Пореден четвърти опит да бъде даден ход на мегаделото за КТБ. Основният обвиняем Цветан Василев все още е в Сърбия, но от края на януари се смята за редовно призован. Адвокатите на подсъдимите днес се готвят да искат прекратяване на делото за присвояването на близо 3 млрд. лв. от затворената през юли 2014 г. банка.", "date": "2018.02.27", "title": "Четвърти опит за старт на мегаделото за КТБ"}
{"url": "https://www.bgonair.bg/bulgaria/2018-02-27/megadeloto-ktb-startira-ot-chetvartiya-opit", "text": "\r\n При четвъртия опит Специализираният съд даде ход на мегаделото \"КТБ\". От всички 17 обвиняеми са снети показания, с изключение на Цветан Василев, който все още е в Сърбия. Адвокатите на Цветан Василев посочиха, че срещу него се води дело за екстрадация и той не може да напуска страната. Прокуратурата настоя делото да тръгне в отсъствието на Василев, защото той е получил лично обвинителния акт по делото. Делото продължава с разпоредително заседание, на което трябва да се изчистят всички въпроси около това дали са допуснати процесуални нарушения от прокуратурата при разследването на фалиралата банка. Цветан Василев е задочно обвинен за създаване и ръководене на престъпна група, отговорна за присвояване на 2,559 млрд. лв. както и за общо 146 престъпления.", "date": "2018.02.27", "title": "Мегаделото \"КТБ\" стартира от четвъртия опит"}
{"url": "https://www.bgonair.bg/bulgaria/2018-02-27/premierat-obyavi-nyama-sdelka-za-chez", "text": "\r\n Премиерът Бойко Борисов обяви, че няма реализирана сделка за продажбата на ЧЕЗ. Той е получил от чешкия си колега Андрей Бабиш поисканата конфиденциална информация за сделката с ЧЕЗ. Това съобщи българският министър-председател на извънреден брифинг на ГЕРБ в Народното събрание. По думите на Бойко Борисов към момента няма реално плащане и финализирана сделка за продажбата на ЧЕЗ няма, а  според получените от Чехия данни има само изпратени писма за намерения, които нямат правна стойност. Зад всичко това премиерът Борисов видя опит за свалянето на правителството и дестабилизация. Според българския министър председател определени среди се опитват да повторят случилото се през 2013 година. Тогава след забавяне на фактурите за ток се стигна до масови протести и падане на правителството. Бойко Борисов беше категоричен, че този път оставка няма да има и всички контролни органи на страната ще направят всичко възможно да проверят какво се случва с тази сделка.  От доклада, който е изпратен от Чехия, става ясно още, че действително има данни за офшорни компании, които стоят зад сделката с ЧЕЗ и финансиране от български банки, които според Бойко Борисов са имали проблеми и преди. Поради тази причина БНБ, Комисията за финансов надзор и всички други отговорни институции ще се заемат с казуса, за да разберат какво всъщност се е случило. Премиерът обяви още, че не е решено дали оставката на Теменужка Петкова ще бъде приета. В четвъртък в парламента ще има съвместно заседание на енергийната комисия и на Комисията за контрол на службите за сигурност. Очаква се след това да бъде взето окончателното становище дали оставката на Петкова да бъде приета. Управляващите обявиха днес, че ще инициират и законодателни промени, с които да се гарантират блокиращи квоти за държавата в стратегически компании.", "date": "2018.02.27", "title": "Премиерът обяви: Няма сделка за ЧЕЗ!"}
{"url": "https://www.bgonair.bg/bulgaria/2018-02-27/tezhkata-zima-zatvori-940-uchilishta-v-stranata", "text": "\r\n 940 затворени училища в цялата страна заради тежката зима. В Североизточна България закъсали автомобили, затворени пътища и бедстващи общини. Столицата отново без \"синя\" и \"зелена\" зона заради натрупаните преспи. Глобени са фирми заради непочистени улици.  В Русе натрупа снежна покривка около 30 см. В общините Борово и Сливо поле е обявено бедствено положение. Има прекъсване на електрозахранване и водоподаване.  Към момента затворени остават пътищата в посока Разград и Силистра. В тези участъци са изпратени роторни снегорини, които да разбиват натрупаните преспи.  На \"Дунав мост\" обстановката е сравнително спокойна, в момента оттам преминават само леки и лекотоварни автомобили, предаде репортерът на Bulgaria ON AIR Силва Агопян. От Областна администрация Русе съобщиха, че проблеми има и в Румъния. Затворен е пътят между Гюргево и Букурещ. 50 машини почистват Русе към този час. Проблем обаче създават безразборно паркираните автомобили по улиците на града.  Заради лошото време са затворени 70 училища на територията на областта. Дървената ваканция в Русе ще продължи до 1 март, а в Бяла до 2 март. Заради усложнената пътна обстановка в цялата страна, от Агенция \"Пътна инфраструктура\" призовават шофьорите да карат с повишено внимание.  От 7 часа сутринта АМ \"Тракия\", в участъка от Бургас до Карнобат, вече е отворена.  \r\nОтворена е и АМ \"Хемус\". Усложнено е движението в Добричко.  Тъй като предстои нов снеговалеж в следобедните часове, преди да тръгнете на път следете на сайта на пътната агенция в реално време кои пътища са затворени.", "date": "2018.02.27", "title": "Тежката зима затвори 940 училища в страната"}
{"url": "https://www.bgonair.bg/sutreshen-blok/2018-02-27/traycho-traykov-darzhavata-mozhe-da-se-namesi-v-sdelkata-za-chez", "text": "\r\n Ако оставката на Теменужка Петкова въобще има някакво основание, то то не е, че бившият енергиен министър не се е познавал с избрания купувач на ЧЕЗ, а това, че не се е интересувал от случващото се. Дори и държавата да няма формални лостове, което не смятам, че е вярно, не е редно и не е за вярване дори, че правителството не се е интересувало от тази сделка. Това заяви в студиото на  бившият министър на енергетиката Трайчо Трайков. Вчера стана ясно, че Националната агенция по приходите е започнала проверка по сделката между ЧЕЗ и \"Инерком\", а президентът Румен Радев се срещна с шефа на Комисията за енергийно и водно регулиране Иван Иванов и призова за повече информация за случая с ЧЕЗ от институциите. На този фон пък се появиха твърдения, че офшорна компания е финансирала голяма част от сделката между дружеството и пазарджишката фирма \"Инерком\" ООД със собственик Гинка Върбакова. \"Сделката тече от много време. Тя не падна като гръм от ясно небе. И изглежда странно, че на фона на доста по-сериозни компании, които проявяваха интерес, точно тази беше избрана\", коментира Трайчо Трайков. Пред  той бе категоричен, че на първо място стои въпросът за финансирането, тъй като най-важна е цената и сигурността, че купувачът ще успее да я плати. \"Управлението на този бизнес е изключително сложно, то е комплекс от финансови, текнически, регулаторни и юридически аспекти\", подчерта още бившият министър на енергетиката. По думите му твърденията на правителството, че държавата не може да се меси в една частна сделка не са съвсем верни, а договори с такъв мащаб винаги са обект на политически разговор.", "date": "2018.02.27", "title": "Държавата може да се намеси в сделката за ЧЕЗ, категоричен е Трайчо Трайков"}
{"url": "https://www.bgonair.bg/bulgaria/2018-02-27/borisov-iska-ot-cheshkiya-premier-informatsiya-za-sdelkata-s-chez", "text": "\r\n Премиерът Бойко Борисов е поискал от чешкия си колега Андрей Бабиш информация за сделката за продажбата на активите на ЧЕЗ в България. Това заяви шефът на парламентарната група на ГЕРБ Цветан Цветанов след приключването на политическия консултативен съвет, който се проведе в Министерския съвет. Цветанов каза още, че чешките институции са проверявали сделката и е имало доклад от финансовия министър на Чехия. Борисов е поискал тази информация да стигне и до българските власти. По думите му има и решение по време на обсъждането в парламента да бъде поканен и представител от президентската институция.  В четвъртък на съвместно заседание на енергийната комисия и на Комисията за контрол на службите за сигурност ще бъдат изслушани всички институции, които трябва да проверят сделката за бизнеса на ЧЕЗ. Дотогава е възможно да пристигне информация от чешката държава. Коалиционните партньори ГЕРБ и Обединени патриоти са решили да се изчака да приключи изслушването в парламента и едва след това да бъде разглеждана подадената от енергийния министър Теменужка Петкова оставка. Очаква се след заседанието на комисиите в четвъртък да бъде взето окончателното становище дали оставката на Петкова да бъде приета, или не и ако бъде приета, да се търси нов министър. Засега на консултативния съвет не е обсъждано име на нов министър, като Цветанов уточни, че ако се стигне дотам, това вероятно ще стане следващата седмица. Докато чешкият доклад не пристигне, се отлага и гласуването на подадената от енергийния министър Теменужка Петкова оставка. БСП от своя страна започва обявената от социалистите ревизия на прехода, като праща папката с приватизацията на ЧЕЗ на прокуратурата.", "date": "2018.02.27", "title": "Борисов иска от чешкия премиер информация за сделката с ЧЕЗ"}
{"url": "https://www.bgonair.bg/bulgaria/2018-02-27/zaradi-vremeto-110-dushi-minali-prez-pirogov-za-24-chasa", "text": "110 души са преминали през спешния травматологичен кабинет на \"Пирогов\" през последното денонощие заради лошите метеорологични условия, съобщиха от лечебното заведение, цитирани от \"Фокус\".  45 от посетилите болницата са хоспитализирани. От \"Пирогов\" отчитат, че най-много са травмите на глезените вследствие на падания.  Пострадалите са от различни възрастови групи.", "date": "2018.02.27", "title": "Заради времето: 110 души минали през \"Пирогов\" за 24 часа"}
{"url": "https://www.bgonair.bg/bulgaria/2018-02-27/prezidentat-podozira-skritoto-pridobivane-na-chez", "text": "\r\n По сделката с купуването на ЧЕЗ от фирмата \"Инерком\" трябва да се зададат много въпроси, коментира президентът Радев. Според държавния глава става дума за скрито придобиване на дружеството.  Комисията за енергийно и водно регулиране не може да проверява сделката за ЧЕЗ в България, това каза шефът на енергийния регулатор Иван Иванов пред журналисти. Комисията може да се произнесе само и единствено по лицензията на дружеството, поясни Иванов.", "date": "2018.02.27", "title": "Президентът подозира скритото придобиване на ЧЕЗ"}
{"url": "https://www.bgonair.bg/bulgaria/2018-02-27/dps-shte-obsazhda-trusovete-v-darzhavata-v-saraite-na-dogan", "text": "\r\n Сделката с ЧЕЗ ще бъде един от основните акценти на срещата на ръководството на ДПС с почетния председател на партията Ахмед Доган. Тя ще се проведе в дома на Доган, като на нея ще присъства както Централното оперативно бюро на ДПС, така и депутатите от парламентарната група. Срещата бе определена като напълно регулярна и ни най-малко извънредна от пристигащите в имението емблематични личности за Движението. Ще бъдат обсъдени и политическите трусове в държавата през последните дни.  Не е изключено членовете и депутатите на Движението за права и свободи да обсъдят с почетния им председател Ахмед Доган и ситуацията и напрежението около президента Румен Радев и премиера Бойко Борисов.  \r\n  ", "date": "2018.02.27", "title": "ДПС ще обсъжда трусовете в държавата в сараите на Доган"}
{"url": "https://www.bgonair.bg/bulgaria/2018-02-27/registrirani-sa-94-smartni-sluchai-pri-trudovi-zlopoluki-prez-2017-a", "text": "Общо 2 911 са регистрираните трудови злополуки у нас през 2017 г. Това показва годишна оперативна информация на Националния осигурителен институт (НОИ) за инцидентите по време на работа през миналата година. Данните сочат, че 2318 от тях са станали на работното място, а 593 - при отиване или връщане от работа, съобщават от НОИ. За цялата минала година у нас са регистрирани 94 смъртни случаи при трудови злополуки в 13 икономически сектори. От тях 79 са станали на работното място, а 10 при отиване или връщане от работа. Най-много са трагичните случаи в \"Строителство\" (18); \"Транспорт, складиране и пощи\" (17); \"Преработваща промишленост\" (12) и \"Търговия; ремонт на автомобили и мотоциклети\" (7). От общо 21 икономически сектора в 20 са допуснати наранявания при изпълнение на служебни задължения. Без регистрирани инциденти е секторът, който обединява дейностите на домакинства като работодатели и като производители на стоки и услуги за собствено потребление. С най-много трудови инциденти през 2017 г. е преработващата промишленост, в която през годината са допуснати общо 575 злополуки. В негативната класация следват \"Транспорт, складиране и пощи\" (368), \"Търговия; ремонт на автомобили и мотоциклети\" (241) и \"Строителство\" (175). Най-малко трудови злополуки са допуснати при дейности на екстериториални организации и служби (3) и операции с недвижими имоти (11). Сравнителният анализ на годишните оперативни данни за 2017 г. и 2016 г. регистрира увеличение на трудовите злополуки с 63. Най-съществено покачване има при \"Сухопътен транспорт\", \"Търговия на едро, без търговията с автомобили и мотоциклети\" и \"Горско стопанство\". Намаляват трудовите инциденти при \"Добив на метални руди\", \"Строителство на съоръжения\" и \"Складиране на товари и спомагателни дейности\".", "date": "2018.02.27", "title": "Регистрирани са 94 смъртни случаи при трудови злополуки през 2017-а"}
{"url": "https://www.bgonair.bg/sutreshen-blok/2018-02-27/sdelkata-s-prodazhbata-na-chez-bila-palno-bezobrazie", "text": "\r\n Едно уравнение с много неизвестни - сделката с продажбата на ЧЕЗ, от която зависи енергийното бъдеще на близо 3 млн. души в Западна България, продължава да увлича целия държавен ресурс - политически, икономически, и обществен. В един и същи ден в чешките медии се появи информация, че сделката е осъществена чрез офшорна компания, собственост на руско-грузински бизнесмен, известен от Panama papers. Според   сделката е договаряна на много високо ниво и трудно юридически може да бъде спряна. \" \", категорична е Дончева в студиото на \" \". По думите ѝ трябва много внимателно да се обсъди въпросът дали е добре или не държавата да притежава електроразпределителните дружества. \" \", твърди политикът пред  . Лидерът на \"Движение 21\" е на мнение, че няма как Гинка от Пазарджик или Стамболийски да притежава едно такова огромно дружество като ЧЕЗ. \" \", завърши Дончева.", "date": "2018.02.27", "title": "Преди години – режим на тока, а след ЧЕЗ-а на Гинка...?"}
{"url": "https://www.bgonair.bg/bulgaria/2018-02-27/27-fevruari-obyaven-za-neuchen-za-8-obshtini-zaradi-loshoto-vreme", "text": "Заради лошото време 27 февруари е обявен за неучебен в общините Сливен, Котел, Нова и Стара Загора, Враца, Свищов, Добрич и Ловница. До 1 март включително няма да учат и в 5 общини в област Смолян. Детските градини в Сливен и Котел ще се приемат деца по преценка на родителите, а в Нова Загора детските заведения ще работят, но с намалени и сборни групи.", "date": "2018.02.27", "title": "Неучебен ден в 8 общини заради лошото време"}
{"url": "https://www.bgonair.bg/sutreshen-blok/2018-02-27/snezhno-i-mrazovito-shte-bade-i-dnes-obyaven-e-zhalt-kod-za-niski-temperaturi", "text": "\r\n Днес снеговалежите от запад ще започнат да отслабват. В Източна България обаче ще са все още значителни. Следобед в много райони на страната временно ще спрат, съобщи в студиото на  синоптикът Симеон Матев. Вятърът ще отслабне и ще бъде умерен до силен, от север-североизток. Жълт код заради очаквани ниски температури е обявен в цялата страна с изключение на област Благоевград. \"Сутринта температурите ще са предимно между минус 12 и минус 4 градуса, на места дори по-ниски. Дневните също почти навсякъде ще са отрицателни - между минус 7 и минус 2 градуса, в югоизточните райони малко по-високи\", прогнозира Матев. През нощта срещу сряда, с преминаването на нов средиземноморски циклон, от югозапад валежите отново ще се активизират, предимно в Източна България. До обяд обаче се очаква постепенно да намаляват и дори да спрат, като най-късно това ще се случи в Източна България.      ", "date": "2018.02.27", "title": "Снежно и мразовито ще бъде и днес, обявен е жълт код за ниски температури"}
{"url": "https://www.bgonair.bg/bulgaria/2018-02-27/fandakova-vs-zimata-vsichki-mashini-sa-na-patya-i-chistyat", "text": "\r\n Всички налични машини са изкарани на пътя и се прави всичко възможно да няма проблеми, обяви столичният кмет Йорданка Фандъкова на извънреден брифинг заради лошото време. Тя поясни още, че има леко закъснение на градския транспорт, но няма затворени линии. И днес \"синята\" и \"зелената\" зона няма да работят. \"Обработките продължават, но обстановкат е усложнена. Моля отново всички да бъдат много внимателни. Хора, които ще излязат с автомобилите си, да се съобразят със зимната обстановка. Почистват се спирки, подлези, започна почистването и на тротоари. Очаква се да вали до обяд, довечера отново се очаква да започне да вали\" В кризисния център на общината са пренощували 198 човека без дом. Ще им бъде осигурен престой и през деня, стана ясно още от изказването ѝ.", "date": "2018.02.27", "title": "Фандъкова VS зимата: Търпение! Всички машини са на пътя и чистят"}
{"url": "https://www.bgonair.bg/sutreshen-blok/2018-02-27/160-mashini-se-boryat-sas-snega-v-sofiya-grazhdani-prechat-na-pochistvaneto", "text": "\r\n Усложнена метеорологична и пътна обстановка наблюдаваме в София през последното денонощие. Снегът в столицата все пак намалява, а снегорините са работили цяла нощ. На терен работят 160 машини, като непрекъснато се избутваше снегът от уличното платно и след това се разхвърляха съответните смеси с цел да не замръзнат уличните платна, обясни Стефка Енчева от Столичния инспекторат пред Bulgaria ON AIR. От сутринта е започнало почистването на спирките на масовия градски транспорт, след което и на тротоарите. Очаква се по-късно да започне обработката и на вътрешнокварталните улици.  Цариградско шосе в София е почистено до асфалт, видя екип на \"България сутрин\".  Машините не са спирали да работят второ денонощие, увери Стефка Енчева. По думите ѝ причината някои улици да не се обработват са паркираните автомобили. Не във всички улици могат да влязат снегопочистващите машини, защото са тесни, паркираните коли пречат, а много от гражданите хвърлят снега на платната, когато почистват автомобилите си, обясни тя. \"Призовавам гражданите на столицата да се включат в снегопочистването, но не и да хвърлят снега на уличните платна, защото трябва отново да се обработва. Масовият градски транспорт се движи нормално. Днес е по-спокойно, защото снеговалежът беше по-слаб\", каза още представителят на Столичния инспекторат. Междувременно шефът на Агенция \"Пътна инфраструктура\" инж. Дончо Атанасов обяви, че главният път между Бяла и Русе е отворен.  \"Продължават снеговалежите в цялата страна. Температурите варират между -5 и -15 градуса. С денонощните усилия на междуведомствения щаб и пътноподдържащите фирми нещата започват да се нормализират\", заяви той на извънреден брифинг. Продължава големият снеговалеж в областите Смолян и Кърджали. Там остава ограничението за вериги, но от АПИ очакват то да бъде отменено в рамките на днешния ден.  \"За всеобща радост нямаме бедстващи и пострадали хора. Най-важното е да запазим живота и здравето на хората\", подчерта инж. Дончо Атанасов. От АПИ обявиха, че за денонощието са регистрирани 27 тежки пътни инцидента с 34-ма ранени. Има и множество леки пътни произшествия. \r\n  ", "date": "2018.02.27", "title": "160 машини се борят със снега в София, граждани спъват почистването"}
