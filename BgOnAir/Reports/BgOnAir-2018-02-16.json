{"url": "https://www.bgonair.bg/world/2018-02-16/evakuiraha-kolezh-v-siatal-zaradi-signal-za-strelba", "text": "Евакуираха колеж в американския град Сиатъл след съобщение за стрелба. Кампусът е обграден от полицаи. Властите предупредиха хората да затворят прозорците си и да не излизат в района. Засега не се съобщава за пострадали.", "date": "2018.02.16", "title": "Евакуираха колеж в Сиатъл заради сигнал за стрелба"}
{"url": "https://www.bgonair.bg/bulgaria/2018-02-16/shofyorite-otkazali-dreger-shte-plashtat-ot-dzhoba-si-kravnata-proba", "text": "Шофьорите трябва да плащат от собствения си джоб, ако искат да докажат чрез медицинско или токсикологично изследване, че не карат автомобила си под влияние на алкохол или наркотици. Новите правила, разписани в Закона за движение по пътищата влязоха в сила от 1 януари 2018 г., припомня  Ако пътни полицаи ви спрат на пътя и проверката с дрегер покаже концентрация на алкохол над 0.5 промила или пък теста ви уличи в употреба на наркотици, пред вас има две възможности: да се съгласите с резултата или да поискате друго изследване, което се извършва в болница. В този случай разходите за извършване на медицинското изследване, за вземане на биологични проби или за химико-токсикологичното изследване са за сметка на лицето, което е било уличено с техническо средство в употреба на алкохол или на дрога - чрез направен слюнчен тест. При отказ от проверка с дрегер или тест шофьорът също ще трябва да прави кръвно изследване в медицинско заведение срещу заплащане и за негова сметка. Болниците, където се правят подобни изследвания, са точно определени. Те сами определят цените на съответните изследвания, които варират от 55 до 300 лева, отбелязва Съюза на българските автомобилисти (СБА). Освен това законът предвижда още до заплащането на разходите свидетелството за управление, отнето за алкохол или наркотици, да не се връща на собственика. Шофьорите няма да си плащат допълнителното и поискано от тях изследване, когато след лабораторните изследвания не се установи концентрация на алкохол в кръвта над 0,5 на хиляда и/или употреба на наркотици. В този случай разходите са за сметка на МВР. За сметка на ведомството ще бъдат разходите и когато извършената проба с техническо средство или тест е некачествена или невалидна или физическото състояние на лицето не позволява извършване на проверка с техническо средство или тест.  ", "date": "2018.02.16", "title": "Шофьорите, отказали дрегер, ще плащат от джоба си кръвната проба"}
{"url": "https://www.bgonair.bg/denqt-on-air/2018-02-16/napadkite-na-prezidenta-radev-kam-premiera-borisov-bili-neseriozni", "text": "\r\n Така   коментира в \" \" напрежението между президента Румен Радев и премиера Бойко Борисов. То бе предизвикано от изказване на министър-председателя, че в екипа на държавния глава има \"сив кардинал\", като допълни, че става дума за съветника Иво Христов. Радев пък от своя страна остро атакува премиера и го обвини, че поддържа връзка с депутата от ДПС Делян Пеевски. Според политика обвиненията на държавния глава срещу Борисов звучат несериозно и несъстоятелно, а по едно време езикът е бил доста агресивен. \" \", уточни Георгиев. По думите на зам.-министъра на външните работи, България работи много активно за присъединяването на Западните Балкани, защото тази стъпка ще доведе до по-голяма сигурност в региона. \" \", подчерта политикът пред  . Той категорично заяви, че е твърдо против провеждането на Луковмарш и е хубаво, че държавата е показала пред света и Европа, че този акт е нежелан в столицата ни.", "date": "2018.02.16", "title": "Нападките на президента Радев към премиера Борисов били несериозни"}
{"url": "https://www.bgonair.bg/economy/2018-02-16/sporazumenieto-na-opek-mozhe-da-navredi-na-ikonomikata-na-rusiya", "text": "Глобалното споразумение за намаляване на доставките на петрол между Организацията на страните износителки (ОПЕК) и държави, които не са членки на съюза, може да повлияе негативно на руската икономика, казва се в изявление на централната банка на страната, цитирано от Ройтерс. ОПЕК заедно с други износители, включително Русия, се съгласиха да поддържат ограничено предлагането на петрол за втора поредна година с цел намаляване на запасите и подкрепа на цените. Русия обяви, че е намалила производството си на петрол с 300 хил. барела, след като през октомври 2016 г. страната произвеждаше рекордните 11,247 млн. барела на ден.  Според Руската централна банка пикът в потреблението на горива от колите се очаква в средата на 2020 г., което значително би се отразило на цените на суровината. „Споразумението на ОПЕК заедно с по-слабото търсене на природен газ от чужбина временно ще ограничи растежа на руското производство, което може да има отрицателен ефект като цяло върху развитието на икономиката“, казват още от регулатора. \r\nИзкопаемите горива като петрол, газ и въглища са невъзобновяеми резурси, които представляват около три четвърти от потреблението на енергия в ЕС. Те се използват за производство на електроенергия и топлоенергия, захранване на транспорта и като суровина в индустрията.  По-рано през седмицата стана ясно, че руското министерство на икономическото развитие планира да подготви през април нова макропрогноза за 2018-2020 г., в която заложената цена на петрола сорт Юралс през 2018 г. ще бъде 50-60 долара за барел. Производителите на петрол, които участват в споразумението за ограничаване на доставките, ще се срещнат през април, за да обсъдят темата със запасите. Именно последното споразумение на ОПЕК помогна на цените на петрола да се повишат до тригодишен връх. Първото ангажиране с намаляване на доставките от страна на ОПЕК и Русия се случи през ноември 2016 г. През декември миналата година световните запаси достигнаха 52 млн. барела, което е намаление от 80% спрямо година по-рано според данни на Международната агенция по енергетика.  ", "date": "2018.02.16", "title": "Споразумението на ОПЕК може да навреди на икономиката на Русия"}
{"url": "https://www.bgonair.bg/world/2018-02-16/prezidentat-rumen-radev-na-ofitsialno-poseshtenie-v-makedoniya", "text": "\r\n Президентът Румен Радев е на официално посещение в Македония. Там той е по покана на македонския си колега Георге Иванов. Това е първото посещение на български държавен глава след влезлия в сила Договор за приятелство, добросъседство и сътрудничество между двете страни.  Държавният глава беше посрещнат от македонския президент Георге Иванов в резиденция \"Вила Водно“. Двамата разговаряха на четири очи, а сред обсъжданите теми са били икономическото сътрудничество между двете държави, инфраструктурни проекти като изграждането на коридор № 8, както и интеграцията на Македония в ЕС и НАТО.  След срещата си с македонския президент, Румен Радев положи венец на гроба на Гоце Делчев в църквата \"Св. Спас“.  Македонският премиер Зоран Заев също посрещна президента Румен Радев. Тема на разговорите отново беше засилването на добросъседските отношения между България и Македония. Снимка: Олег Попов (Bulgaria ON AIR)", "date": "2018.02.16", "title": "Президентът Румен Радев на официално посещение в Македония"}
{"url": "https://www.bgonair.bg/direktno/2018-02-16/globalnite-promeni-v-klimata-karat-da-se-zamislim", "text": "\r\n  ", "date": "2018.02.16", "title": "Глобалните промени в климата карат да се замислим"}
{"url": "https://www.bgonair.bg/denqt-on-air/2018-02-16/vseki-vtori-balgarin-ubeden-koruptsiyata-v-stranata-narastva", "text": "\r\n Всеки втори българин е убеден, че корупцията в страната нараства, сочи последното проучване на агенция АФИС. То е проведено в периода 8-12 февруари 2018 г. сред 1010 пълнолетни български граждани, поясни в студиото на \"Денят ON AIR\" социологът от агенция АФИС Стефан Георгиев. \"Почти половината от пълнолетното население в страната - 48,8%, е на мнение, че злоупотребата с публичната власт за лични средства нараства. Обратната оценка дават едва 9%, а 34% смятат, че тя остава на същото ниво\", посочи той, базирайки се на данните на АФИС. Пред  Георгиев коментира още, че общественото мнение категорично отговаря с \"не\" на въпроса дали се прави достатъчно за намаляването на корупцията. \"Сравнявайки днешното ниво на корупцията с миналото, 41,4% от хората оценяват, че тя е най-разпространена сега. Според други 10% неин връх са били първите години след приемането на България в ЕС, а 6% смятат, че моралното разложение е кулминирало в първите години на новия век\", допълни социологът. Други 20% пък смятат, че нейният взрив е бил в първите години на прехода, 3% смятат, че тя е отбелязала рекорда си при социализма, а 19% се затрудняват да посочат определен период. На въпроса кои са сферите с най-голямо разпространение на корупцията 42.9% посочват правосъдието, 34.1% митниците и 23.8% здравеопазването. Следват полицията с 19.1%, министерствата с 16.5%, общинската администрация с 10.1% и други.", "date": "2018.02.16", "title": "Всеки втори българин убеден: Корупцията в страната нараства"}
{"url": "https://www.bgonair.bg/world/2018-02-16/balgariya-ochakva-prez-yuni-es-da-dade-zelena-svetlina-na-makedoniya-i-albaniya", "text": "\r\n България очаква още през юни Европейският съюз да вземе решение за започване на преговори за присъединяването на Македония и Албания към общността. Това заяви външният министър Екатерина Захариева след края на неформалната среща на министрите на външните работи в София.  Междувременно стана ясно, че визите за турски граждани няма да паднат докато Анкара не смекчи антитерористичните си закони. Снимка: Pixabay", "date": "2018.02.16", "title": "България очаква през юни ЕС да даде зелена светлина на Македония и Албания"}
{"url": "https://www.bgonair.bg/world/2018-02-16/karabineri-gonyat-balgarka-letyashta-s-yaguar-po-magistrala-s-200-kmch", "text": "Луда гонка между 36-годишна българка, шофираща мощен \"Ягуар\" XF и италиански карабинери, се превърна в новина. В продължение на 80 км белият автомобил на нашенката е преследван от няколко полицейски коли, които се опитали да я спрат в сряда вечерта на магистралата А4. Километражът ударил 200 км/ч, когато шофьорката на лъскавото возило не отразила пътната полиция от Верона, която се опитала да я спре, съобщи в. \"Кориере дел Венето\". Три полицейски коли се втурнали да я преследват, а по-късно до Басано дел Грапа се присъединили и други две. Българката обаче натискала газта все по-силно и извършила серия от рисковани маневри, карайки към Падуа, а после и към Виченца. Тя направила и обратен завой, събаряйки разделящите заграждения по пътя. Целта ѝ била да избегне полицейската блокада отпред, но в опита си да направи това ранила единия от полицаите в крака, заради което той бил откаран в болница. \"Забавлявах се\", обяснила с усмивка българката, след като била арестувана. Тя отказала категорично да ѝ бъде направен тест за алкохол и дрога, заради което ѝ била отнета шофьорската книжка. Според медиите колата ѝ била с български номер. Полицията е запорирала за 3 месеца автомобила, който се води на името на неин сънародник. Срещу нарушителката са заведени дела по няколко престъпления и ѝ е връчена глоба за 20 хиляди евро, пише 24 часа. Повече новини четете на  .", "date": "2018.02.16", "title": "Карабинери гонят българка, летяща с \"Ягуар\" по магистрала с 200 км/ч"}
{"url": "https://www.bgonair.bg/world/2018-02-16/13-rusnatsi-s-obvineniya-za-namesa-v-prezidentskite-izbori-v-sasht", "text": "13 руснаци са получили обвинения за намеса в президентските избори в САЩ през 2016 г. Това обяви екипът на прокурора за руското разследване Робърт Мюлер. Трима от тях са обвинени в заговор, а петима в кражба на самоличност. Три руски компании също са включени в обвинителния акт. Смята се, че обвиняемите са използвали компютърни системи в САЩ, за да скрият руския произход на дейностите си.", "date": "2018.02.16", "title": "13 руснаци с обвинения за намеса в президентските избори в САЩ"}
{"url": "https://www.bgonair.bg/science/2018-02-16/mtel-predstavi-za-parvi-pat-novite-5g-mrezhi", "text": "През тази седмица Мтел направи демонстрация на следващото поколение мобилни мрежи – 5G, които предлагат няколко пъти по-високи скорости от настоящите 4G мрежи. Това ще рече над 10 000 мегабита в секунда.  Технологията е уникална за целия свят и се очаква стандарът за нейното приложение да е готов още тази година. 5G мрежите ще предлагат скорости, достатъчни за излъчването на VR(виртуална реалност) клипове. Също така този тип мрежи имат много ниска латентност, която е важна за индустрията и видеоигрите.  По време на демонстрация представиха и последните подобрения по мобилната си мрежа, която достига скорости от 150 мегабита. Мтел е единственият оператор в страната, който вече изгради своя 4.5G мрежа. С това започнаха да създават нужната инфраструктура за по-бързото преминаване към 5G заедно с останалия свят. Тенисът се завръща в ефира на Mtel \"Sport 1\" с турнира от сериите ATP 500 в Ротердам с участието на Григор Димитров. Турнирът се провежда в периода 12-18 февруари, а финалът е в неделя от 16:30 часа.  След Ротердам, Mtel \"Sport 1\" ще проследи още един тенис турнир с участието на Григор Димитров – този в Дубай. Той ще започне седмица по-късно на 26 февруари и ще продължи до 4 март. Нека не забравяме въпроса в месечната игра на оператора. Отговаряйте правилно във Facebook страницата им под техните новини и може да спечелите смартфона \"Xiaomi Redmi Note\" 5A. Ето какъв е новият въпрос: Каква скорост достига 5G мрежата, на която Мтел направи демонстрация?", "date": "2018.02.16", "title": "Мтел представи за първи път новите 5G мрежи"}
{"url": "https://www.bgonair.bg/world/2018-02-16/shtatat-minesota-zabrani-literaturni-klasiki-bili-rasistki", "text": "Световноизвестните романи \"Да убиеш присмехулник\" и \"Приключенията на Хъкълбери Фин\" бяха извадени от учебната програма в щата Минесота. Според училищните власти, книгите на Харпър Лий и Марк Твен съдържат расистки език, който може да разстрои техните ученици. Преди две години, заради оплакване от родители, двата романа бяха забранени и в училищата в щата Вирджиния и иззети от училищните библиотеки там.", "date": "2018.02.16", "title": "Щатът Минесота забрани литературни класики, били расистки"}
{"url": "https://www.bgonair.bg/world/2018-02-16/turski-voenen-samolet-se-razbi-v-izmir-dvamata-piloti-zaginaha", "text": "Двама турски пилоти загинаха след като военен тренировъчен самолет се е разбил по време на полет в Измир.  Отломките от летателната машина и телата на пилотите са открити на три километра от базата.  Причините за трагедията все още се изясняват.", "date": "2018.02.16", "title": "Турски военен самолет се разби в Измир, двамата пилоти загинаха"}
{"url": "https://www.bgonair.bg/world/2018-02-16/dvama-balgari-namereni-ubiti-v-doma-si-v-keyptaun", "text": "\r\n Българинът Анжело Димитров, който е подсъдим по обвинения за измами с кредитни карти и съпругата му са намерени убити в Южна Африка. Това съобщават местни медии.  Трагедията е станала в дома им в Кейптаун. Двамата са открити застреляни в понеделник, след като никой не е взел 6-годишната им дъщеря от училище.  Все още се изясняват причините за убийството, полицията работи по всички версии. От външното ни министерство уточняват, че дъщерята на жертвите не е пострадала и в момента при нея се намира нейният брат, който също живее в Кейптаун.  Утре консулът в посолството ни в Претория заминава за Кейптаун, за да получи повече информация по случая от местните власти.", "date": "2018.02.16", "title": "Намериха убити двама българи в дома им в Кейптаун"}
{"url": "https://www.bgonair.bg/world/2018-02-16/nekadarni-kradtsi-ot-shanhay-sa-obyaveni-za-izdirvane", "text": "\r\n Полицията в Шанхай издирва вероятно най-некадърните обирджии в Китай. Двама крадци се опитали да оберат магазин, като разбият витрините му с тухла. На кадри от охранителна камера обаче се вижда как единият от обирджиите вместо да хвърли тухлата по стъклото, удря с нея по главата своя съучастник.  ", "date": "2018.02.16", "title": "Некадърни крадци от Шанхай са обявени за издирване"}
{"url": "https://www.bgonair.bg/world/2018-02-16/streletsat-ot-florida-v-aresta-pri-spetsialni-merki-za-sigurnost", "text": "\r\n 19-годишният Никълъс Круз, който уби 17 души в гимназия във Флорида, се намира при специални мерки за сигурност в ареста. Оказа се, че той е свързан с \"бялата националистическа\" военизирана група \"Република Флорида\".  Преди 9 месеца в коментар в социалните мрежи младежът споделя, че иска да повтори масовото убийство от миналия век в Тексас. Там, преди 52 години Чарлз Уитман - първият масовия убиец в съвременната история на САЩ убива 17 души. Точно колкото са жертвите, които Круз остави в гимназията във Флорида. Опасенията на властите са, че стрелецът, който вчера беше изправен пред съда по обвинение в предумишлено убийство, може да опита да се самоубие. Затова младежът е под постоянно наблюдение от страна на надзирателите.  ", "date": "2018.02.16", "title": "Стрелецът от Флорида - в ареста при специални мерки за сигурност"}
{"url": "https://www.bgonair.bg/world/2018-02-16/nad-450-lideri-shte-obsazhdat-sigurnostta-v-myunhen", "text": "Започва традиционната конференция по сигурността в Мюнхен. На срещата присъства и премиерът Бойко Борисов. Основните теми през тази година ще са заплахите пред международния ред, контролът върху въоръжението, включително напрежението, породено от ядрената програма на Северна Корея. За последните пет десетилетия конференцията всяка година събира над 450 лидери от цял свят. Заради важните въпроси, които се дискутират, тя се превърна в основен глобален форум за обсъждане на политиките, свързани със сигурността.  ", "date": "2018.02.16", "title": "Над 450 лидери ще обсъждат сигурността в Мюнхен"}
{"url": "https://www.bgonair.bg/world/2018-02-16/arestuvaha-dvama-bratya-v-nyu-york-podgotvyali-samodelna-bomba", "text": "\r\n Двама братя бяха арестувани в Ню Йорк, след като полицията намери около 15 кг. взривни вещества в апартамента им. 27-годишният Кристиян Дуро напуснал работата си като учител миналата година. Той върнал служебен компютър на гимназията в \"Харлем“, в който колегите му открили схеми на направената самоделна бомба. Заедно с Кристиян е арестуван и неговият брат-близнак Тейлър. Двамата мъже живеели в малък апартамент в \"Бронкс“, където полицията открила всички съставки за направата на няколко мощни самоделни бомби.  ", "date": "2018.02.16", "title": "Арестуваха двама братя, подготвяли самоделна бомба в Ню Йорк"}
