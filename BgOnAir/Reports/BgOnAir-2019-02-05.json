{"url": "https://www.bgonair.bg/economy/2019-02-05/evropa-nasarchava-elektronna-registratsiya-na-firmi", "text": "Да бъдат въведени нови правила, за да се улесни електронната регистрация на фирми и да се насърчи извършването на административни дейности онлайн през целия жизнен цикъл на фирмите – за това се споразумяха в понеделник Европейският парламент и Съветът. Новите правила имат за цел да спестят време и пари на бизнеса, както и да увеличат гаранциите срещу злоупотреби и измами чрез онлайн проверки на самоличността, информира пресслужбата на ЕП, пише  Временното споразумение трябва да бъде одобрено от посланиците на страните членки и от комисията по правни въпроси. След това директивата трябва да бъде гласувана в пленарна зала и одобрена от Съвета на ЕС. Според данни на Европейската комисия в момента само 17 страни членки предоставят пълния набор от процедури за онлайн регистрация на фирми, а електронните услуги и достъпът до информация в ЕС са разпокъсани. В ЕС има около 24 милиона фирми, от които 80% са дружества с ограничена отговорност. От тях около 98-99% са малки и средни предприятия. Европейската комисия посочва, че онлайн регистрацията отнема половината от времето и може да бъде до три пъти по-евтина от традиционните хартиени формати. Новите правила за цифрова регистрация ще генерират икономии между 42 и 84 милиона евро годишно. В своята резолюция относно плана за действие на ЕС за електронно управление от 2017 г. Парламентът призова Комисията да разгледа допълнителни начини за насърчаване на цифровите решения, свързани с формалности през всичките етапи на развитие на дружествата и подчерта значението на свързването на търговските регистри. Миналия април Комисията предложи да преразгледа и актуализира правилата на дружественото право и въведе пакет от предложения относно цифровите инструменти и процеси в дружественото право и относно презграничните преобразувания, сливания и разделяния. Харесайте и страницата ни във Facebook ", "date": "2019.02.05", "title": "Европа насърчава електронна регистрация на фирми"}
{"url": "https://www.bgonair.bg/denqt-on-air/2019-02-05/sreshtata-mezhdu-borisov-i-zaev-dokazatelstvo-za-dobrite-otnosheniya-mezhdu-balgariya-i-makedoniya", "text": "\r\n След срещата между премиера Борисов и македонския му колега Зоран Заев в МС вчера стана ясно, че България и Македония ще работят за нулеви ставки и отпадане на митата между двете страни. \"Това е една от поредицата срещи, които доказват, че отношенията с югозападната ни съседка вървят в положителна посока\", категоричен бе в студиото на  зам.-председателят на Българския културен клуб в Скопие Мирослав Ризински. Визитата на Зоран Заев бе по повод 147-годишнината от рождението на Гоце Делчев.  Митата между България и Македония са от 5% до 35%, докато със Сърбия са нулеви. Според македонския премиер, ако ставките се отворят, то ще нарасне и търговията между двете страни. След подписването на договора за приятелството през 2017 година тя скочила със 7%, а през 2018 вече ръстът достигнал 10%. \"Има голям интерес на чуждестранни инвеститори да инвестират през България в Македония. А едно от препядствията пред това са именно тези мита\", отбеляза още Мирослав Ризински. Пред  политическият анализатор Илия Лазаров допълни, че годините около и преди приемането на една държава в НАТО и ЕС са най-важните за икономическия ѝ подем. \"Приемането в НАТО на практика създава гаранция за инвеститорите, че вложените от тях средства няма да пропаднат заради някакъв вид турболенции\", подчерта той.      ", "date": "2019.02.05", "title": "Срещата между Борисов и Заев - доказателство за добрите отношения между България и Македония"}
{"url": "https://www.bgonair.bg/bulgaria/2019-02-05/pozitsiyata-na-balgariya-za-venetsuela-dovede-do-nov-sblasak-mezhdu-upravlyavashti-i-opozitsiya", "text": "\r\n Позицията на България за Венецуела стана повод за нов сблъсък между президент и правителство и управляващи и опозиция.  България официално подкрепи опозиционния лидер във Венецуела Хуан Гуайдо, въпреки че президентът Радев призова страната ни да се въздържа. Това стана повод за размяна на остри реплищи между БСП и ГЕРБ. От ГЕРБ подкрепиха позицията на правителството за Венецуела. От БСП пък се обявиха против. И се доближиха по-скоро до мнението на президента Радев за неутралитет. Сблъсък между управляващи и опозиция имаше и по темата за изборния кодекс.  Социалистите обвиниха ГЕРБ, че внасят промени тихомълком и в последния момент. Според тях така управлявашите предлагат там, където има установени фалшификации, да не се насрочват нови избори.  От БСП настояха за смяна на състава на Централната избирателна комисия, защото мандатът ѝ изтича през март. От ГЕРБ не са съгласни, защото нова избирателна комисия нямало да има време да организира двата избора тази година.", "date": "2019.02.05", "title": "Позицията на България за Венецуела доведе до нов сблъсък между управляващи и опозиция"}
{"url": "https://www.bgonair.bg/bulgaria/2019-02-05/geshev-za-deloto-ktb-prokuraturata-ne-se-prityasnyava-ot-sabranite-dokazatelstva", "text": "\r\n Българската прокуратура не се страхува от делото за КТБ и не се притяснява от доказателствата, които са събрани, нито от направените експертизи.  Това заяви зам.-главният прокурор Иван Гешев. От месец май миналата година прокуратурата представя обвинителния акт по процеса, но след промени в наказателно-процесуалния кодекс това може да спре и процесът да започне по същество.  Заместник-главният прокурор, който води делото за КТБ, обвини защитата, че го бави.  Гешев коментира и екстрадицията на банкера Цветан Василев, който е обвиняем по делото.", "date": "2019.02.05", "title": "Гешев за делото \"КТБ\": Прокуратурата не се притяснява от събраните доказателства"}
{"url": "https://www.bgonair.bg/denqt-on-air/2019-02-05/abv-na-evrovota-samostoyatelno-ili-v-shiroka-koalitsiya", "text": "\r\n Месеци преди изборите за нов Европейски парламент - четири партии у нас са с шанс да изпратят свои представител в Брюксел. Това показва новото проучване на Изследователски център \"Тренд\". Това са ГЕРБ, БСП, ДПС, а шанс запазват и \"Обединените патриоти\", ако се явят заедно. АБВ също вече е готова за явяването си на изборите, след като днес се проведе национален съвет на партията. Лидерът Румен Петков обяви в студиото на  , че формацията има няколко варианта за явяване на евровота. Петков обясни, че е видял у съпартийците си готовност за работа и самостоятелно участие на изборите, а по думите му вторият вариант е голяма, солидна, широка лява коалиция. , подчерта Румен Петков пред  . Лидерът на АБВ посочи още, че няма много време до кампанията за вота и поясни, че до дни трябва да е ясно дали пред избирателите ще се яви обединена левица. Румен Петков обърна внимание и на това, че след 12 години в Европейския съюз страната ни е само зрител на процесите, но не и участник. Той допълни като евентуален трети вариант и друг вид коалиция, но по думите му все още АБВ водят разговори с различни леви формации. Петков обаче е категоричен, че най-силният вариант за партията му е самостоятелното явяване пред избирателите. , каза той.  По думите му така няма да има съмнения в изборния резултат. Румен Петков допълни още, че европейските избори ще покажат дали ще има и предсрочни парламентарни такива у нас през тази година. Какво още каза лидерът на АБВ,  Харесайте и страницата ни във Facebook ", "date": "2019.02.05", "title": "Петков: АБВ на евровота - самостоятелно или в широка коалиция"}
{"url": "https://www.bgonair.bg/bulgaria/2019-02-05/patna-politsiya-startira-aktsiya-sreshtu-nepravilno-presichashti-peshehodtsi", "text": "Увеличение на убитите на пътя пешеходци отчитат от МВР. От началото на годината до 31 януари загиналите са 13, а катастрофите с участието на пешеходци също се увеличават, съобщи Росен Рапчев, началник на \"Пътна полиция\", пред БНР, цитирано от Заради това \"Пътна полиция\" започва акция в цялата страна. Ще се следи за поведението на пешеходците, когато пресичат, а тези от тях които нарушават правилата ще бъдат глобявани с 50 лева, добави той. Според него пешеходците са най-уязвимите участници в движението, а в България явно чувството за самосъхранение при тях е извънредно ниско. От началото на годината до 31 януари са регистрирани 186 пътнотранспортни произшествия с участието на пешеходци. От тях 47 са тежки, 13 пешеходци са загинали. \"Сред ранените са 19 деца под 18 години, 63-ма са възрастни граждани\", съобщи началникът на \"Пътна полиция\". Той препоръча на шофьорите да се оглеждат за възрастни хора и да ги изчакват, защото те се придвижват по-бавно. \"В тази полицейска операция изключително ще заложим да предупреждаваме и наказваме хора, които пресичат с децата си на неправилни места\", каза Рапчев. Според него тази мярка е важна заради превенцията, защото децата се учат да пресичат неправилно от възрастните.", "date": "2019.02.05", "title": "\"Пътна полиция\" стартира акция срещу неправилно пресичащи пешеходци"}
{"url": "https://www.bgonair.bg/economy/2019-02-05/facebook-shte-razraboti-kriptovaluta-za-svoite-platformi", "text": "Facebook направи първото си придобиване в криптосферата. Тя купи Chainspace – компания, основана от изследователи от University College London, пише The Information. Придобиването ще вдъхне нови сили на усилията на Facebook да разработи собствена криптовалута за своите платформи. Твърди се, че социалната мрежа създава криптовалута, която ще бъде пусната първо през WhatsApp в Индия, пише  . Според уебсайта на Chainspace компанията разработва блокчейн, така че да може да се разраства, което ще бъде ключово за Facebook, ако пусне криптовалутата на милиардите си потребители. Предизвикателствата, свързани с разширяването, застигнаха съществуващите блокчейни в лицето на биткойна и етериума, които се сблъскаха с високи такси за трансакции и с бавна обработка, докато привличаха все повече потребители. В отговор на всичко това бяха създадени редица блокчейн компании, които да правят криптовалути, които могат да обработват повече трансакции. Повечето от тях се родиха благодарение на представители на академичните среди. Според Cheddar Facebook също така е обсъждала придобиването на Algorand, стартъп, основан от професор от MIT, но в крайна сметка преговорите са се провалили.  ", "date": "2019.02.05", "title": "Facebook ще разработи криптовалута за своите платформи"}
{"url": "https://www.bgonair.bg/bulgaria/2019-02-05/magla-ili-dim-na-patya-kak-tryabva-da-reagirame", "text": "\r\n Катастрофата на АМ \"Струма\" тази сутрин не е първата заради намалена видимост. Преди 2 години на автомагистрала \"Тракия\" край Ихтиман се удариха 40 автомобила. Тогава пострадалите бяха над 30.  Йонко Иванов, председател на Съюза на преподавателите по авто-мото подготовка, казва, че надали на това място за пръв път пада такава мъгла и цяла нощ тези патрули, които дежурят не са видели, че мъглата пада. По думите му обаче у нас институциите остават винаги ненаказани и шофьорът винаги е виновен за това, което се случва.  Инструкторът е категоричен още, че виновни за липсата на сигнализация за влошените условия и този път няма да има. В тези случаи шофьорите трябва да разчитат на знанията си и на бързата преценка. Иванов съветва също при намалената видимост било мъгла, било пушек, отдалече да се намали скоростта, да се сигнализира с включени аварийни светлини.  Харесайте и страницата ни във Facebook ", "date": "2019.02.05", "title": "Мъгла или дим на пътя: Как трябва да реагираме?"}
{"url": "https://www.bgonair.bg/world/2019-02-05/tsipras-na-poseshtenie-v-turtsiya", "text": "Двудневно посещение на Алексис Ципрас в Турция.  Той е първият гръцки премиер, стъпващ в Анкара от 11 години насам.  Ципрас разговаря с турския президент Реджеп Тайип Ердоган над два часа.  На пресконференцията след това Ердоган предложи пътна карта за решение на проблемите с Атина и създаването на доверие между двете страни.  А точките на напрежение са раздразнението на Анкара от отказа на Атина да екстрадира турските военни, избягали в Гърция след опита за преврат срещу Ердоган през 2016 година, както и споровете за правото за проучването на водите около Кипър за нефт и газ.", "date": "2019.02.05", "title": "Ципрас на посещение в Турция"}
{"url": "https://www.bgonair.bg/denqt-on-air/2019-02-05/stolichnata-obshtina-ochakva-po-visoki-prihodi-ot-danatsi-i-taksi-tazi-godina", "text": "\r\n От днес започна данъчната кампания за недвижими имоти и такса \"битови отпадъци\" в София. До края на април трябва да се заплати поне първата вноска за такса \"смет\", а до края на юни – първа вноска за имотните налози. Отстъпка от 5% за имотния данък пък може да използва всеки столичанин, платил си всички данъци до 30 април. \"Всеки, който заплати целия размер на данъка ще може да се възползва от отстъпката. По-голямата част от средствата ще отидат в трите наши приоритетни сектори, а именно екология, образование и транспорт\", коментира в студиото на   зам.-кметът на столицата Дончо Барбалов. Данък \"сгради\" и такса \"смет\" тази година нямат повишение. Изключение правят само имотите, които се намират в парк \"Витоша\", както и в курортните зони Банкя и Панчарево, но в случаите, когато те не са основно жилище на собствениците. За тези имоти повишението касае такса \"сгради\". \"Много хора се възползват всяка година от тази възможност. Призовавам ги и тази година да го направят. Ще изпращаме и съобщения, следващите няколко дни предстои отпечатването и изпращането им, както го правим всяка година за данъка за недвижимите имоти за гражданите\", oтбеляза още Барбалов. Пред   той допълни, че се очакват по-високи приходи спрямо миналата година.  Кампанията за данъка за автомобилите започна в средата на месец януари и ще продължи до 31 октомври, когато е и крайният срок за втората вноска по имотния данък.  Плащането може да се извършва във всеки от 22-та данъчни отдела на Столичната община, независимо от адреса на имота или на задълженото лице. Всички каси разполагат и с ПОС темринали за плащане с дебитни или кредитни карти. Друга възможност е по банков път.", "date": "2019.02.05", "title": "Столичната община очаква по-високи приходи от данъци и такси тази година"}
{"url": "https://www.bgonair.bg/world/2019-02-05/zemetresenie-ot-54-po-rihter-raztarsi-yugozapadna-gartsiya", "text": "Земетресение с магнитуд от 5,4 по Рихтер разтърси Югозападна Гърция. Трусът е бил в близост до остров Лефкада в Йонийско море. \r\nДълбочина - 5 км. Земетресението е станало около 4.30 българско време. Няма данни за жертви и разрушения.", "date": "2019.02.05", "title": "Земетресение от 5,4 по Рихтер разтърси Югозападна Гърция"}
{"url": "https://www.bgonair.bg/economy/2019-02-05/nay-golyamata-britanska-letishtna-grupa-se-vklyuchva-v-targa-za-letishte-sofiya", "text": "\"Manchester Airport Group\" - най-голямата британска летищна група, потвърждава, че ще участва в тръжната процедура за отдаване на концесия на Летище \"София\" за следващите 35 години. На 1 февруари българското правителство обяви 3 април 2019 година за краен срок за подаване на заявления и оферти за концесията на летище \"София\".  Този срок се удължава за четвърти път, припомня  .  Заедно с партньора си в консорциума, китайския строителен гигант BCEG, MAG имаше готовност да подаде своята оферта в Министерството на транспорта, информационните технологии и съобщенията в София днес, 5 февруари, пише в прессъобщението на MAG. От MAG заявяват, че не са поискали това удължаване на крайния срок, но ще участват в тръжната процедура и ще подадат оферта до новия краен срок. MAG управлява три от основните летища във Великобритания – Манчестър, Лондон Станстед и Ийст Мидландс, които заедно обслужват 60 милиона пътници на година, до над 270 дестинации чрез 70 авиолинии. В момента летищният оператор инвестира над 1,5 млрд. английски лири в летищата си във Великобритания, а BCEG строи най-големия конструктивен проект в авиация в света – пекинското международно летище \"Даксинг\". Харесайте и страницата ни във Facebook ", "date": "2019.02.05", "title": "Най-голямата британска летищна група се включва в търга за Летище \"София\""}
{"url": "https://www.bgonair.bg/world/2019-02-05/navodneniyata-v-avstraliya-vzeha-2-zhertvi", "text": "Тежките наводнения в източния австралийски щат Куинсланд взеха две жертви. С отдръпването на водите от най-тежко засегнатия град Таунсвил, екипи на пожарната откриха телата на двама мъже, обявени за изчезнали в понеделник.  В района все още няма ток, а около 2000 души са настанени във временни евакуационни центрове. Заради рекордните валежи през последната седмица няколко реки в района излязоха от коритата си и заляха общирни площи обработваема земя.  Австралийският премиер Скот Морисън пристигна на обиколка в засегнатите райони, за да се запознае лично с размера на щетите и обеща помощ на пострадалите. Харесайте Facebook страницата ни ", "date": "2019.02.05", "title": "Наводненията в Австралия взеха 2 жертви"}
{"url": "https://www.bgonair.bg/world/2019-02-05/malak-samolet-se-stovari-varhu-peshehodtsi-v-lima", "text": "Пешеходци в Лима изживяха истински шок, когато неочаквано върху тях се стовари малък самолет. Машината на перуанските въздушни сили се наложи да кацне аварийно на тавана на кола насред натоварена улица в столицата.  За щастите при инцидента няма сериозно пострадали пешеходци. Леко ранени са двамата пилоти на самолета.  За няколко часа обаче беше прекъснато електричеството в района на инцидента, заради скъсани електропроводни жици. Харесайте страницата ни във Facebook ТУК", "date": "2019.02.05", "title": "Малък самолет се стовари върху пешеходци в Лима"}
{"url": "https://www.bgonair.bg/world/2019-02-05/tramp-se-izpravya-pred-kongresa-s-vtorata-si-rech-za-sastoyanieto-na-sayuza", "text": "Тази вечер американският президент Доналд Тръмп ще се изправи пред двете камари на Конгреса, за да произнесе втората си годишна реч \"За състоянието на съюза“. Очаква се държавният глава да призове за пореден път законодателите да отпуснат средтсва за инфраструктурните му проекти като стената по границата с Мексико.  Акцент в изказването му ще бъде и търговското споразумение с Канада и Мексико, както и търговските отношения с Китай.", "date": "2019.02.05", "title": "Тръмп се изправя пред Конгреса с втората си реч \"За състоянието на съюза\""}
{"url": "https://www.bgonair.bg/world/2019-02-05/papa-frantsisk-otsluzhi-istoricheska-tarzhestvena-mesa-v-abu-dabi", "text": "\r\n Десетки хиляди вярващи присъстваха на тържествената меса, отслужена от папа Франциск на финала на двудневната му визита в Обединените Арабски Емирства. Уникалната служба се състоя на градския стадион в столицата Абу Даби. Там се стекоха близо 135 хиляди души от над 100 държави. Сред тях бяха и 4 хиляди мюсюлмани, включително представители на правителството. Франциск е първият папа в историята, който посещава Арабския полуостров. Основното му послание беше за диалог между религиите. Харесайте и страницата ни във Facebook ", "date": "2019.02.05", "title": "Папа Франциск отслужи историческа тържествена меса в Абу Даби"}
{"url": "https://www.bgonair.bg/bulgaria/2019-02-05/katunitsa-iska-sredstva-za-ukrepvaneto-na-propukanata-stena-na-reka-chaya", "text": "\r\n Очаква се да започне укрепване на пропуканата стена на река Чая. Местната власт ще поиска средства от междуведомствената комисия по бедствия и аварии, защото не може да се справи сама със ситуацията.  Предпазната дига на река Чая, която е изградена преди десетки години, за да пази село Катуница от наводнение, се пропука след проливните дъждове през почивните дни.  Срутената дига е само на 60 метра от първите къщи в селото. Харесайте страницата ни във Facebook ", "date": "2019.02.05", "title": "Катуница иска средства за укрепването на пропуканата стена на река Чая"}
{"url": "https://www.bgonair.bg/bulgaria/2019-02-05/balgariya-podkrepi-opozitsionniya-lider-na-venetsuela-huan-guaydo", "text": "България подкрепи опозиционния лидер на Венецуела Хуан Гуайдо. Така България се присъедини към повечето европейски страни, които вече подкрепиха Гуайдо. Българската позиция потвърди и Съветът по сигурността при Министерския съвет, който проведе извънредно заседание . В официална позиция на българското Министерство на външните работи за кризата във Венецуела се изразява увереността, че като председател на Националното събрание и изпълняващ функциите на временен президент, Хуан Гуайдо ще насрочи свободни, прозрачни и честни президентски избори.  Вече е в ход съгласувателна процедура за проект на решение, с което да се подкрепи прехода към демократично управление в страната, става ясно от документа. Вчера президентът Румен Радев призова страната ни да се въздържи от позиция относно ситуацията във Венецуела.", "date": "2019.02.05", "title": "България подкрепи опозиционния лидер на Венецуела Хуан Гуайдо"}
{"url": "https://www.bgonair.bg/bulgaria/2019-02-05/spetsaktsiya-v-burgas-blokira-vhodovete-i-izhodite-na-grada", "text": "Специализирана полицейска операция се провежда в Бургас. Входовете и изходите на града бяха блокирани от униформени, които проверяха автомобили. Сутринта маскирани обискираха жилища в бургаските комплекси \"Меден рудник\", \"Изгрев' и \"Лазур\".  По непотвърдена информация с арестувани 4-ма души, свързани с кражби от магазини. От прокуратурата заявиха, че все още нямат информация за акцията. Очаква се по-късно днес МВР да излезе с подробности за арестите в Бургас. Миналата седмица в морския град се проведе друга спецакция за притежание и разпространение на наркотици и бяха арестувани 7 души. ", "date": "2019.02.05", "title": "Спецакция в Бургас блокира входовете и изходите на града"}
{"url": "https://www.bgonair.bg/bulgaria/2019-02-05/priziv-kam-so-obezopasete-bul-hristofor-kolumb", "text": "Две коли катастрофираха тежко в рамките само на няколко дни на бул. \"Христофор Колумб\" в София. В социалните мрежи бяха разпространени стряскащи кадри с призив - Столичната община да вземе спешни мерки.  Последната станала катастрофа, запечатана на охранителни камери, е от уикенда. Частите от автомобила все още са до пътното платно. Според експерти от общината в района е невъзможно да бъде поставена мантинела, но в най-кратки срокове ще бъдат сложени знаци за ограничаване на скоростта. Харесайте Facebook страницата ни ", "date": "2019.02.05", "title": "Призив към СО: Обезопасете бул. \"Христофор Колумб\"!"}
{"url": "https://www.bgonair.bg/multimediya/2019-02-05/banya-ili-muzey-oskarite-literatuata-na-lyuben-dilov-bashta", "text": "\r\n В предаването по можете да видите: Горещ диспут за бъдещето на горещата вода в София, в който участваха Малина Едрева от Столичната община и Антоанета Салфидж от сдружението \"Термално-нормално\". Централната минерална баня в София в момента функционира като музей за история на София. В стратегия за развитието на града обаче, музеят трябва да бъде и термален и балеонологичен център-баня. Какво ще е бъдещето на сградата се решава сега. Говорим и за литературата на Любен Дилов-баща, която предвижда бъдещето. Разбира се, с Любен Дилов-син. Започнахме с дискусия за филмите номинирани за Оскар с необичайните заподозрени - Белослава Димитрова, Елена Ангелова и Денис Стоянов. С тях обсъдихме и съвременния танц и пърформанс в България, както и европейската столица на културата Матера.  Спомнихме си и за големия Йордан Радичков чрез изложба в Пловдив.    ", "date": "2019.02.05", "title": "Разговори за Оскарите, водата на град София и литературата на Любен Дилов - баща"}
{"url": "https://www.bgonair.bg/multimediya/2019-02-05/knigi-za-slushane-pateshestviyata-na-georgi-toshev-i-diskusiya-za-plastmasata", "text": "\r\n Аудиоформатът, като една от основните тенденции на пазара на книжно съдържание в света и в България, е фокус на първия ни разговор в студиото. Участват писателят Алек Попов, актьорът Стоян Алексиев и Лиза Василева от Storytel България в предаването  по   . Журналистът и продуцент Георги Тошев също е наш гост, за да разкаже за някои от най-ценните си пътешествия и срещи.  С актрисата Лилия Гелева и екоактивиста Магдалена Малеева обсъждаме проблемите свързани с пластмасата.", "date": "2019.02.05", "title": "Книги за слушане, пътешествията на Георги Тошев и дискусия за пластмасата"}
{"url": "https://www.bgonair.bg/reportazhi/2019-02-05/kanzanlashko-selo-v-panika-zaradi-blizka-kariera", "text": "\r\n Жители на казанлъшкото село Розово излязоха на протест. Мостът край селото е напът да падне заради близка кариера. Според местните коритото на реката е променено с над 10 метра и вече застрашава селото. Те изказаха притесненията си от действията на фирмата, която почиства коритото на река Тунджа в този участък. От Басейнова дирекция Пловдив потвърдиха, че започват спешна проверка на място.  Целта е да се установи нарушила ли е фирмата проекта за почистване на речното корито и създала ли е опасност от нарушаване на моста и екологичното равновесие в района. Харесайте страницата ни във Facebook", "date": "2019.02.05", "title": "Казанлъшко село в паника заради близка кариера"}
{"url": "https://www.bgonair.bg/bulgaria/2019-02-05/farmatsevti-v-stranata-rabotyat-s-zhalti-zhiletki", "text": "\r\n Фармацевтите работят с жълти жилетки. Протестът е срещу новата наредба, която ги задължава да поставят нов софтуер в аптеките. Целта е да се регистрира всяка продажба и до пациентите да достигат лекарства, които не се фалшиви.  Системата за верификация на лекарствата става задължителна за целия ЕС от 9 февруари. Целта е да се ограничат фалшивите медикаменти на пазара. Повече от половината аптеки у нас няма да успеят да въведат системата за разпознаване на фалшиви лекарства в поставения срок. \r\nГоляма част от малките аптеки декларират, че нямат дори компютър, свързан със Здравната каса, и инвестиция в новия софтуер би довела до фалити. \r\nАптеките ще разполагат с преходен период от поне 6 месеца за въвеждане на системата за верификация на лекарствата, като през това време няма да им бъдат налагани глоби. \n \"Не сме против новата система по принцип, ние сме против начина, по който се въвежда и най-вече против това, че министерството ще отложи наказателните мерки вместо да вземе мерки да се въведе системата с необходимото финансиране. Големият казус в момента е това, че някой очаква аптеките да платят системата, а ние смятаме, че това е ангажимент на фирмите производители и до голяма степен на държавата\", коментира фармацевтът Антон Вълев пред Bulgaria ON AIR. Той сподели, че за да се въведе системата за верификация, трябва да се отделят около 1500 лева на всяко гише в аптеката като начална инвестиция. Допълнително тя ще трябва да се поддържа, като всяко лекарство също ще трябва да се верифицира, за което никой не е съгласен да заплати. \"Няма как аптеките да платят една система, в която се защитава търговския интерес на фирмите производители на лекарства\", категоричен е Антон Вълев. Харесайте страницата ни във Facebook ", "date": "2019.02.05", "title": "Фармацевти в цялата страна работят с жълти жилетки"}
{"url": "https://www.bgonair.bg/world/2019-02-05/izrigvaneto-na-vulkan-v-indoneziya-nalozhi-evakuatsiyata-na-600-dushi", "text": "Един от най-активните вулкани в Индонезия – Карангетанг, изригна с огромен стълб лава и пепел, което наложи евакуацията на около 600 души, живеещи в подножието му.  Към момента няма данни за пострадали или нанесени щети. Високият близо 1800 метра кратер е разположен на остров Сиау в провинция Северно Сулавеси. Властите създадоха 3-километрова зона около кратера заради опасните газове, които бълват от недрата му.  Вулканът се активизира през уикенда, вероятно вследствие на усетения в района трус с магнитуд 6,1 по Рихтер. Харесайте страницата ни във Facebook ", "date": "2019.02.05", "title": "Изригването на вулкан в Индонезия наложи евакуацията на 600 души"}
{"url": "https://www.bgonair.bg/bulgaria/2019-02-05/58-godishen-mazh-zagina-pri-pozhar-v-kashtata-si-v-kyustendil", "text": "58-годишен мъж е загинал при пожар в къща в село Коняво, съобщиха от МВР – Кюстендил, цитирани от Агенция \"Фокус\". Сигналът за възникналия пожар е подаден в противопожарната служба в 5:29 часа.  \r\nНа място са изпратени два екипа на Районна служба \"Пожарна безопасност и защита на населението\", които са гасили огъня.  Загиналият мъж е бил собственик на къщата. При пожара са изгорели 150 кв. м. покривна конструкция и дограма.  Причините за възникването на пожара са в процес на установяване. Харесайте страницата ни във Facebook ", "date": "2019.02.05", "title": "58-годишен мъж загина при пожар в къщата си в Кюстендил"}
{"url": "https://www.bgonair.bg/economy/2019-02-05/nay-golyamata-banka-v-turtsiya-stava-sobstvenost-na-darzhavata", "text": "Най-голямата листната на борсата банка в Турция ще стане собственост на финансовото министерство. Това съобщи президентът Реджеп Ердоган, цитиран от Ройтерс. След обявяването на новината, към 14:30 ч. българско време акциите на Isbank поевтиняват с близо 6%. Водещата опозиция в страната – Републиканската народна партия (РНП) притежава дял от 28,1% в банката, като и в миналото президентът е посочвал, че този дял ще бъде прехвърлен на финансовото министерство, пише Акциите са завещани на партията от нейния основател Мустафа Кемал Ататюрк, като тя също така има и четирима представители в Управителния ѝ съвет. От РНП вече изразиха несъгласието си с решението на Ердоган. В реч пред депутати от своята Партия на справедливостта и развитието (ПСР) президентът заяви, че Ататюрк е завещал акциите на финансовото министерство, а не на РНП. \"Isbank ще стане собственост на финансовото министерство\", заяви Ердоган. Освен 28,1% притежание на РНП банката също така има и свободно търгуван обем акции от 31,4%. Други 40,5% са собственост на пенсионен фонд на членовете на УС на банката.  През септември Ердоган призова за провеждането на разследване срещу членовете на РНП в Управителния съвет на банката, въпреки че партията не получава дивидент от дела си, а той отива към културни асоциации по волята на Ататюрк. Партията „притежава 28% от акциите на Isbank. Не може да взима пари оттам, но има четирима членове на борда. Какво правят тези четирима членове? Това трябва да се провери“, заяви тогава Ердоган. Снимка: Pixabay", "date": "2019.02.05", "title": "Най-голямата банка в Турция става собственост на държавата"}
