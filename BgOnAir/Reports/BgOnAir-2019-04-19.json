{"url": "https://www.bgonair.bg/world/2019-04-19/zhena-zagina-prostrelyana-pri-sblasatsi-mezhdu-politsiya-i-grazhdani-v-severna-irlandiya", "text": "Жена загина при \"терористичен акт\" в северноирландския град Лондондери. 29-годишната жена е издъхнала, след като е била простреляна в предградието Креган. Изстрелите са били произведени по време на сблъсъци между местните младежи и полицията, която извършвала специализирана акция в района и претърсвала къщи. Нападателите са хвърляли и коктейли \"Молотов\" по служителите на реда. Няколко коли са били подпалени. През последните седмици се наблюдава ескалация на напрежението в района. То е провокирано от несигурността около бъдещия граничен режим между Северна Ирландия и Република Ирландия след Brexit.  Харесайте и страницата ни във Facebook ", "date": "2019.04.19", "title": "Жена загина, простреляна при сблъсъци между полиция и граждани в Северна Ирландия"}
{"url": "https://www.bgonair.bg/bulgaria/2019-04-19/ivo-hristov-nyama-konflikt-mezhdu-men-i-prezidenta-rumen-radev", "text": "\r\n \"БСП за България\" регистрираха в ЦИК листата си за европейските избори. Лидерът на социалистите заяви, че не се чувства бламирана от Националния съвет на партията, който пренареди първоначално предложената листа. Корнелия Нинова определи евроизборите като вот на недоверие към управлението на България. От своя страна бившият вече началник на кабинета на държавния глава Иво Христов, който е част от листата на БСП, заяви, че не е напуснал президентството заради конфликт с Румен Радев. \"Някои медии представят желаното за действителност. Не само няма конфликт,  има съвпадение на възгледите от самото начало от неговата кампания до ден днешен\", заяви евродепутатът на БСП.", "date": "2019.04.19", "title": "Иво Христов: Няма конфликт между мен и президента Румен Радев"}
{"url": "https://www.bgonair.bg/science/2019-04-19/a1-specheli-nagradata-za-nay-dobar-telekom-ot-superbrands", "text": "\r\n \"А1 България\" е номер едно в сектора на телекомуникациите според престижната класация \"Superbrands\". Проучването показва, че операторът предлага най-доброто качество и надеждност на услугите, както и най-високото ниво на обслужване на клиентите сред конкурентите им в България.  Глобалната организация \"Superbrands\" отличава и промотира изключителните търговски марки, които се открояват над всички останали в рамките на националния пазар. През тази седмица А1 стартира ексклузивните продажби на \"Motorola One Lite\".  Смартфонът може да бъде в техните магазини или онлайн на А1.bg с план от А1. Устройството може да бъде закупено за 139,99 лв. в брой или по 7,99 лв. на месец с план \"A1 One Unlimited 5XL\". Въпросът в месечната игра на телекома е: Какво отличие спечели A1 от международната класация \"Superbrands\".  Отговаряйте правилно на Facebook страницата им с коментар под техните новини и може да спечелите смартфона \"А1 Smart N9\".  Харесайте ни във Facebook ", "date": "2019.04.19", "title": "А1 спечели наградата за най-добър телеком от \"Superbrands\""}
{"url": "https://www.bgonair.bg/economy/2019-04-19/mercedes-sakrashtava-10-000-rabotnitsi", "text": "Daimler очаква Mercedes да свие разходите си с 6 милиарда евро до 2021 година, а още 2 милиарда евро трябва да бъдат спестени от дивизията на компанията, която произвежда камиони. \r\nТези мерки ще бъдат съпроводени със закриването на около 10 000 работни места в Daimler, обяви германското бизнес списание Manager, което обаче не цитира източници от компанията. От Daimler отказаха коментар пред агенция Reuters относно сумите, цитирани при намаляване на разходите, но на по-ранен етап от компанията бяха заявили, че не планират съкращаване на работни места поне до края на 2020 година, съобщава Automedia. Според Manager намаляването на разходите и закриването на работни места е основна част от плана за действие на новия главен изпълнителен директор на Daimler Ола Калениус, който ще поеме поста през следващия месец. През февруари от Daimler най-общо потвърдиха, че компанията ще търси намаляване на разходите, тъй като оперативната ѝ печалба за последното тримесечие на миналата година спадна с 22% - ефект от търговските войни, нарастващите разходи за развитието на електромобили и спада на продажбите. Снимка: Pixabay Харесайте и страницата ни във Facebook   ", "date": "2019.04.19", "title": "Mercedes съкращава 10 000 работници"}
{"url": "https://www.bgonair.bg/bulgaria/2019-04-19/mladezhi-protestiraha-v-sofiya-zaradi-klimatichnite-promeni", "text": "\r\n Mладежи протестираха в центъра на София с искания за сериозни действия срещу промените в климата.  Световното младежкото движение \"Петъци за бъдеще\" започна през август 2018 г., когато 15-годишната Грета Тунберг направи седящ протест пред шведския парламент в продължение на 3 седмици. Вместо да ходи на училище, тя застана пред парламента в Стокхолм, за да поиска от депутатите да направят повече срещу климатичните промени. Малко по-късно малдежи от цял свят подкрепиха инициативата й.      ", "date": "2019.04.19", "title": "Младежи протестираха в София заради климатичните промени"}
{"url": "https://www.bgonair.bg/world/2019-04-19/lavina-v-kanada-zatrupa-trima-profesionalni-alpinisti", "text": "Лавина в Скалистите планини на Канада затрупа трима професионални алпинисти. Тримата мъже не се свързали със спасителната служба, както било предвидено по график.  Единият от тях - Джес Роскели, е опитен алпинист, който изкачва за първи път Еверест, когато е само на 20 години и е най-младият американец, покорявал покрива на света.  Изпратеният хеликоптер прелетял над района, където се изкачвали алпинистите, като са открити следи от лавина и части от алпийска екипировка. В момента тече спасително-издирвателна операция, която е затруднена заради опасност от още лавини и лошото време. Харесайте страницата ни във Facebook ", "date": "2019.04.19", "title": "Лавина в Канада затрупа трима професионални алпинисти"}
{"url": "https://www.bgonair.bg/world/2019-04-19/tramp-ne-e-rabotil-s-rusiya-za-namesa-v-prezidentskite-izbori", "text": "\r\n Не е имало сговор между кампанията на Доналд Тръмп и руското правителство по време на кандидат-президентската кампания преди три години.  Това заключение се съдържа в близо 450-те страници на доклада за руската намеса в изборите в САЩ, оповестен публично от главния прокурор и министър на правосъдието Уилям Бар. По време на 22-месечното си разследване специалният прокурор Робърт Мълър е достигнал до заключението, че няма достатъчно доказателства за престъпен заговор и президентът не е възпрепятствал разследването.  Докладът на Мълър, който вече е публично достояние и може да се изтегли безплатно от сайта на американското правосъдно министерство, се очаква да бъде издаден в книга на 30 април. Тя вече се превърна в бестселър в Amazon и макар че ще носи името на специалния прокурор, той няма да получи никакви облаги от това.  Според федералните закони в САЩ документите, изготвени от правителството, са обществено достояние. Харесайте страницата ни във Facebook ", "date": "2019.04.19", "title": "Тръмп не е работил с Русия за намеса в президентските избори в САЩ"}
{"url": "https://www.bgonair.bg/world/2019-04-19/ekoaktivisti-prodalzhavat-s-protestite-si-v-london-prodalzhavat-i-arestite-im", "text": "Над 500 са вече задържаните екоактивисти, които от началото на седмицата блокират Лондон с искане да бъде обявено \"климатично извънредно положение\".  Задържаните са членове на движението \"Икстинкшън рибелиън\", което обеща демонстрациите да продължат докато исканията им за опазване на природата и борба с климатичните промени не бъдат чути.  Екоактивистите, които затвориха емблематични места в британската столица, вече обявиха, че възнамеряват да пренесат протестите на летище \"Хийтроу\", което е най-натовареното в Европа и се очаква да бъде блокирано от демонстрации. Харесайте и страницата ни във Facebook ", "date": "2019.04.19", "title": "Екоактивисти продължават с протестите в Лондон, продължават и арестите им"}
{"url": "https://www.bgonair.bg/direktno/2019-04-19/blizo-90-protsenta-ot-anna-gaser-bolnite-s-levkemiya-uspeshno-lekuvani", "text": "\r\n Левкемията е от заболяванията с висока степен на лечение. Особено при деца успеваемостта е около 90 процента, каза д-р Бариш Малбора от болницата \"Газиосманпаша\" в Истанбул. Той подчерта, че само 15 процента от болните от левкeмия трябва да бъдат подложени на трансплантация на костен мозък. Но и в този случай успеваемостта е много висока. В предаването \" по Bulgaria ON AIR ви срещаме и с Анна Гасер - олимпийска шампионка от Пьонгчанг.    ", "date": "2019.04.19", "title": "Близо 90 процента от болните с левкемия са успешно лекувани"}
{"url": "https://www.bgonair.bg/denqt-on-air/2019-04-19/liderat-na-sds-evropa-ima-nuzhda-ot-reforma", "text": "\r\n Европа има нужда от реформа. Това обяви лидерът на СДС Румен Христов в \" \". Според него Европейският съюз трябва да бъде съхранен във вида, в който е създаден. Христов също така допълни, че България има нужда от влизане в еврозоната и поскъпването на цените при въвеждането на еврото няма да е толкова сериозно. \"Не е добре, че хората не чуват основните послания на партиите за евроизборите. Говорим за бъдещето на Европа и България. Те са свързани с политиките и платформата, които ще бъдат предложени от формациите. Ние искаме обединена Европа. Европейският съюз има нужда от реформи. Той трябва да бъде съхранен във вида, в който бе създаден. България спечели много от членството си в ЕС. Имаме договореност за 4,5 милиарда за следващия програмен период. Имаме нужда от влизане в еврозоната и Шенген. Няма да има поскъпване на цените след въвеждане на еврото, то ще е с някакви стотинки. Ще бъде безболезнено. Между 2 и 3 години ще изкараме в чакалнята на еврозоната\", каза Христов. Лидерът на СДС също така подчерта, че в момента Европа е заплашена от разпад, заради навлизането на крайнолеви и крайнодесни партии. Христов бе категоричен, че Съюзът на демократичните сили иска повишаване на пенсиите и заплатите на българските граждани. \"Ние подписахме споразумение с ГЕРБ за евровота. Европа е заплашена от разпад заради крайнолевите и крайнодесните партии, които набират сила. Това не е добре за Съюза. Трябва пълна мобилизация на тези избори. СДС вече формулира тезата - еврогражданин, с евродоходи. Искаме повишаване на БВП, пенсиите, заплатите\", обясни Христов пред  .    ", "date": "2019.04.19", "title": "Лидерът на СДС: Европа има нужда от реформа"}
{"url": "https://www.bgonair.bg/denqt-on-air/2019-04-19/bsp-ni-izbra-za-koalitsiya-zashtoto-sme-nay-loyalnite-partnyori-smyata-liderat-na-ekoglasnost-", "text": "\r\n Какви попречи в България да има широка лява коалиция? По темата в студиото на \"Денят ON AIR\" говори коалиционният партньор на \"БСП за България\" председателят на \"Екогласност\" Емил Георгиев. \"Екогласност\" се е доказала като изключително лоялен коалиционен партньор на социалистите. Ние сме партньори с кауза във всички сфери на обществения въпрос. Ние сме предпочетени, защото сме се доказали във времето\", заяви той в отговор на въпроса защо БСП са избрали тяхната партия. Депутатът допълни, че социалистическата партия се е променила много и е започнала да взима изключително демократични решения. По думите му листата им е много добра, като тя е съчетание на младост и хора с опит. Във връзка със спечелването на евроизборите и техният основен опонент ГЕРБ, Георгиев посочи: \"Ще бъде тежка битка и насреща имаме един противник, който няма да жали нищо да запази първата позиция, защото ако не спечелят тези избори, пътят към безсрочните избори е отворен\".  Според него за първи път на евроизбори залогът е толкова голям, защото хората вече са отвратени от политиката. Лидерът на \"Екогласност\" сподели, че за него е чест да бъде в евролистата, независимо, че е на 17 място. Той допълни пред Bulgaria ON AIR, че той и неговите колеги ще дадат всичко от себе си да спечелят поне още 6 места в европарламента. Депутатът коментира и темата за кражбата на електроенергията, като заяви, че кражбите са съществена част от увеличаването цената на тока, а сегашното правителство се оправдаваме само с обичайните заподозряни - циганите. Гостът на Ганиела Ангелова допълни, че крадат преди всичко хората с големи финансови възможности и даде примери за това.", "date": "2019.04.19", "title": "Лидерът на \"Екогласност\": БСП ни избра за коалиционни партньори, защото сме най-лоялни"}
{"url": "https://www.bgonair.bg/world/2019-04-19/zhaltite-zhiletki-poluchiha-zabrana-za-protesti-okolo-notr-dam", "text": "\r\n Парижката префектура забрани провеждането на протест на \"жълтите жилетки\" близо до катедралата Нотр Дам утре. Мярката е въведена \"от съображения за сигурност\" за участниците в демонстрацията, както и заради продължаващото разследване на мощния пожар, изпепелил голяма част от 850-годишната сграда.  Конструкцията на катедралата все още е твърде крехка и има опасност от нейното рухване. В момента заедно с разследването текат и укрепителни дейности.  Разследващите трагедията вече изключиха версията за умишлен палеж и посочиха като вероятна причина за избухването на пожара късо съединение след проявена небрежност по време на възстановителните работи. Следователите все още не са получили достъп до вътрешността на историческата сграда, за да потвърдят тази версия. Харесайте ни във Facebook ", "date": "2019.04.19", "title": "\"Жълтите жилетки\" получиха забрана за протести около Нотр Дам"}
{"url": "https://www.bgonair.bg/bulgaria/2019-04-19/mrasniyat-vazduh-koyto-dishame-pridobiva-epidemichni-stoynosti", "text": "\r\n Видин е градът с най-мръсен въздух през изминалата година, това показа годишния отчет на неправителстената и частна организация за измерване на качеството на въздуха - AIRBG. Какво сочат още данните?.  Проблемът с качеството на въздуха, който дишаме придобива епидемични стойности. В световен мащаб годишно 7 милиона души губят живота си заради въздушното замърсяване, сочат данните на Световната здравна организация.  У нас 41 души всеки ден губят живота си заради лошото качество на въздуха, който дишаме. Според данните през изминалата година най-много денонощия в които измерваните стойности са превишавали нормата е имало във Видин. Видин освен един от най-бързо намаляващите градове у нас, е и първенец по замърсяване на въздуха. През 2018 година в крайдунавския град при норма от 35 денонощия на година според Световната здравна организация, във Видин са регистрирани 91 денонощия с мръсен въздух, като в пиковите моменти превишението е било над 5 пъти. Според експертите причината за това е липсата на топлофикация, ремонтите и ползването на отопление на твърдо гориво.  От неправителствената организация AIRBG, които следят чрез 900 собствени станции в цялата страна качеството на въздуха, въздушно замърсяване е имало още в Русе, Пловдив, София, Благоевград. Определят мерките за борба със смога като неефикасни.  Заради мръсния въздух всеки ден в България умират над 40 души. Доктор Александър Симидчиев се е заел с каузата да предложи на всички ректори на университети в България, да включват в програмата за обучение на медиците проблема с въздушното замърсяване. Съвсем скоро от неправителствената организация за следене на качеството ще предложат и метод за известяване чрез телефонна платформа при прекомерно замърсяване на въздуха. ", "date": "2019.04.19", "title": "Мръсният въздух, който дишаме, придобива епидемични стойности"}
{"url": "https://www.bgonair.bg/denqt-on-air/2019-04-19/ipb-transportnata-ni-sistema-se-nuzhdae-ot-speshen-odit", "text": "\r\n Още седем души получиха обвинения за катастрофата с 20 жертви край Своге. Жителите на града обаче не са удовлетворени, защото според тях при липсата на ефективни присъди не се поема реална отговорност.  Взеха ли си институциите поука от тежката катастрофа - коментира Богдан Милчев от Института за пътна безопасност. \"Оставките в България отдавна не са морален акт, а акт на отчаяние. Най-тежкото нещо е, че всички, които подават оставка, го правят с високо вдигнати глави. Когато подаваш оставка и не се чувстваш виновен, е по-лошо\", смята Богдан Милчев. По думите му всички нови кадри, които идват на мястото на старите, мислят по същия начин. Според него те са част от администрация, която се съпротивлява срещу промяната, а ние имаме нужда от нов подход. \r\nТой коментира, че вината не е у тези, които подават оставки, а в начина на мислене на отговорните лица. \"Първото, което трябва да се направи, е спешен одит на цялата ни транспортна система, свързана най-вече с организацията на движение. Пътищата ни не са обезопасени\", посочи Милчев в \"Денят ON AIR. Той смята, че има проблеми с контрола, обучението и образованието в сферата на пътната безопасност. \r\nСпоред Богдан Милчев МВР трябва да направи акция върху организацията на пътищата ни - дали знаците, маркировката и мантинелите са на мястото си.  \"Ако ги няма, не да пише предупредителни писма - глобата е до 7 000 лева. Нека глоби 10 пъти един кмет на община, нека да глоби шефа на АПИ\", коментира специалистът пред Bulgaria ON AIR. Богдан Милчев коментира и катастрофата с Лютви Местан, която му коства книжката заради причиняване на смърт по непредпазливост. \"Следващата седмица очакваме да бъде готов докладът. Не правим разследване, изследваме средата на тежки катастрофи и търсим какво можем да подобрим\", обясни той.  ", "date": "2019.04.19", "title": "ИПБ: Транспортната ни система се нуждае от спешен одит"}
{"url": "https://www.bgonair.bg/reportazhi/2019-04-19/grupirovkata-nova-ira-e-zapodozryana-za-bezreditsite-v-severna-irlandiya", "text": "\r\n 29-годишна журналистка загина при стрелба срещу полицията в северноирландския град Лондондери, в близост до границата с Република Ирландия.  Всичко започва с полицейска акция, след като разследване показва, че на територията на града се подготвят нападения от републикански дисиденти, които по традиция отбелязват годишнината от Великденското въстание през 1916 година. Властите организират претърсване за муниции и огнестрелни оръжия. Не след дълго, обаче, полицейските екипи са нападнати. По тях са хвърлени десетки коктейли \"Молотов\", две от колите им са откраднати, а по-късно е открита стрелба. Единствената косвена жертва при нападението е журналистка, отишла на място, за да отрази събитията.  Полицията третира нападението като терористичен акт. Според властите, групировката \"Нова ИРА\" е отговорна за стрелбата.  През последните месеци, изблиците на насилие в Северна Ирландия стават все по-чести. Мнозина се опасяват, че това се дължи на все още неясните последици от потенциален Brexit и опасността от твърда ирландска граница. Наблюдава се и повишаване на активността на \"Нова ИРА\" - екстремистка групировка, която се противопоставя на мирното споразумение от Разпети петък през 1998 година, когато се слага край на кръвопролитиятя в Северна Ирландия. Харесайте и страницата ни във Facebook ", "date": "2019.04.19", "title": "Групировката \"Нова ИРА\" е заподозряна за безредиците в Северна Ирландия"}
{"url": "https://www.bgonair.bg/bulgaria/2019-04-19/bsp-sreshtu-api-v-poreden-rund-sled-povdignatite-novi-7-obvineniya-za-katastrofata-kray-svoge", "text": "\r\n БСП срещу АПИ в пореден рунд след като прокуратурата повдигна още 7 обвинения за катастрофата край Своге. От левицата обвиниха пътната агенция, че не иска независима европейска лаборатория да извърши анализ на най-рисковите участъци у нас. От Института за пътна безопасност също поискаха одит на пътната мрежа в страната. Кой, кога и до кого е писал писма за лошото състояние на пътя край Своге, продължава да бъде спорен въпрос между БСП и АПИ. Според левицата, те са сигнализирали прокуратурата още в началото на тази година. синхрон - Елена Йончева - БСП:  Днес, строителите, по мнението на експерти, връщат около 40% от стойността на самия път на политиците - към тези, които ни управляват, за сметка на качеството на пътя\", посочи Елена Йончева.  От правителствената информационна служба изпратиха становище, според което през март миналата година от канцеларията на премиера препращат в МРРБ сигнал от кмета на Своге. От регионалното министерство възлагат на пътната агенция да извърши проверка. В резултат на това в края на месец май миналата година на фирмата-изпълнител е разпоредено да отстрани възникналите дефекти.  Кметът на Своге е уведомен за развитието на сигнала. А от БСП отново настояха за независима проверка в европейска лаборатория на пътищата.  \"Ние искаме да бъдат проверени 46 точки, конкретни точки от магистралите \"Тракия\", \"Хемус\", \"Марица\", \"Струма\", от пътя Видин - Кулата и Околовръстния път\", допълни Йончева.  От Прокуратурата също се намесиха в спора: \"Прокуратурата не е всеобщ или общ държавен контролен орган. Извършваме процесуално-следствени действия в рамките на собствената си компетентност, само тогава, когато има извършено престъпление. Качеството на пътя, контрола на строителните дейности, качеството на вложените материали не са от компетентността на прокуратурата\", заяви говорителят на главния прокурор Румяна Арнаудова.  Бившите шефове на АПИ Светослав Глосов и Дончо Атанасов са обвинени за това, че са съдействали \"Трейс Груп\" да получат обратно гаранцията си от близо 2 млн. евро, макар констатираните нарушения на пътя да са в периода, когато обектът все още не е въведен е експлоатация и парите трябва да останат в държавния бюджет.  Междувременно стана ясно, че Дончо Атанасов, срещу когото вчера беше повдигнато обвинение за катастрофата край Своге, подава оставка като член на управителния съвет на Агенция \"Пътна инфраструктура\". Той е с мярка за неотклонение парична гаранция в размер на 10 хил. лева.  ", "date": "2019.04.19", "title": "Пореден рунд: БСП срещу АПИ след новите обвинения за катастрофата край Своге"}
{"url": "https://www.bgonair.bg/bulgaria/2019-04-19/chovek-zagina-sled-srutvane-na-stena-ot-bivsho-voenno-podelenie", "text": "\r\n Човек загина, след като стена на бивше военно поделение в Хасково падна. Най-вероятната причина за срутването е силният вятър. Тепърва предстои да се установи самоличността на загиналия. Инцидентът се е случил около 18:30 часа днес. Загиналият се е движел по тротоара, когато стената пада върху него и го убива на място. Предполага се, че тя се е срутила заради разразилия се силен вятър.  Бившото танково поделение е собственост на Министерството на отбраната. Това не е първият инцидент, който се случва, след като се руши стена на военния имот. Тя е трябвало отдавна да бъде премахната, коментира бившият военен Никола Колев, който има 22 години служба, част от които и в това поделение. \"Тази ограда я познавам от 20 години, стои в едно и също положение, никакви мерки не се взимат да се обезопаси, да има контрол, охрана. За тези 20 години, ако по 20 тухли бяха свалени на година, сега нямаше да има този инцидент\", допълни Колев. На мястото пристигнаха пожарникари, които обезопасиха района. Улицата е отцепена от полиция и следствените действия продължават.", "date": "2019.04.19", "title": "Човек загина след срутване на стена от бивше военно поделение"}
{"url": "https://www.bgonair.bg/bulgaria/2019-04-19/aleksandar-manolev-ne-e-sobstvenik-na-kashtata-za-gosti-a-samo-na-zemyata", "text": "\r\n Александър Манолев е собственик на имота, в който се намира къщата за гости в Сандански, но не и на сградата. Имението се намира в подножието на Пирин планина. На входа вече има табела, че е изградена с европари. Земята е собственост на Манолев, но сграда не е. Ана Димитрова е собственик на къщата, която се води на фирма \"Агротрейд\", в чиято сграда живее сестрата на Манолев - Рая. Имотът на Манолев се намира над \"Лестния парк\" в Сандански. Той го преотстъпва на \"Агротрейд\", като, ако този акт е подписан в срок, след това сградата става собственост на собственика на имота.  Също така собственикът на сградата може да я продаде, но първо трябва да я предложи на собственика на земята. Това означава, че Манолев може да придобие къщата, построена върху неговата земя, когато поиска.  В имота има басейн с минерална вода, за водопроводът минава през два имота - собственост на Манолев. Къщата е построена в периода 2007 -2013 година, когато над 1000 имота печелят проекта за Развитие на селските райони.       ", "date": "2019.04.19", "title": "Александър Манолев не е собственик на къщата за гости, а само на земята"}
{"url": "https://www.bgonair.bg/bulgaria/2019-04-19/varnaha-parichnata-garantsiya-ot-10-000-leva-na-lyutvi-mestan", "text": "Лидерът на ДОСТ Лютви Местан отново е с мярка парична гаранция от 10 хиляди лева заради катастрофата край Маказа, в която загина бебе.  \r\nМестан е обвинен за причиняване на смърт по непредпазливост. Вчера съдът в Кърджали отмени паричната гаранция - отново от 10 хиляди лева - с мотива, че прокуратурата не била представила достатъчно данни за имотното състояние на политика.  Днешното си решение окръжната прокуратура обосновава с обществената опасност на престъплението и с вече събрана информация за имущественото положение на Лютви Местан. Харесайте и страницата ни във Facebook ", "date": "2019.04.19", "title": "Върнаха паричната гаранция от 10 000 лева на Лютви Местан"}
{"url": "https://www.bgonair.bg/bulgaria/2019-04-19/mustafa-karadaya-shte-bade-vodach-na-evrolistata-na-dps", "text": "Лидерът на ДПС Мустафа Карадайъ ще бъде водач на евролистата на партията. След него са Делян Пеевски, Илхан Кючюк и Искра Михайлова.  Листата е подредена на заседание на Централното оперативно бюро в четвъртък, след като са били разгледани номинациите на местните структури в страната. Най-голямата изненада е, че досегашната водачка Фелиз Хюсменова няма да бъде в листата, след като си е направила отвод по лични причини.  Въпреки че застава начело лидерът Мустафа Карадайъ няма да става евродепутат. Той ще отстъпи мястото си на следващия в списъка. ", "date": "2019.04.19", "title": "Мустафа Карадайъ ще бъде водач на евролистата на ДПС"}
{"url": "https://www.bgonair.bg/bulgaria/2019-04-19/mazh-s-opasnost-za-zhivota-v-dobrichko-pil-metilov-alkohol", "text": "70-годишен мъж от село Ловчанци е бил приет вчера преди обед в Центъра за спешна медицинска помощ в Добрич с опасност за живота след употреба на метилов алкохол, съобщиха от МВР. Спешните медици са съобщили за случая около 11.30 часа. Мъжът е настанен в реанимация в МБАЛ – Добрич с опасност за живота. По случая е образувано досъдебно производство.", "date": "2019.04.19", "title": "Мъж с опасност за живота в Добричко, пил метилов алкохол"}
{"url": "https://www.bgonair.bg/reportazhi/2019-04-19/dete-s-autizam-beshe-izgoneno-ot-knizharnitsa-narushavalo-spokoystvieto-vatre", "text": "\r\n Неприятен инцидент в центъра на София. Дете с аутизъм и майка му бяха изгонени от книжарница, тъй като момчето нарушавало спокойствието на клиентите. Един от тях дори викнал полиция.  В крайна сметка униформените изготвили предупредителен протокол на мъжът, който ги извикал.  Маргарита и синът ѝ ходят в книжарницата от години. И днес, на път за вкъщи, влизат там. Адриян иска да посвири на пианото преди да се приберат. От книжарницата им правят забележка. После се появява и клиент, чието спокойствие е нарушено.  Идва и полиция. На мъжът е съставен предупредителен протокол. От книжарницата отказаха коментар. \r\nНо на такова отношение Маргарита е свикнала. Тя сподели, че са ги гонили и от други места и често остават неразбрани от хората.", "date": "2019.04.19", "title": "Дете с аутизъм беше изгонено от книжарница, нарушавало спокойствието вътре"}
{"url": "https://www.bgonair.bg/ekrani/2019-04-19/poreden-intsident-na-grafa-zaradi-perkite", "text": "\r\n Поредна жертва на ремонта на столичната улица \"Граф Игнатиев\". Този път това е 72-годишната Невяна Малчева, бивш началник на кабинета на Стефан Данаилов, докато той е бил министър на културата. Жената е с контузия на лицето и крака, и фрактура на ръката. Причината за поредния инцидент са отново ограничителите по улицата, придобили популярност като перки.  \"Тя е внимавала къде ходи, както ни посъветваха от Столична община, но самата перка я е порязала по крака. То това е предизвикало шока и от там всички останали прекатурвания и беди\", сподели дъщерята на пострадалата - Росица.  Служители в близките заведения са ѝ помогнали. Жената веднага е била откарана в \"Пирогов\", където лекарите установили счупвания на дясната китка и контузии на лицето и крака.  \"Тежко е състоянието ѝ, защото тя е и диабетик. Много трудно поема и обезболяващи. Не всичките могат, тя е на специален режим\", допълни още Росица.  Невяна е изписана от болницата, но след няколко дни пак трябва да иде до там, за да проверят лекарите състоянието ѝ.  След редица негативни отзиви за ограничителите и няколко инцидента, Столичната община взе решение те да бъдат заменени с колчета. Експертите гласуваха за габърчета, а политическото ръководство - за колчета, т.е. пак се взима решение не от експертите, а от политическото ръководство. ", "date": "2019.04.19", "title": "Пореден инцидент на \"Графа\" заради перките"}
{"url": "https://www.bgonair.bg/bulgaria/2019-04-19/v-pati-po-evtina-smes-e-bila-izpolzvana-pri-remonta-na-asfalta-kray-svoge", "text": "В пъти по-евтина смес е била използвана при ремонта на асфалтовата настилка край Своге, където в автобусна катастрофа миналата година загинаха 20 души. Това съобщиха от държавното обвинение. Прокуратурата обаче не може да поиска проверка и на всички други пътища, които е ремонтирала същата фирма - \"Трейс\". Такава проверка се прави, когато има извършено престъпление, уточняват от обвинението. Вчера, освен шофьора на автобуса, още седем души се сдобиха с обвинения - сред тях бивши и настоящи шефове в Пътната агенция и директорът на \"Трейс\". Оттам и днес са категорични - ремонтът е бил качествен. Хората от Своге са на полюсната позиция.", "date": "2019.04.19", "title": "Много по-евтина смес е използвана за асфалта на пътя-убиец край Своге"}
{"url": "https://www.bgonair.bg/bulgaria/2019-04-19/aleksandar-manolev-ne-e-benefitsient-po-proekta-za-izgrazhdane-na-kashta-za-gosti", "text": "\r\n Бившият заместник-министър на икономиката Александър Манолев не фигурира като бенефициент по проект за изграждане на къща за гости. Това коментира в Бургас министърът на земеделието Румен Порожанов. По думите му, засега единственото нарушение, което може да се открие, е че къщата не се използва по предназначение. Той обаче е категоричен, че ако се докаже, че къщата не е използвана по предназначение Манолев ще трябва да връща парите, които е взел от европроектите. Държавен фонд \"Земеделие\", който по закон контролира изпълнението на европроектите и харченето на европарите, започва проверки по конкретен сигнал или на база на риск анализ. Прокуратурата също работи по казуса. \"Събираме доказателства за извършеното престъпление така както заявихме - злоупотреба с еврофондове, и така както уточнихме вчера - втора възможност за разследване, по скоро втора линия за разследването е данъчно престъпление\", каза говорителят на главния прокурор Румяна Арнаудова.    ", "date": "2019.04.19", "title": "Порожанов: Манолев не е бенефициент по проекта за изграждане на къща за гости"}
{"url": "https://www.bgonair.bg/bulgaria/2019-04-19/galap-bsp-izprevarva-gerb-na-evrovota-zaradi-apartamentgeyt", "text": "Скандалите през последните седмици, свъразни с имотите на властта и последвалите оставки, са довели до разколебаване на електората на ГЕРБ и изравняване на позициите им с БСП.  Това сочат данните от проучване за нагласите преди евроизборите, проведено от \"Галъп Интернешънъл\".  От заявилите, че ще гласуват със сигурност, над 32% подкрепят БСП, 31% - ГЕРБ и СДС, а малко над 11% - ДПС. След тях е ВМРО с 5%. Следват \"Демократична България“, \"Воля“, \"Атака“ и НФСБ.", "date": "2019.04.19", "title": "\"Галъп\": БСП изпреварва ГЕРБ на евровота заради \"Апартаментгейт\""}
{"url": "https://www.bgonair.bg/bulgaria/2019-04-19/bsp-povezhda-gerb-s-3-predi-evroizborite-sochi-trend", "text": "БСП изпреварва ГЕРБ, това сочат нагласите преди европейските избори според последното проучване на агенция \"Тренд\".  Изводът от изследването е, че скандалът с апартаментите на властта определено се е отразил на рейтинга на управляващата партия. Така през април ГЕРБ губи 3% в сравнение с март, докато БСП успява да задържи и дори да увеличи своята подкрепа.  Твърдо на трета позиция остава ДПС с близо 13 на сто. Най-голям дял от електората на \"Обединените патриоти\" се ориентира към ВМРО за предстоящите избори за Европейски парламент. \"Демократична България\" също запазват шансове да изпратят представител в Европейския парламент. Харесайте ни във Facebook ", "date": "2019.04.19", "title": "БСП повежда ГЕРБ с 3% преди евроизборите, сочи \"Тренд\""}
{"url": "https://www.bgonair.bg/bulgaria/2019-04-19/zabraven-bagazh-zatvori-za-kratko-metrostantsiya-letishte-sofiya", "text": "Метростанция \"Летище София\" беше затворена около обяд, заради забравен багаж. Мутрисите се пътуваха само станция \"Искърско шосе\", информира  . Специализирани екипи на полицията провериха изоставения багаж и след като се установи, че няма опасност, движението на метрото беше възстановено. Харесайте и страницата ни във Facebook ", "date": "2019.04.19", "title": "Забравен багаж затвори за кратко метростанция \"Летище София\""}
