{"url": "https://www.bgonair.bg/economy/2019-07-08/kitayskite-turisti-u-nas-stavat-vse-poveche-s-vsyaka-izminala-godina", "text": "Китайските туристи у нас стават все повече с всяка изминала година. Това сочат данните на най-голямата онлайн туристическа агенция Ctrip в Китай, цитирани от  . През първата половина на 2019 г. се отчита ръст с цели 280% в сравнение със същия период за миналата година. А през въпросната 2018 г. спрямо 2017 г. увеличението е било със 114%. Средностатистическият китайски турист прекарва у нас 6 дни, като посещава традиционно градовете София, Варна и Пловдив. Туроператорите поемат все повече ангажименти в тази посока, но с оглед преговорите за пускане на директна авиолиния, облекчаване на визовия режим, въвеждане на по-широки туристически пакети и добавяне на описания на китайски език на културните и природни забележителности, интересът би могъл да бъде още по-сериозен. Тази година се отбелязват 70 години от сключването на дипломатически отношения между София и Пекин, което би могло да бъде един добър повод за разширяване на допирните точки между двете страни. По-рано днес стана ясно, че China Constructions Bank проучва страната ни за отваряне на свой клон, като резултат от визитата на президента Румен Радев в страната през изминалата седмица. \r\nСнимка: Pixabay Харесайте страницата ни във Facebook ", "date": "2019.07.08", "title": "Китайските туристи у нас стават все повече с всяка изминала година"}
{"url": "https://www.bgonair.bg/bulgaria/2019-07-08/borisov-mirat-i-dialogat-sa-nay-dobrite-diplomati", "text": "\"Мирът и диалогът са най-добрите дипломати\", заяви министър-председателят Бойко Борисов по време на срещата си с турския президент Реджеп Ердоган.  Двамата са в босненската столица Сараево по случай срещата на върха на държавните и правителствени ръководители на страните-участници в процеса за сътрудничество в Югоизточна Европа.  Борисов и Ердоган са обсъдили задълбочаването на двустранното сътрудничество и приноса на Турция за овладяване на мигрантския поток по българската граница.  По време на разговора българският премиер Борисов подчерта важността от устойчивото развитие на двустранното партньорство, което е част от българската външна политика.  \"Турция е непосредствен съсед на България, съюзник в НАТО и ключов партньор в областите миграция, борба с тероризма, енергийни доставки и сигурност, транспортни коридори, земеделие и животновъдство\", подчерта Бойко Борисов.  Българският министър-председател изтъкна, че страната ни ще продължи да се води от принципите на добросъседство, взаимно уважение, равенство и ненамеса във вътрешните работи.  Бойко Борисов и Реджеп Тайип Ердоган дадоха висока оценка на активизирането на политическия и икономическия диалог между България и Турция, като подчертаха доброто развитие на областта на туризма, енергетиката и транспорта през последните години.  \"Оценяваме приноса на Турция по въпросите с миграцията и подкрепяме продължаването на добрите практики, включително прилагането на съвместната декларация межди ЕС и Турция от 18 март 2016\", заяви по  \r\nвреме на срещата премиерът Борисов. \"Страните кандидатки за членство в ЕС, включително Турция, са наши непосредствени съседи и ние имаме интерес да изградим регион на стабилност, сигурност и просперитет, в които ценностите и принципите на ЕС са гарантирани\", изтъкна още пред турския президент българският министърпредседател. \r\nСнимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.07.08", "title": "Борисов: Мирът и диалогът са най-добрите дипломати"}
{"url": "https://www.bgonair.bg/bulgaria/2019-07-08/naredbata-za-vklyuchvane-v-mehanizma-za-lichna-pomosht-veche-e-v-sila", "text": "Влезе в сила Наредбата за включване в механизма за лична помощ, съобщи Министерството на труда и социалната политика. С нея се определя редът за сключването, изменението и прекратяването на споразумението за предоставяне и ползване на лична помощ между ползвателя, асистента и доставчика, както и изпълнение на трудовите правоотношения при спазване на изискванията на трудовото законодателство. По текстовете на наредбата човек с увреждане може да заяви предоставянето на механизма за лична помощ, уточняват от министерството на Бисер Петков. Заявлението се подава лично или чрез упълномощено лице до кмета на общината по настоящ адрес. Човекът с увреждане може да избере асистент, който да го обслужва. Общината също да може да предложи асистент. До края на 2020 година право за включване в механизма за лична помощ имат: хората с право на чужда помощ с определени 90 и над 90% вид и степен на увреждане или степен на трайно намалена работоспособностт; децата с право на чужда помощ с определени 50 и над 50% вид и степен на увреждане или степен на трайно намалена работоспособност; децата без право на чужда помощ с определени 90 и над 90% вид и степен на увреждане или степен на трайно намалена работоспособност. Реалното предоставяне на лична помощ за хората с увреждания ще започне от септември 2019 година.  Заявления за включване в механизма за лична помощ могат да се подават и след тази дата, посочиха от социалното министерство. Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.07.08", "title": "Наредбата за включване в механизма за лична помощ вече е в сила"}
{"url": "https://www.bgonair.bg/bulgaria/2019-07-08/institutsiite-s-merki-sreshtu-afrikanskata-chuma-50-leva-za-vsyaka-otstrelyana-zarazena-svinya", "text": "\r\n Обмисля се финансово стимулиране от 50 лева за отстреляна дива свиня, заразена с африканска чума.  Това стана ясно след среща в земеделското министерство между ресорния министър Десислава Танева, експерти от Българската агенция по безопасност на храните и директори на Държавните горски предприятия.  След срещата бе съобщено, че карантина на подобно заболяване не може да бъде направена и опасността от бързото му разпространение е много голяма.  По думите на Танева всеки, който мине през територия, която е била обитавана от заразено прасе, задължително става преносител на заболяването. Всички животни в селата Жернов и Новачене, където бяха открити случаи африканска чума, са евтаназирани. \r\n  Харесайте страницата ни във Facebook ", "date": "2019.07.08", "title": "Обмислят се мерки срещу африканската чума: 50 лв. за всяка отстреляна заразена свиня"}
{"url": "https://www.bgonair.bg/direktno/2019-07-08/razgovorat-za-seksualnoto-zdrave-e-bitka-za-zdrave", "text": "\r\n Според сексолога доц. д-р Румен Бостанджиев разговорът за сексуалното здраве е битка за здравето като цяло. И въпреки всичко, има табу да се говори по тази тема, допълни той  в предаването . Пред   той обясни, че в училище има съвсем малко материал в учебниците по биология и това не е достатъчно . Подкрепи го и д-р Радосвета Стаменкова - председател на БАСП. Според нея изкуствено се създава атмосфера на подозрителност, че зад всичко това стои джендър идеология. \r\nМного хора не могат да проумеят, че младите хора трябва да са по-отговорни в личния си живот.  ", "date": "2019.07.08", "title": "Разговорът за сексуалното здраве бил тема табу"}
{"url": "https://www.bgonair.bg/bulgaria/2019-07-08/vsichki-uchebnitsi-po-istoriya-za-10-klas-imat-nuzhda-ot-prerabotka-prizna-istorik", "text": "\r\n Всичките нови учебници по история за 10 клас имат нужда от пълна преработка, включително и най-високо оценените. Това заявиха историци от БАН и предложиха - учебниците да се пишат от учители, а не от университетски преподаватели. Според историците доцентите и професорите винаги се опитват да пишат сложно и да докажат, че знаят много.  А парадоксалното е, че комисиите, които оценяват учебното съдържание, са съставени от асистенти на професорите, които са автори на въпросните учебници. Новите учебници по история за десети клас не са утвърдени и са направени препоръки към издателствата да ги коригират. Има 5 проекта за нови учебници, които трябва да влязат в сила от учебната 2019/2020 г., но срещу тях има възражения.  До нареждането за преработка на учебниците се стигна след протестни декларации на десни партии, които подеха петиция срещу недостатъчно кървавия начин на представяне на периода от 1944 до 1989 г.", "date": "2019.07.08", "title": "Учебниците по история за 10 клас имат нужда от преработка, смятат от БАН"}
{"url": "https://www.bgonair.bg/bulgaria/2019-07-08/sadat-zadalzhi-so-da-vzeme-merki-sreshtu-mrasniya-vazduh-v-sofiya", "text": "\r\n Столичната община бе задължена от съда да вземе мерки по въпроса с мръсния въздух. Така улиците ще трябва да се мият по два пъти в месеца, а нивото на фини прахови частици да се изписва по таблата на градския транспорт. Решението е на Софийския градски съд по колективеня иск на няколко неправителствени организации. \"Всички следва да сме доволни, защото за първи път български съд задължава публичен орган, какъвто е СО да предприеме конкретни мерки, свързани с качеството на въздуха\", коментира Ивайло Хлебаров от сдружение \"За Земята\". От общината коментираха, че данните за замърсяването може да се намерят и сега на сайта им, както и на две табла в центъра на София.  Ведомството трябва да предостави в 2-седмичен срок и план за изграждане на велоалеи, включително от крайните квартали към центъра. Колективният иск бе заведен през 2017 година, по същото време, когато България бе осъдена от Европейския съд заради лошото качество на въздуха.  \r\nСнимка: Димитър Кьосемарлиев, Bulgaria ON AIR Харесайте страницата ни във Facebook ", "date": "2019.07.08", "title": "Съдът задължи СО да вземе мерки срещу мръсния въздух"}
{"url": "https://www.bgonair.bg/denqt-on-air/2019-07-08/gerb-i-bsp-s-kongresi-prez-sedmitsa-kak-shte-izglezhdat-partiite-na-mestnite-izbori", "text": "\r\n Оставката на Цветан Цветанов беше окончателно приета от Националното събрание на ГЕРБ в неделя. От над 1050 делегати, срещу нея гласуваха 10 членове на партията. Председателят Бойко Борисов определи деня като един от най-трудните в историята на ГЕРБ. Премиерът призова за създаването на Етична комисия в партията, която да следи действията на всички членове, особено на ръководни длъжности, за да не избухват отново корупционни скандали. Той за пореден път се обърна към местните структури и предупреди, че в някои от тях ще има чистка преди изборите за кмет през есента. В студиото на \"Денят ON AIR\" политическият психолог проф. Антоанета Христова коментира, че този акт е бил част от новия етап, в който ГЕРБ влиза, защото е приключила ерата \"Борисов и Цветанов\". Пред водещия Николай Кръстев тя подчерта, че управляващата партия е направила добър ход с изразената и започналата вътрешна промяна след победата на европейските избори, за които кампанията беше изключително тежка и съпътствана с много скандали. \"Посланието, че са двамата и в бъдеще няма да има цепене на партията и играене зад гърба на другия, също е едно добро послание преди избори. Това беше една добра политическа култура демонстрирана вчера\", посочи още проф. Христова. Журналистът Евгени Петров пък допълни, че обявеното създаване на етична комисия в ГЕРБ е логично развитие на партията и представлява логично продължение на желанието на Бойко Борисов да се раздели с хората, които пречат на ГЕРБ и вредят на нейния имидж. Според него именно вътрешните рокади и промените в партията са инструментите, с които премиерът иска отново да изведе до победа ГЕРБ в райони, в които на европейските избори резултатът беше лош. \"На местните избори всички са победители. На предишните местни избори БСП загуби толкова катастрофално, че каквото и да спечели, ще бъде плюс. Нинова от сега мога да кажа, че ще излезе победител. БСП сигурно ще отбележат формална победа. Всички там се заканват да спечелят изборите, но никой не ги е питал досега какво разбират под спечелване на изборите\", каза Петров пред Bulgaria ON AIR. Проф. Антоанета Христова се съгласи с това твърдение и подчерта, че за нея е прекалено висока летвата, която социалистите си поставят, а именно техен кмет да застане на поста в София. Двамата гости посочиха още, че на предстоящите избори ще са от ключово значение лицата, които партиите ще излъчат за свои кандидати. Харесайте и страницата ни във Facebook ", "date": "2019.07.08", "title": "ГЕРБ и БСП с конгреси през седмица - как ще изглеждат партиите на местните избори?"}
{"url": "https://www.bgonair.bg/world/2019-07-08/vashington-obyavi-rezhim-na-trevoga-zaradi-obilni-valezhi-i-navodneniya", "text": "Властите в столицата на Съединените щати са обявили режим на тревога заради обилни валежи и наводнения. Само за няколко часа на места нивото на водата е достигнало над два метра. Мазето на Белия дом е под вода.  Десетки автомобили са се оказали в капана на проливните дъждове. Движението по важни пътни артерии е силно затруднено. Под вода са и някои метростанции.  Летище \"Роналд Рейгън\" е в режим на извънредно положение. От послоствота на България в американската столица предупредиха всички български граждани, които се намират на територията на града или в околностите, да изпълняват стриктно разпорежданията и съветите на местните власти. \r\nА в Бостън мълния удари и унищожи кораб. За щастие по време на инцидента плавателният съд е бил празен и няма данни за пострадали хора. \r\nЛошото време в района на Бостън продължава от няколко дни.  Харесайте страницата ни във Facebook ", "date": "2019.07.08", "title": "Вашингтон обяви режим на тревога заради обилни валежи и наводнения"}
{"url": "https://www.bgonair.bg/economy/2019-07-08/400-mln-evro-sa-izpratili-balgarite-raboteshti-v-chuzhbina-za-4-mesetsa", "text": "От началото на година до края на април българите, работещи зад граница, са изпратили на близките си в родината близо 400 млн. евро. За сравнение за същия период на 2018 г. сумата е била 392,5 млн. евро или с 6,9 млн. евро по-малко. Това показва справка на   в данните за платежния баланс на Българска народна банка (БНБ). Само за април постъпленията са над 105 млн. евро, което обаче е с около 5 млн. евро по-малко отколкото през март, когато са били 110 млн. евро. Най-малко преводи от началото на годината е имало през януари – 88 млн. евро. Средно на ден през четвъртия месец от годината българите зад граница са пращали тук по 3,5 млн. евро. Спрямо април 2018 г. гастербайтерите са изпратили на близките си с 1,8 млн. евро повече. Сънародниците ни зад граница отново се нареждат до топ инвеститорите в страната. По данни на БНБ за периода януари-април 2019 г. преките чуждестранни инвестиции в страната са отрицателни в размер на едва 55 млн. евро., при 65,6 млн. евро година по-рано. Данните са предварителни и ще бъдат ревизирани с годишните данни на НСИ и допълнително постъпили отчети на предприятията с чуждестранно участие, като обикновено промените са в посока нагоре. Очаквано, най-предпочитани са инвестициите на чуждестранни лица в недвижими имоти. За периода януари-април в страната са инвестирани 2,2 млн. евро в недвижима собственост, колкото беше и за първото тримесечие.  Данните са показателни за това какво е реалното състояние на българската икономика и доколко страната ни е привлекателна дестинация за инвестиции.  Снимка: Bulgaria ON AIR Харесайте страницата ни във Facebook ", "date": "2019.07.08", "title": "400 млн. евро за 4 месеца са изпратили у нас работещите в чужбина българи "}
{"url": "https://www.bgonair.bg/reportazhi/2019-07-08/kiriakos-mitsotakis-koy-e-noviyat-premier-na-gartsiya", "text": "\r\n Лидерът на дясната партия \"Нова демокрация\" Кириакос Мицотакис положи клетва като премиер на Гърция. На официалната церемония Мицотакис беше придружен от семейството си.  Името на 51-годишният Кириакос Мицотакис е добре известно в Гърция. Той е роден в семейството на една от най-влиятелните политически династии в южната ни съсседка. Баща му, Константинос Мицотакис, е бивш премиер на Гърция и лидер на дясната партия \"Нова демокрация\". А сестра му Дора Бакоянис е първата жена, избирана за кмет на Атина, както и първата представителка на нежния пол, заемала поста външен министър. Самият Кириакос има впечатляваща биография. От образование в престижни университети като Харвард и Станфорд, до владеенето на редица чужди езици.  В продължение на години е банкер, докато не взима решението да се отдаде на политическа кариера. По традиция става част от \"Нова демокрация\". Заема различни постове, докато преди три години не става лидер на политическата формация.  Според анализатори – победата на Кириакос е била повече от очаквана. Подкрепата към него се засили, след като се превърна в един от най-верните критици на Преспанското споразумение за името на Македония.  \r\nОсвен това експертите смятат, че важна роля за триумфа е изиграла харизматичната му личност, опитът и познанията в областта на финансите. Качества, които изморените от икономии гърци, търсят в своя нов лидер. \r\nСнимка: Reuters Харесайте страницата ни във Facebook ", "date": "2019.07.08", "title": "Кириакос Мицотакис - кой е новият премиер на Гърция?"}
{"url": "https://www.bgonair.bg/reportazhi/2019-07-08/institutat-za-patna-bezopasnost-demonstrira-uchebni-simulatori-za-kandidat-shofyori", "text": "\r\n Институтът за пътна безопасност демонстрира учебни симулатори с изкуствен интелект за кандидат-шофьори. Все още без шофьорска книжка и опит зад волана Веселин седна на шофьорския симулатор.  \"Показва ти грешките, когато не си завил, не си подал мигач, не си съобразил скоростта или пък си на прекалено високи обороти за дадена предавка\", сподели той. \n Идеята е на Инстута за пътната безопасност, а симулаторите трябва да бъдат интегрирани в образователната система и школите, които обучават новите водачи.  С въвеждането на тези симулатори в Германия успеваемостта на изпитите се покачва със 7% при теоретичния изпит и с 22% при практическия.  След като бъдат представени в София, симулаторите ще бъдат показани и в Пловдив, Бургас и Варна. Харесайте страницата ни във Facebook ", "date": "2019.07.08", "title": "Институтът за пътна безопасност демонстрира учебни симулатори за кандидат-шофьори"}
{"url": "https://www.bgonair.bg/reportazhi/2019-07-08/mvnr-predupredi-srabskiya-poslanik-bez-poveche-takiva-izkazvaniya", "text": "\r\n Продължава дипломатическото напрежение между България и Сърбия. Днес сръбският посланик беше привикан в Министерство на външните работи във връзка с кризата. По същото време и българският дипломат в западната ни съседка беше на разговори във ведомството на Сърбия. Пред посланик Владимир Чургус е била изразена позицията, че изказването на външния министър Дачич е неприемливо и не отговаря на очакванията на българската страна за поддържане на приятелски и добросъседски отношения. Било е подчертано, че на срещата в Познан българският премиер говори като европейски политик и коментарът на външен министър на страна извън Съюза в този случай е неуместен. Коментирано е и последвалото изявление на сръбския външен министър Ивица Дачич за агенция \"Танюг\", което също се оценява като неприемливо от българската страна. От външното ни министерство са изразили очакване подобни изказвания да не се повтарят. Посланик Чургус е благодарил за подкрепата, която България оказва за европейския път на Република Сърбия, и подчерта връзките между двата народа, като обърна внимание на емоционалния характер на изявленията.  Според анализатори напрежението между София и Белград през последните дни не е неочаквано и показва, че Косово остава сред деликатните теми в баланса на отношенията в региона.  Дипломатическият спор между Сърбия и България е сред най-коментираните теми в последните дни в Белград. А според местните анализатори изказването на първия дипломат на Сърбия е нанесло само щети на собствената му държава.  Сръбският президент Александър Вучич пък още в неделя каза, че ще говори по темата с българския си колега. А разговорът му с Бойко Борисов се очаква да се състои по време на срещата на върха на държавните и правителствени ръководители от Процеса за сътрудничество в Югоизточна Европа, която се провежда днес и утре в Сараево. Харесайте и страницата ни във Facebook ", "date": "2019.07.08", "title": "МвнР предупреди сръбския посланик: Без повече такива изказвания"}
{"url": "https://www.bgonair.bg/bulgaria/2019-07-08/zhiteli-na-kv-gorublyane-blokiraha-bul-tsargradsko-shose-zaradi-sporni-otchuzhdeniya", "text": "Жители на столичния квартал \"Горубляне\" отново излязоха на протест. Всяка вечер в продължение на седмица те смятат да блокират изхода на София през бул. \"Цариградско шосе\".  \n Причината за недоволството им е неаргументирано изземване на частни земи и липса на обезщетение от държавата. По думите на протестиращите процедурите по отчуждаване са опит за национализация на частната собственост. Те са притеснени, че с последните промени в закона за държавната собственост се улеснява процедурата по отчуждаване на имоти. Хората настояват за среща и с премиера Бойко Борисов. Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.07.08", "title": "Жители на кв. \"Горубляне\" блокираха бул. \"Цариградско шосе\" заради спорни отчуждения"}
{"url": "https://www.bgonair.bg/science/2019-07-08/bmw-puska-elektricheska-trotinetka-za-799-evro", "text": "Първата тротинетка на BMW ще се появи на пазара през октомври тази година. Тя е създадена съвместно с фирмата Micro Mobility, съобщиха от баварската компания, цитирани от  . Моделът ще се казва BMW E-Scooter. Ще тежи едва 9 килограма и ще може да развие максимална скорост от 20 км/ч. От компанията уверяват, че машината ще може да изминава с едно зареждане 12 км, като мощността на мотора е 150 Вт, а зареждането на литиево-йонния акумулатор отнема 2 часа. На първо време  BMW E-Scooter ще се предлага от \"ограничен брой\" дилъри на марката. Вече е известна цената на тротинетката - 799 евро.  Ако цената е висока за някои от потребителите, може да се закупи само City Scooter за 200 евро. А за децата се предлага и Kids Scooter, който струва 120 евро. Харесайте страницата ни във Facebook ", "date": "2019.07.08", "title": "BMW пуска електрическа тротинетка за 799 евро"}
{"url": "https://www.bgonair.bg/world/2019-07-08/na-kosam-kruizen-korab-se-razmina-ot-sblasak-na-keya-vav-venetsiya", "text": "Инцидент с круизен кораб във Венеция като по чудо се размина без пострадали. Заради силна буря лайнерът \"Коста Делизиоса\" изгубил контрол и се насочил директно към пристанището в италианския град.  На любителски кадри се вижда как тежкият плавателен съд минава на сантиметри от заведение, а след това се насочва към намиращите се в близост туристически корабчета.  За щастие в посления момент екипажите успели да избегнат сблъсъка.  Това не е първият инцидент с круизен кораб във Венеция. Миналият месец лайнер се удари в кей и в туристическо корабче.", "date": "2019.07.08", "title": "На косъм: Круизен кораб се размина от сблъсък на кея във Венеция (Видео)"}
{"url": "https://www.bgonair.bg/world/2019-07-08/petima-postradali-po-vreme-na-nadbyagvaneto-s-bikove-v-ispaniya", "text": "Най-малко петима души са пострадали по време на втория ден от надбягването с бикове в Испания. Ранените са получили медицинска помощ и няма опасност за живота им.  Началото на фестивала \"Сан Фермин\" в Памплона беше открито вчера с градниозно тържество и изстрелването на фойерверки над централния площад в града.  Събитието продължава 9 дни. Всяка година то привлича около 1 млн. туристи.  А най-известната част е надбягването с бикове по тесните улици на града.  Традицията обаче среща и сериозни противници. Редица организации искат спирането на надбягванията заради лошо отношение към животните.  Харесайте страницата ни във Facebook ", "date": "2019.07.08", "title": "Петима пострадали по време на надбягването с бикове в Испания"}
{"url": "https://www.bgonair.bg/world/2019-07-08/skandal-belyaza-nachaloto-na-sreshtata-na-varha-v-saraevo", "text": "По време на срещата на върха в Сараево зам. министър-председателят и министър на външните работи Екатерина Захариева заяви, че България ще сподели опита си в реформите и в усвояването на европейските фондове със страните от Западните Балкани. Срещата на върха продължава и във вторник. Акцент в разговорите тази година ще е икономическото сътрудничество в региона.  Преди началото на срещата охраната на турският президент Реджеп Ердоган е влязла в конфликт с гранична полиция на летището в Сараево.  Според местни медии около 10 от бодигардовете на президента са се държали агресивно и неуважително.  В крайна сметка ескалацията на конфликта е избегната. ", "date": "2019.07.08", "title": "България ще сподели опита си в реформите със страните от Западните Балкани"}
{"url": "https://www.bgonair.bg/denqt-on-air/2019-07-08/politolog-krayat-na-erata-tsipras-beshe-ochakvan", "text": "\r\n  коментира в студиото на  политологът доц. Стойчо Стойчев.  Той отбеляза, че това е първата загуба на значима популистка партия в Европа. И това показвало каква е всъщност разликата между популизма като предизборна стратегия, когато се обещава много на всички и популизма като управленска стратегия - когато се налага да управляваш процесите бидейки популист. , каза още доц. Стойчев в студиото на Николай Кръстев. Пред  гостът подчерта, че политиката на Гърция е доста особена. А \"Сириза\" е променила елитарното ѝ начало. В момента обаче се наблюдавало връщане към него. Гърците пък се разочаровали доста бързо от неспособността на политиците да генерират база за обществено развитие. Припомняме, че премиерът Алексис Ципрас обяви предсрочни парламентарни избори, след като неговата партия \"Сириза\" претърпя поражение на изборите за Европейски парламент и за местни органи на властта на 26 май.  Редовните избори трябваше да се проведат през есента.", "date": "2019.07.08", "title": "Политолог: Краят на ерата Ципрас беше очакван"}
{"url": "https://www.bgonair.bg/world/2019-07-08/tonat-na-vanshniya-ministar-na-sarbiya-kam-balgariya-bil-krayno-nediplomatichen", "text": "\r\n Продължава дипломатическото напрежение между България и Сърбия. Днес сръбският посланик беше привикан в Министерството на външните работи във връзка с кризата. По същото време и българският дипломат в западната ни съседка беше на разговори във ведомството на Сърбия. Пред посланик Владимир Чургус е била изразена позицията, че изказването на външния министър Дачич е неприемливо и не отговаря на очакванията на българската страна за поддържане на приятелски и добросъседски отношения. \"Изненадващ е начинът, по който се изказа външният министър на Сърбия. Беше с крайно недипломатичен тон и обидни думи към премиера и към България. Несвойствено е за външен министър, на която и да е страна\", коментира международният анализатор Мирослав Ризински в \"Денят ON AIR\". По думите му темата за Косово е силно емоционална и дърпа Сърбия надолу, а обществото няма силите и храбростта да се отдръпне от политиката, която е поставена от времето на Милошевич. Според него българската страна е отговорила на нападките по достоен начин. \"София не трябва да влиза в такъв спор. Позицията от страна на България трябва да е категорична - тя е членка на ЕС и по-голямата част от страните в него са признали Косово и смятат, че решението трябва да стане по мирен начин и без промяна на границите\", обясни Ризински пред Bulgaria ON AIR. Той е на мнение, че в Белград още не могат да приемат факта, че Косово е държава.  Международният анализатор коментира и отношенията на България и Северна Македония. \"Има промяна във вътрешната политика на страната от един период, в който не се говореше, че има българи от Македония. Тя бяха обект на тормоз. Ние се превръщаме в един реален субект. Крачка по крачка трябва да строим добри отношения\", заяви Ризински.  \r\nХаресайте страницата ни във Facebook ", "date": "2019.07.08", "title": "Тонът на Ивица Дачич спрямо България бил крайно недипломатичен"}
{"url": "https://www.bgonair.bg/bulgaria/2019-07-08/nachalnitsi-v-sluzhba-voenna-informatsiya-izdavali-sekretna-informatsiya", "text": "Над 500 души са получили нерегламентиран достъп до държавна тайна, съобщиха от пресцентъра на прокуратурата.  Двама началници на служба \"Военна информация\" са обвинени за престъпление по служба – издали стотици разрешения за достъп до секретна информация.  Работата по случая продължава. Харесайте страницата ни във Facebook ", "date": "2019.07.08", "title": "Началници в служба \"Военна информация\" издавали секретни данни"}
{"url": "https://www.bgonair.bg/bulgaria/2019-07-08/futbolnite-bosove-i-shefovete-na-bfs-i-mvr-na-izvanredna-sreshta-pri-borisov", "text": "\r\n \n Малко преди да замине за Сараево премиерът Бойко Борисов извика на извънредна среща в Министерския съвет шефовете на футболните ЦСКА, \"Левски\" и \"Лудогорец\".  На разговорите присъстват също главният прокурор Сотир Цацаров и вътрешният министър Младен Маринов. Част от причините са стартиращият в петък нов футболен сезон и натискът върху съдиите. Това потвърди и президентът на БФС Борислав Михайлов, който обеща този сезон босовете на водещите отбори да се разбират по-добре. Ябълка на раздора обаче се оказват телевизионните права за излъчване на футболния шампионат. Преди дни от ЦСКА изпратиха ултимативно писмо до БФС с данни, че Кирил Домусчиев държи телевизионни и рекламните права на първенството чрез фирмата си \"Футбол про медия\", а също така е и собственик на излъчващата първенството \"Нова Броудкастинг груп\". В същото време Домусчиев е член на Изпълнителния комитет на БФС. Според клуба от Борисовата градина в случая има четворен конфликт на интереси. \"Армейците\" заплашиха да се обърнат към КЗК, а Борислав Михайлов отказа да коментира темата. МВР шефът Младен Маринов пък обеща още по-сериозна работа в борбата с футболното хулиганство. Харесайте страницата ни във Facebook ", "date": "2019.07.08", "title": "Футболните босове и шефовете на БФС и МВР на извънредна среща при Борисов"}
{"url": "https://www.bgonair.bg/bulgaria/2019-07-08/planinski-spasiteli-spasiha-bedstvashta-zhena-v-rila", "text": "Планински спасители са оказали помощ на 54-годишна жена с наранен глезен в района на Седемте рилски езера, съобщиха от Планинска спасителна служба към Българския червен кръст. Към 14.30 часа в неделя е подаден сигнал за пострадала жена в Рила. Тя е получила помощ от техническия отряд на Планинската спасителна служба в Дупница.  Състоянието ѝ към този момент е добро. Харесайте страницата ни във Facebook ", "date": "2019.07.08", "title": "Спасиха жена с изкълчен глезен на Седемте рилски езера"}
{"url": "https://www.bgonair.bg/bulgaria/2019-07-08/moshtna-burya-v-ruse-prekarshi-darveta", "text": "\r\n Буря в Русе събори няколко дървета. Най-сериозни са поражения на паркинга до общината, две коли са се отървали на косъм, има данни за прекъснати кабелите за интернет. Русенци твърдят, че многократно са подавани сигнали за опасните дървета. \"От три години подавахме сигнали, още не е изпълнено. Един път падна, сега само се оправи дървото, добре, че не счупи терасата и колата. Автомобилът извади голям късмет“, разказаха очевидци на станалото.  Преди години местните са били свидетели на същия проблем. Едва след днешния инцидент от общината изпратиха работници да премахнат падналото дърво.  Буря повали и огромна топола край видинското Ново село. Харесайте страницата ни във Facebook ", "date": "2019.07.08", "title": "Мощна буря в Русе прекърши дървета и едва не потроши коли"}
{"url": "https://www.bgonair.bg/bulgaria/2019-07-08/signal-v-helpbook-mezhdublokovo-prostranstvo-v-sliven-prilicha-na-lunen-peyzazh", "text": "Жителите на Сливен изпратиха сигнал до платформата   с молба пред блока им най-накрая да бъде положен асфалт.  На 750 метра от сградата на Общината междублоковото пространство около жилищен блок ”Роза” на ул.\"Аспарух\" №1Д и блокове №14 и 18 на ул. \"Сан Стефано\" прилича на лунен пейзаж.  Според местните жители над 15 жалби са подадени между 2002 и 2016 година, но въпреки това все още няма решение на проблема. Освен асфалтиране теренът има нужда и от отводняване, тъй като се образуват огромни локви при всеки дъжд. Ако видите нередности или проблеми, не се колебайте да подадете сигнал - направете го онлайн в HelpBook.info. Платформата на Investor Media Group ще ви даде възможност не само да дадете гласност на проблема, но и да изпратите сигнал до отговорните институции.  ", "date": "2019.07.08", "title": "Сигнал в Helpbook: Междублоково пространство в Сливен прилича на лунен пейзаж"}
{"url": "https://www.bgonair.bg/world/2019-07-08/zatvornitsi-pochinaha-sled-natravyane-s-hlyab-v-tadzhikistan", "text": "14 затворници са починали от отравяне с хляб в Таджикистан  Това съобщи ТАСС, като се позова на Главното управление за изпълнение на углавните наказания към правосъдното министерство на страната. Инцидентът е станал на 7 юли – 128 затворници са били транспортирани от различни колонии в изправителни учреждения в столицата Душанбе. По време на една от спирките по пътя 16 души получили три хляба, които разделили помежду си. Състоянието им се влошило половин час по-късно, като симптомите били гадене, повръщане и световъртеж. Лекарите успели да спасят само трима от затворниците, но един от тях е починал на сутринта. Състоянието на двамата оцелели се оценява за момента като стабилно – според лекарите няма опасност за живота им. Останалите над 100 затворници са пристигнали на съответните места без инциденти. По случая е образувано наказателно дело, сформирана е специална следствена група, назначена е съдебно-медицинска експертиза. Позовавайки се на източник от прокуратурата, РИА Новости пише, че при всички починали затворници е диагностицирана силна интоксикация на организма. Според една от версиите хлябът може би е бил заразен с токсични плесенни гъби вследствие на неспазване режима за съхраняване на горещото време.  ", "date": "2019.07.08", "title": "Затворници починаха след натравяне с хляб в Таджикистан"}
{"url": "https://www.bgonair.bg/bulgaria/2019-07-08/helpbook-smetishte-se-formira-do-restorant-olimp-v-kamchiya", "text": "Сигнал за увеличаващ се боклук в курортното селище Камчия бе получен на платформата  . Местни жители и туристи алармираха, че в близост до ресторант \"Олимп\" се заражда сметище, което расте с всеки изминал ден в продължение на близо седмица. Според сигнала в заведението се обядва в компанията на непоносима смрад, а гледката е повече от \"прекрасна\". Освен това бдителните граждани се притесняват, че заради увеличаващия се боклук съществува висок риск от развъждане на плъхове и всякакви други гадинки.  Ако видите нередности или проблеми, не се колебайте да подадете сигнал - направете го онлайн в HelpBook.info. Платформата на Investor Media Group ще ви даде възможност не само да предадете гласност на проблема, но и да изпратите сигнал до отговорните институции.  ", "date": "2019.07.08", "title": "Helpbook: Сметище се заформя в курортното селище Камчия"}
{"url": "https://www.bgonair.bg/bulgaria/2019-07-08/zapochna-izplashtaneto-na-po-visokite-pensii-zasyaga-23-mln-dushi", "text": "Започва изплащането на по-високите с 5,7% пенсии. За хората, които получават пенсията си по банков път, преводът ще бъде направен днес, а тези, които я взимат от пощенска станция, трябва да проверят в съответния клон график, по който ще стане изплащането.  От 1 юли минималната пенсия за стаж и възраст се вдигна на 219 лева, а максималната сума, която може да получава един пенсионер, независимо от внасяните осигуровки, е 1200 лева.  Социалната пенсия за старост вече е 133 лева. Повишаването на пенсиите обхваща близо 2,3 млн. души. Изплащането им през юли ще продължи до 22-ро число. Харесайте страницата ни във Facebook ", "date": "2019.07.08", "title": "Започна изплащането на по-високите пенсии, обхваща  2,3 млн. души"}
{"url": "https://www.bgonair.bg/ekrani/2019-07-08/pochina-zvezdata-na-disni-kameran-boys", "text": "Звездата на \"Дисни“ Камерън Бойс почина на 20-годишна възраст. Той е издъхнал в дома си в Лос Анджелис, съобщи негов говорител. Официално не бе обявено каква е причината за смъртта.  В изявление на семейството му се казва, че Бойс е починал в съня си от удар в резултат на заболяване. Бойс стана известен с ролите си за филма \"Наследниците“, както и с филмите на Адам Сандлър \"Дърти хлапета\".  Хиляди негови фенове изказаха своите съболезнования към близките му в социалните мрежи. Харесайте страницата ни във Facebook ", "date": "2019.07.08", "title": "Почина звездата на \"Дисни\" Камерън Бойс"}
{"url": "https://www.bgonair.bg/world/2019-07-08/globiha-british-airways-s-209-mln-evro-zaradi-iztichane-na-lichni-danni", "text": "Рекордна глоба от 189 милиона британски лири, или 209 млн. евро, бе наложена на British Airways заради изтичане на лични данни. Причината е хакерски пробив в системата на британския превозвач. Това съобщиха от ВВС, цитирани от  . През 2018 година хакери откраднаха лична и финансовата информация на повече от 500 000 клиенти от уебсайта и приложението на компанията, което принуди властите да санкционират авиопревозвача по Закона за защита на данните във Великобритания. Ръководителят на British Airways Алекс Круз заяви, че са \"изненадани и разочаровани\" от първоначалното решение. Той официално се извини на клиентите за неудобството и увери, че няма доказателства за извършени измами, свързани с крадените лични данни. Въпреки това авиокомпанията ще обжалва наказанието, което може да струва 1,5% от световния оборот на British Airways за финансовата година, заяви Уили Уолш, изпълнителен директор на собствениците от IAG. На 5 септември миналата година British Airways се обърнали към полицията 16 дни след началото на хакерската атака. Според докладите престъпниците може да са откраднали данни, включващи банкови сметки на клиенти, имейл адреси и информация за плащане с карти - включително номера, срок на валидност и в някои случаи техните персонални кодове за достъп. Снимка:  ", "date": "2019.07.08", "title": "Глобиха British Airways с 209 млн. евро заради изтичане на лични данни"}
{"url": "https://www.bgonair.bg/sutreshen-blok/2019-07-08/sled-vota-v-gartsiya-predstoyat-li-rokadi-v-ministerskite-postove", "text": "\r\n Дясноцентристката \"Нова демокрация\" спечели очаквано предсрочните парламентарни избори в Гърция. Партията получава между 38% и 42% от гласовете. Досега управляващата лява партия \"Сириза\" печели между 26,5 и 30,5%. На базата на предварителните данни \"Нова демокрация\" ще има абсолютно мнозинство в парламента. Големият срив беше в доверието към левите партии. През изминалите 4 години Ципрас направи неща, които никой не успя между двете спасителни програми. Това обясни политологът Георги Киряков, който гостува в \"България сутрин\".  Според него за 9 месеца Алексис Ципрас от крайноляв популист е успял да стане умерен държавник. \"Виждаме как народът търси алтернативи - пак малко популистки алтернативи, но по-скоро в културно историческия ареал, защита на традиционни ценности, каузи, светини. Нормално е Ципрас да загуби частично влиянието си, тъй като той не е част от това течение\", посочи Киряков. Той подчерта още, че не Ципрас, а международните кредитори са в основата на реформатора за Гърция, както и че реформите са наложени отвън.  Пред Bulgaria ON AIR икономистът Даниел Василев каза, че през 2017 г. именно чрез случващото се в Гърция сме станали свидетели  на радикално вдигане на данъци, с което южната ни съседка е станала световен шампион.  \"Това е генезисът на сегашните резултати от изборите. Хората разбраха, че те ще трябва да понесат проблемите от онова, което политиците им поднасят.  Спасителният план е колосален политически компромис\", обясни той. В телефонен разговор икономистът и университетски преподавател доц. Йоaким Каламарис подчерта, че след вота в Гърция предстоят доста промени в министерските постове. \"Сириза\" нямаше капацитет да обслужи подобно правителство. Не става дума за чистка, а за нормализиране на процесите в страната, която продължава да плаща тези неясни кредити\", допълни той.  Харесайте страницата ни във Facebook ", "date": "2019.07.08", "title": "Гърците обърнаха гръб на Ципрас. Какви промени ще настъпят?"}
{"url": "https://www.bgonair.bg/world/2019-07-08/noviyat-premier-na-gartsiya-polozhi-kletva", "text": "\r\n Лидерът на дясната партия \"Нова демокрация\" Кириакос Мицотакис положи клетва като премиер на Гърция.  На официалната церемония Мицотакис беше придружен от семейството си.  Мандатът беше предаден от досегашния министър-председател на страната Алексис Ципрас.  Очаква се по-късно през деня Мицотакис да обяви членовете на своя кабинет.  Първото заседание на правителството ще бъде в сряда.  ", "date": "2019.07.08", "title": "Новият премиер на Гърция положи клетва"}
{"url": "https://www.bgonair.bg/world/2019-07-08/ochakvano-konservatorite-v-gartsiya-vodyat-na-izborite", "text": "\r\n Дясноцентристката \"Нова демокрация\" очаквано печели предсрочните парламентарни избори в Гърция, сочи общият екзит пол в страната при обработени 80% от извадката.  Според данните от проучването партията получава между 38% и 42% от гласовете.  Министър-председателят Бойко Борисов проведе телефонен разговор с лидера на партията Кириакос Мицотакис и го поздрави за победата.  Досега управляващата лява партия \"Сириза\" получава между 26,5 и 30,5%. На трето място е лявоцентристкото \"Движение за промяна\" с между 6 и 8%.  На основата на тези предварителни оценки \"Нова демокрация\" ще има абсолютно мнозинство в парламента с между 155 и 167 места от общо 300 депутати в гръцкия законодателен орган.  Премиерът Алексис Ципрас обяви предсрочни парламентарни избори след като неговата партия \"Сириза\" претърпя поражение на изборите за Европейски парламент и за местни органи на властта на 26 май.  Редовните избори трябваше да се проведат през есента.", "date": "2019.07.08", "title": "Крах за Ципрас: Консерваторите в Гърция печелят изборите"}
