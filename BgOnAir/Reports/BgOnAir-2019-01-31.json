{"url": "https://www.bgonair.bg/world/2019-01-31/korsika-mazh-otkri-strelba-po-sluchayni-minuvachi", "text": "Един човек загина, а други шестима бяха ранени след като мъж откри огън по случайни минувачи в корсиканския град Бастия. Сред пострадалите има и полицай, а стрелецът е 60-годишен местен жител, който се барикадирал в сградата, където живее и от там открил стрелба. След като командоси щурмували апартамента му, стрелецът бил открит мъртъв. Мотивите за действията му още не са известни, но полицията изключва атаката да е свързана с тероризъм. Харесайте Facebook страницата ни ", "date": "2019.01.31", "title": "Корсика: Мъж откри стрелба по случайни минувачи"}
{"url": "https://www.bgonair.bg/world/2019-01-31/ep-prizna-huan-guaydo-za-zakonen-vremenen-prezident-na-venetsuela", "text": "Европейският парламент призна Хуан Гуайдо за законен временен президент на Венецуела. Депутатите призоваха и евролидерите да направят същото.  Евродепутатите осъдиха насилието, довело до смъртни случаи и настояват властите във Венецуела да спрат нарушенията на правата на човека.  В същото време недоволството във Венецуела не стихва. Вчера стотици отново излязоха по улиците, за да принудят президента Николас Мадуро да се оттегли, и с искане армията да разреши влизането на американска хуманитарна помощ. За събота са планирани нови протести. За още новини харесайте и страницата ни във Facebook ", "date": "2019.01.31", "title": "ЕП призна Хуан Гуайдо за законен временен президент на Венецуела"}
{"url": "https://www.bgonair.bg/world/2019-01-31/fabriki-za-hartiya-v-nyu-dzharsi-sa-izpepeleni-ot-pozhar", "text": "Мощен пожар изпепели до основи фабрики за хартия в Ню Джърси. Пламъците тръгнали от покривната конструкция на емблематичната сграда, която е една от най-старите в страната. Близо 200 работници в комплекса са успели да се евакуират навреме и няма пострадали. Над 100 пожарникари и 12 пожарни автомобила гасят пламъците. Живеещите около фабриката бяха посъветвани да останат по домовете си, тъй като над района се носят гъсти облаци черен дим. Това е вторият подобен пожар в сградата за последните две години. Причината за новия пожар все още не е ясна. Харесайте Facebook страницата ни ", "date": "2019.01.31", "title": "Фабрики за хартия в Ню Джърси са изпепелени от пожар"}
{"url": "https://www.bgonair.bg/world/2019-01-31/stotitsi-hilyadi-venetsueltsi-poiskaha-ostavkata-na-maduro", "text": "Стотици хиляди венецуелци излязоха по улиците на Каракас с искане за оставката на президента Николас Мадуро.  Демонстрантите развяваха националния флаг и призоваха армията да позволи да влезе хуманитарна помощ от САЩ за изпадналата в икономическа криза страна.  Междувременно венецуеласките власти съобщиха, че при антиправителствените протести от последните дни са задържани близо 900 души. Според Службата на комисаря на ООН за правата на човека, най-малко 40 души са загинали от началото на протестите в страната на 22 януари. За още новини харесайте страницата ни във Facebook ", "date": "2019.01.31", "title": "Стотици хиляди венецуелци поискаха оставката на Мадуро"}
{"url": "https://www.bgonair.bg/bulgaria/2019-01-31/stayko-staykov-ostava-pod-domashen-arest", "text": "\r\n Специализираният съд наложи мярка \"домашен арест\" на Стайко Стайков. Причината за решението на съда е \"да се запази неговия живот и здраве\". Синът на бизнесмена Миню Стайков е обвинен за участие в престъпна група заедно с баща си, занимаваща се с пране на пари, данъчни престъпления и разпространение на нелегални цигари. На Стайко Стайков е повдигнато и ново обвинение за данъчни престъпления за близо половин милион лева. В началото на днешното заседание съдът реши мярката да се гледа при закрити врата заради това, че ще се разкрият факти за здравословното състояния на обвиняемия. Прокуратурата поиска той да остане за постоянно в ареста. Според съда е налице обосновано предположение, че Стайков е участвал в престъпна група, но не и да е укривал данъци, както и че е налице опасност да се укрие и да извърши престъпление. Съдебният състав обаче смята, че престоят в ареста за обвиняемия е несъвместим с неговото здравословно състояние, за което има и експертна справка, предаде  . Адвокат Димитър Вълчев коментира пред медиите, че не знае нищо във връзка със сигнала от Стайков, че е бил отвлечен. И обясни, че за него обвинението срещу подзащитния му е неясно. \"Аз не видях доказателства, които да установяват, че този човек е част от престъпна група\", допълни още адвокатът. Харесайте Facebook страницата ни ", "date": "2019.01.31", "title": "Стайко Стайков остава под домашен арест"}
{"url": "https://www.bgonair.bg/world/2019-01-31/rekordnite-arkticheski-studove-v-sasht-vzeha-nay-malko-sedem-zhertvi", "text": "\r\n Рекордните арктически студове в САЩ взеха най-малко седем жертви. Живакът в термометрите в щатите в Средния запад падна до минус 37 градуса. Лошото време е засегнало около 250 милиона души. Продължава и обилният снеговалеж, който вече натрупа над еднометрови преспи. В щатите Уисконсин, Мичиган и Илинойс, както и в Алабама и Мисисипи, където рядо пада сняг, е обявено бедствено положение още в понеделник. Властите предупредиха хората да останат по домовете си, тъй като рискът от измръзване е изключително висок и то само в рамките на 10 минути излагане на ниските температури. Училища, университети и държавни учреждения няма да работят до нормализиране на обстановката. За още новини харесайте и страницата ни във Facebook ", "date": "2019.01.31", "title": "Рекордните арктически студове в САЩ взеха най-малко седем жертви"}
{"url": "https://www.bgonair.bg/world/2019-01-31/kak-i-zashto-se-stigna-do-politicheskata-kriza-vav-venetsuela", "text": "\r\n Европейският парламент призна Хуан Гуайдо за законен временен президент на Венецуела. Депутатите призоваха и евролидерите да направят същото.  В същото време недоволството във Венецуела не стихва. Вчера стотици отново излязоха по улиците, за да принудят президента Николас Мадуро да се оттегли, и с искане армията да разреши влизането на американска хуманитарна помощ.  Появи се информация, че френски и чилийски журналисти са били задържани в Каракас. Според посланика на Венецуела у нас Ориета Капони големите международни медии излъчват много фалшиви новини. Тя обясни, че е имало задържани журналисти, но причината е била, че са влезли в страната като туристи, без да получат необходимата акредитация, за да упражняват журналистическата си професия законно. \"САЩ и за нещастие Европейския съюз признават изборите само когато са спечелени от опозицията. Изборите за нашето Народно събрание бяха организирани и направени чрез електронната ни система на гласуване със същия регламент на избирателната комисия, с който бяха направени и изборите за президент, когато спечели Мадуро. Признават за легитимни само тези за Народното събрание, спечелени от опозицията, но за нелегитимни, спечелените от Мадуро\", заяви Ориета Капони в студиото на \"Денят ON AIR\". По думите ѝ  пред Bulgaria ON AIR няма как Европейският парламент да признава Гуайдо за временен президент, тъй като такава структура не съществува във конституцията на Венецуела.  Тя беше категорична, че единствените, които могат да решават бъдещето на страната, това са венецуелските граждани.   \r\nВъпреки призивите на ЕС и САЩ за нови избори в страната, Капони заяви, че няма страна в света, която да може да наложи на друга суверенна страна да направи избори и тъй като такива са вече проведени през май месец 2018 година, конституцията на държавата не позволява отново да се проведе избирателен процес. Според нея причината за репресиите от страна на САЩ е желанието им да имат надмощие над Южна Америка и да могат да разполагат с петролните находища на Венецуела. \r\nХаресайте Facebook страницата ни ", "date": "2019.01.31", "title": "Как и защо се стигна до политическата криза във Венецуела?"}
{"url": "https://www.bgonair.bg/world/2019-01-31/igrachi-i-fenove-na-nant-pochetoha-podobavashto-emiliano-sala", "text": "\r\n Френският \"Нант\" отдаде почит на бившия си нападател Емилиано Сала по време на домакинския мач срещу \"Сент Етиен\", завършил при резултат 1:1. Феновете вдигнаха специална хореография за аржентинския стрелец, който реализира трансфер в \"Кардиф\", но така и не стигна до уелската столица. Самолетът с футболиста изчезна над остров Гърнзи в Ламанша. Абсолютно всички футболисти на \"Нант\" излязоха с фланелки със своите номера, но с името на Сала на гърба си. Това бе първи двубой за отбора след изчезването на аржентинеца на 21 януари. В 9-ата минута играта беше спряна, а публиката скандираше името на нападателя, който носи екипа на \"Нант\" в периода 2015 - 2019 г. За още новини харесайте страницата ни във Facebook ", "date": "2019.01.31", "title": "Играчи и фенове на \"Нант\" почетоха подобаващо Емилиано Сала"}
{"url": "https://www.bgonair.bg/economy/2019-01-31/ne-mozhem-da-si-pozvolim-dostatachno-otoplenie-na-doma-si", "text": "През 2017 г. 37% от българите не са могли да си позволят да отопляват достатъчно жилището си, като делът им е най-високият сред страните членки на Европейския съюз, сочат данни на европейската статистическа служба Евростат. Все пак за десет години процентът на българските граждани, които не са в състояние да отопляват адекватно дома си, е намалял почти наполовина. През 2006 г. той е бил 69,5%, а през 2007 г. - 67,4%, сочат още данните на Евростат. Домакинствата у нас с доходи на ниво под 60% от средностатистическите доходи за страната са по-застрашени да живеят в неотоплено жилище, отколкото хората, които разполагат с доходи над този праг – 59,5% спрямо 29,4%, информира . Самотните жени в България е по-вероятно да живеят в недостатъчно отоплено жилище, отколкото самотните мъже – 54,9% спрямо 44,8%. 27,9% от домакинствата с едно дете и 28,9% от домакинствата с две деца в страната ни също не могат да се позволят да отопляват достатъчно дома си, показват още данните на Евростат. Само 8% от населението на Европейския съюз съобщава, че не е могло да си позволи да отоплява адекватно жилището си през 2017 г. Делът достигна пик от 11% през 2012 г., след което непрекъснато намалява, отбелязва Евростат. След България най-висок дял на населението, което не може да отоплява дома си адекватно, е отчетен в Литва (29%), Гърция (26%), Кипър (23%) и Португалия (20%). Най-малък (около 2%) е бил делът в Люксембург, Финландия, Швеция, Холандия и Австрия, показват още данните на европейската статистическа служба. Харесайте Facebook страницата ни ", "date": "2019.01.31", "title": "Не можем да си позволим достатъчно отопление на дома си"}
{"url": "https://www.bgonair.bg/denqt-on-air/2019-01-31/uspeshnite-transplantatsii-spored-prof-ayhan-dinchkan", "text": "\r\n За живота след трансплантацията и от какво зависи тя да е успешна? \"Качеството на живот е една от най-важните цели на транспландацията. Хроничните болести са много трудно съвместими с живота. Това са трудни операции. Първите усложнения настъпват в първите 3 месеца на операцията. Тогава се случва отхвърлянето на органа. Ако тези 3 месеца минат успешно, следва по-спокоен период\", обясни ръководителят на център за органна трансплантация проф. Айхан Динчкан. \"Когато имаме полиорганна недостатъчност, и се правят комбинирани операции – това е много сложен процес. Тези операции може и поотделно да се направят. Черен дроб и байпас правим заедно. Панкреас и бъбрек правим заедно. За тази цел трябва да има недостатъчност и в двата органа\", добави той в \"Денят ON AIR\".  Пред Bulgaria ON AIR медикът отбеляза, че вече съществуват трансплантации на матка. \"Жените дори могат да раждат след това. Това е много сложна операция. Чуваме за 3D органите. Това засега са само оформени органи, без истинска функция. Турция е много успешна страна в органната трансплантация\", посочи още проф. Динчкан.  Харесайте Facebook страницата ни ", "date": "2019.01.31", "title": "Успешните трансплантации според проф. Айхан Динчкан"}
{"url": "https://www.bgonair.bg/sutreshen-blok/2019-01-31/margaritov-globalni-pravila-za-onlayn-targoviyata-biha-garantirali-prava-i-sigurnost-za-potrebitelite", "text": "\r\n Kитaй може и да не бъде част oт пpeгoвopитe зa ycтaнoвявaнe нa нoви глoбaлни пpaвилa зa yпpaвлeниe нa пaзapa зa eлeĸтpoннa тъpгoвия. Няколко страни, сред които и САЩ, ce пpoтивoпocтaвят нa Πeĸин дa oгpaничaт aмбициятa нa плaнa. Πpeгoвopитe, ĸoитo започнаха нa Cвeтoвния иĸoнoмичecĸи фopyм в Дaвoc, цeлят cъздaвaнeтo нa ocнoвeн мeждyнapoдeн peжим зa мoдepнa тъpгoвия, нaмaлявaнe нa тpaнcгpaничнитe пpeчĸи пpeд eлeĸтpoннaтa тъpгoвия и нaмaлявaнe нa paзxoдитe. Пред   председателят на Комисията за защита на потребителите у нас Димитър Маргаритов одобри намерението за такъв регламент, който по думите му ще даде повече сигурност за потребителите, чиято липса сега е основен проблем. , каза Маргаритов в студиото на  . Председателят на КЗП обясни, че у нас и в Европейския съюз правилата при онлайн търговията са на много високо ниво, но не така стоят нещата, когато става въпрос за търговци от страни извън ЕС. Според Димитър Маргаритов един такъв регламент би бил полезен, но зависи кои страни ще се включат в него. , допълни още той и подчерта, че може да се очаква, че в едно такова споразумение, което би било на принципа на конвенциите, би се приело от страните, които искат на територията им да има ясни правила при търговията. Харесайте Facebook страницата ни ", "date": "2019.01.31", "title": "КЗП: Глобални правила за онлайн търговията ще гарантират права и сигурност за потребителите"}
{"url": "https://www.bgonair.bg/denqt-on-air/2019-01-31/nyama-drama-dali-shte-sme-s-evro-ili-levove-tvardi-banker", "text": "\r\n Не малко хора се притесняват от влизането ни в еврозоната. Според някои цените на стоките и услугите рязко ще се покачат. Дебне ли ни финансова криза и реалистично ли е през 2022 г. да приемем еврото? \"Това е първата възможна дата. Не бива да се фиксираме там. Процесът за присъединяване е по-важен от датата. Последните държави, които се присъединиха, го направиха за 6-7 години. Годината 2022 е първата възможна хипотетична дата. Изборите не пречат на идването на еврото. Няма голяма разлика между политическите ни сили спрямо еврото. Какъвто и да е резултатът, най-вероятно процедурата ще продължи. Политиците трябва да мисля за бъдещето, дори след техния мандат\", подчерта банкерът Левон Хампарцумян  Според госта в студиото на \"Денят ON AIR\" България отговаря на критериите за приемане на еврото.  \"Някои членове на ЕС са по-критични към присъединяването на нови членове към еврозоната. В крайна сметка към коя зона да се присъединим? Към руската рубла ли? Ние сме част от ЕС. Не само политически, но и културно сме част от Европа. Нормално е да сме към този клуб. Основният критерий е общи културни ценности. Ние сме във валутен борд от 22 години. Цените няма да се увеличат рязко. Голямата стойност на този валутен борд е, че няма драма дали имаме евро или левове. Като че ли всички политици сега имат консенсус да са консервативни по отношение на фискалните политики. Ние вече сме платили за еврозоната. Икономически активните хора ще са добре, икономически неактивните и сега не са добре. Средна класа имаме, но е все още малка. Нова голяма финансова криза не се задава\", заяви банкерът пред Bulgaria ON AIR.  Харесайте Facebook страницата ни ", "date": "2019.01.31", "title": "Няма драма дали ще сме с евро или левове, твърди банкер"}
{"url": "https://www.bgonair.bg/economy/2019-01-31/bankovata-garantsiya-za-registratsiya-za-benzinostantsiite-otpada", "text": "\r\n Банкова гаранция за регистрация на бензиностанции няма да има, решиха депутатите на второ четене.  Малките бензиностанции протестираха остро срещу първоначалните текстове, които предвиждаха 20 000 лева, за да бъдат вписани в регистъра за търговци на горива.  Новият закон, който регламентира търговията с горива, ще влезе в сила след 6 месеца. Отлагането беше предложено от кабинета, а бизнесът се раздели на две.  От Българската петролна и газова асоциация изразиха мнение, че това ощетява коректната част от бизнеса. Харесайте Facebook страницата ни ", "date": "2019.01.31", "title": "Банковата гаранция за регистрация за бензиностанциите отпада"}
{"url": "https://www.bgonair.bg/bulgaria/2019-01-31/pozhar-v-kashta-v-plovdivsko-selo-pogubi-62-godishen-mazh", "text": "62-годишен трудноподвижен мъж е загинал при пожар в къща в пловдивското село Цалапица, съобщава \"Фокус\". В 10:31 часа на 30 януари е получено съобщение за възникнал пожар на първия етаж на къща на ул. \"Тодор Ландов\" в селото. На мястото на произшествието са изпратени два противопожарни автомобила с 6 пожарникари от Районната служба \"Пожарна безопасност и защита на населението\" в Стамболийски. На място е открито тялото на мъж. При пожара са унищожени мебели, телевизор и домашно имущество. Спасена е къщата. Причината за възникването на огъня се изяснява. За още новини харесайте страницата ни във Facebook ", "date": "2019.01.31", "title": "Пожар в къща в пловдивско село погуби 62-годишен мъж"}
{"url": "https://www.bgonair.bg/bulgaria/2019-01-31/poreden-problem-s-elektronnite-vinetki", "text": "Отново проблем с електронните винетки. В момента те могат да се купят от предназначения за това сайт, мобилното приложение, терминалите и касите в областните пътни управления, съобщиха от пътната агенция.  Заради технически проблем, в момента не могат да се купуват чрез Националния доставчик на услуги, с който АПИ има сключен договор за разпространение.  Работи се за максимално бързо отстраняване на проблема, обещават от Агенцията. Проблемът идва в първия работен ден на новия шеф на АПИ Георги Терзийски.  Той пое поста след като беше овакантен от Светослав Глосов, заради проблема с електронните винетки в началото на годината.", "date": "2019.01.31", "title": "Пореден проблем с електронните винетки"}
{"url": "https://www.bgonair.bg/bulgaria/2019-01-31/daily-mail-slozhi-balgariya-na-7-o-myasto-po-bezopasnost-na-patishtata-v-es", "text": "Вероятността да попаднеш в катастрофа на пътищата в Австрия е 9 пъти по-голяма от тази в Дания. Това сочи проучване на Европейската комисия, публикувано от британското издание Daily Mail. В Австрия на 10 000 жители се случват 44 инцидента на пътя, докато в Дания те са едва 5. Сред най-опасните страни за шофиране в Европа попадат още Германия (37/10 000) и Белгия (35/10 000). Висок показател – около 30, се отчита още за Словения, Португалия, Малта и Италия. Шофирането в България се определят като сравнително безопасно, като страната ни се намира на 7-о място с 10,5 инцидента на 10 000 души. Това е 2 пъти повече от лидера Дания, но път е 4 пъти по-малко от Австрия. Повече новини четете на  . За още новини харесайте и страницата ни във Facebook ", "date": "2019.01.31", "title": "Daily Mail сложи България на 7-о място по безопасност на пътищата в ЕС"}
{"url": "https://www.bgonair.bg/bulgaria/2019-01-31/prokuraturata-poiska-postoyannoto-zadarzhane-pod-strazha-za-stayko-staykov", "text": "\r\n Специализираната прокуратура поиска постоянното задържане под стража на сина на бизнесмена Миню Стайков - Стайко Стайков. Той има ново обвинение - за данъчни престъпления за близо половин милион лева. \r\nДелото се гледа при закрити врата, тъй като според прокуратурата има вероятност за разкриване на здравословното състояние на Стайков, която е от личен характер. Първоначалното обвинение беше за участие в организирана престъпна група за разпространение на акцизни стоки без бандерол, пране на пари и данъчни престъпления.  Преди седмица обявеният за международно издирване Стайко Стайков беше откаран с наранявания в \"Пирогов\", където съобщи, че е бил отвлечен и месеци прекарал в плен. МВР засега не потвърждава тази негова версия. Спецсъдът ще реши на свое заседание дали да остави Стайков в ареста. За още новини харесайте и страницата ни във Facebook ", "date": "2019.01.31", "title": "Прокуратурата поиска постоянно задържане под стража за Стайко Стайков"}
{"url": "https://www.bgonair.bg/bulgaria/2019-01-31/gripat-vze-oshte-edna-zhertva-v-pazardzhik", "text": "\r\n Още една жертва на грипа в Пазарджик. След като преди ден в болницата издъхна двегодишно дете от Велинград, днес от лечебното заведение съобщиха - починал е и 55-годишен мъж от село Априлци. Той бил докаран в Спешното отделение с тежка дихателна недостатъчност. Малко по-късно в отделението по анестезиология и интензивно лечение е приета и 26-годишната му дъщеря.  Лекарите се борят за живота ѝ. И починалият, и дъщеря му са се самолекували вкъщи. За още новини харесайте и страницата ни във Facebook ", "date": "2019.01.31", "title": "Грипът взе още една жертва в Пазарджик"}
{"url": "https://www.bgonair.bg/bulgaria/2019-01-31/alo-banov-sam-vissh-chinovnik-zaplashvan-ot-angel-angelov", "text": "\r\n Аферата \"Ало, Банов съм\" се разраства. Друг висш чиновник се оплака от заплахи, отправени му от Ангел Ангелов - човекът, когото Боил Банов подозира за автор на записа, разпространен от Елена Йончева.  Кариерата на Ангел Ангелов като шеф на дирекция \"Европейски програми и проекти\" в Министерство на културата приключва през 2016 година.  Малко по-късно той печели конкурс и се мести в образователното ведомство. И там обаче работата му не е безпроблемна. Спорът между управляващия оперативна програма \"Наука и образование за интелигентен растеж\" Кирил Гератлиев и Ангел Ангелов започва в края на ноември миналата година.  На заседание на Комитета за наблюдение един от участниците - Иво Костов, като представител на Съюза за стопанска инициатива, оповестява информация, която е поверителна. Вътрешното разследване води до обща в миналото фирма между Костов и Ангелов.  От страна на образователното министерството, именно Ангелов е човекът, който има достъп до поверителните данни. Гератлиев намира колата си със спукана гума. Месец по-късно и четирите гуми са нарязани.  Кирил Гератлиев подозира, че също е бил обект на нерегламентирани записи по време на разговорите си с Ангелов. А заподозреният за автор на записите с днешна дата е изолиран сам в кабинет, за да се ограничи достъпа му до поверителна за програмата информация. Кирил Гератлиев подава и жалба в полицията заради заплахите на Ангел Ангелов. А замесеният в скандала тогавашен заместник- министър Боил Банов не е споделял за изнудване, разказва Вежди Рашидов. Експертът по еврофондове Ангел Ангелов си тръгва от министерството на културата по други причини. Авторите на скандала – депутатът от БСП Елена Йончева и колегите ѝ от парламентарната група отказват да кажат дали Ангелов е авторът на записа, който тя разпространи. Отговорите на въпросите за източниците на Йончева и ролята на Ангелов чакат своя отговор.", "date": "2019.01.31", "title": "\"Ало, Банов съм\": Висш чиновник заплашван от Ангел Ангелов"}
{"url": "https://www.bgonair.bg/reportazhi/2019-01-31/edva-slozheni-plochkite-pred-sv-sedmochislenitsi-veche-sa-razmesteni", "text": "\r\n Едва сложени, плочките на площада пред църквата \"Св. Седмочисленици“ вече са разместени. И след лятото, когато бяха в центъра на вниманието заради цвета им, днес отново предизвикват полемика, заради това че някои от тях вече са пропаднали.  С разтопяването на снега на повърхността на площада се появиха разкривени, вдлъбнати или извадени плочи. Наоколо стърчат тръби, показват се кабели от разораната кал. Работници в далечината набиват плочи край шахтите в земята. Част от разместените шахти служат на хората за да почистват калта от обувките си. \"Отново ще кажа нещо, което поражда вече ирония, но то е факт – обектът не е завършен. Завършени са само трамвайните релси\", заяви кметът Йорданка Фандъкова. От фирмата изпълнител обясниха че, всички повредени настилки и неравности в обхвата на проекта ще бъдат отстранени. В момента ремонтните дейности са преустановени заради зимните атмосферни условия.  В страницата си във Facebook от Транспорт за София пишат, че показаните в социалните мрежи разместени плочки са поставени върху временен капак на шахта, с цел обезопасяване. Освен това, за всички шахти са поръчани специални капаци в Германия, които обаче не са пристигнали към момента на зазимяване на обекта. Дали обаче немската прецизност ще се мултиплицира в българския прав ъгъл, ще видим когато атмосферните условия са благоприятни за изпълнението на проекта.  За още новини харесайте и страницата ни във Facebook ", "date": "2019.01.31", "title": "Плочките пред \"Св. Седмочисленици\" - едва сложени, но вече разместени"}
{"url": "https://www.bgonair.bg/bulgaria/2019-01-31/audiozapisat-alo-banov-sam-otnovo-skara-deputatite", "text": "\r\n Управляващи и опозиция с взаимни обвинения и остри реплики след обвинението на Елена Йончева за корупция към министъра на културата Боил Банов. Втори пореден ден това е горещата тема в парламента. В аудиозапис се чува Боил Банов да дава указания как да бъдат опростени над 700 хил. лева за \"Ларгото\" в центъра на София. Управляващите обаче се усъмниха в достоверността на аудиозаписа, предаде репортер на Bulgaria ON AIR от НС. България е можела да загуби над 20 млн. евро заради недовършеното Ларго, а ЕС е нямало как да допусне разхищението на толкова много пари, заявиха в \"България сутрин\" журналистът Юлий Москов и скулпторът проф. Велислав Минеков. Прокуратурата се самосезира след като аудиозаписът стана публичен, а днес Елена Йончева заяви, че е готова да внесе официално сигнала. За още новини харесайте страницата ни във Facebook ", "date": "2019.01.31", "title": "Аудиозаписът \"Ало, Банов съм\" отново скара депутатите"}
{"url": "https://www.bgonair.bg/bulgaria/2019-01-31/gerb-uvelichava-predninata-si-pred-bsp-za-evroizborite", "text": "ГЕРБ увеличава преднината си пред БСП за предстоящите избори за европейски парламент през май. Това показва проучване на \"Маркет линкс”.  Според данните ГЕРБ води пред БСП с малко над осем процента. ДПС взима 7,9 % от гласовете и така изпреварва \"Обединени патриоти”, които са с 6,7 на сто.  За \"Демократична България” биха гласували малко над пет процента. Нагласата на българите за участие в изборите е различна: във вот за парламент биха участвали между 48 и 50 %, за евроизборите- малко над 36%.  За още новини харесайте и страницата ни във Facebook ", "date": "2019.01.31", "title": "ГЕРБ увеличава преднината си пред БСП за евроизборите"}
{"url": "https://www.bgonair.bg/bulgaria/2019-01-31/parnoto-i-toplata-voda-v-sofiya-poskapvat-ot-1-yuli", "text": "\r\n След четиричасови дебати, съветниците гласуваха и бюджета на столицата за 2019-та, който е рекордно висок. \r\nПарното и топлата вода в София да поскъпнат от първи юли. Това реши общинският съвет, след като одобри бизнесплана на Топлофикация София. Без никакви дебати и само с един глас против съветниците приеха плана на дружеството, с който се предвижда парното и топлата вода да поскъпнат с 85 стотинки на мегават час от юли. На този фон стана ясно, че дълговете на Топлофикация вече са нараснали до 835 млн.лв. Последната дума за поскъпването обаче ще има Комисията за енергийно и водно регулиране. \r\nБюджетът на София за тази година е рекорден - един млрд. и 750 млн.лв. Това е с близо 300 млн. лв. повече от парите за миналата година.  Традиционно гласуването премина с дълги и остри дебати. От БСП и политическа група 5 не подкрепиха заложената рамка. Според приетата финансова рамка най-много средства за тази година са отделени за транспорт, образование, екология и чистота.  От заложените милиард и 750 милиона лева, инвестиционната програма е над 630 млн. лв. В тази сума влизат и парите за строежа на третата метролиния, който продължава през цялата година. 320 млн.лв. Ще бъдат инвестирани в подземната железница, като до края на годината ще бъдат пуснати 12 километра метро.  Над 51 млн. лв. ще са инвестициите в ремонти на улици и булеварди. Четири милиона и 500 хиляди лева пък ще се инвестират в улично осветление. Със 133 млн.лв. ще бъдат закупени нови автобуси и трамваи за градския транспорт. С парите за образование ще се ремонтират и построят 15 детски градини в няколко квартала. Според опозицията обаче бюджет 2019 е рекорден, но не решава проблемите на София, сред които мръсният въздух и липсата на места в детските градини. За още новини харесайте и страницата ни във Facebook ", "date": "2019.01.31", "title": "Бюджетът на София за тази година е рекорден"}
