{"url": "https://www.bgonair.bg/world/2019-06-04/snyag-zavalya-v-avstraliyskiya-shtat-kuinsland", "text": "Леден вятър бушува в източната част на Австраллия, а сняг заваля в районите до Куинсланд. \r\nСпоред метеоролозите това е необичайно явление за субтропичния климат в района. \r\nВ региона сняг не е валял от 2015 година. Снежна покривка се образува и в райони западно от Сидни. \r\nЛошото време стана причина за затваряне на пътища. Въпреки трудностите, снегът донесе и много радост на децата.  Харесайте и страницата ни във Facebook ", "date": "2019.06.04", "title": "Сняг заваля в австралийския щат Куинсланд"}
{"url": "https://www.bgonair.bg/world/2019-06-04/grazhdanite-na-es-se-zatrudnyavat-pri-polzvaneto-na-zdravni-uslugi-zad-granitsa", "text": "Гражданите на ЕС се сблъскват с трудности при ползването на здравни услуги зад граница. Това сочи доклад на Европейската сметна палата (ЕСП), представен днес. Само малка част от хората са запознати с правата си да търсят лечение в други държави от ЕС. Установени са проблеми и закъснения при обмена на данни за пациентите по електронен път между държавите. Правилата на ЕС за здравно обслужване в чужбина от 2011 г. целят да се осигури безопасна и висококачествена лекарска грижа, както и да се въведат средства за възстановяване на разходите при същите условия, както в държавата, чийто гражданин е болният. В ЕС гражданите, потърсили лечение в друга страна от Общността, например планов болничен прием или лекарства, имат право да научат правилата за лечение, за възстановяване на разходи и най-подходящата правна процедура.  ЕСП е проверила дали Европейската комисия наблюдава прилагането на тези правила и дали помага на държавите да съобщават на гражданите правата им. В доклада се отбелязва, че ЕК следи въпроса и помага на държавите, но все още се наблюдават пропуски. Комисията е подценила трудностите по въвеждането на електронното здравеопазване, отчита ЕСП.  Около 200 000 души годишно се в ЕС възползват от здравно лечение в друга държава от Общността. Разходите за покриването на разноски за лечение в чужбина се оценяват на 0,004 на сто от годишния бюджет за здравно обслужване в ЕС. ", "date": "2019.06.04", "title": "Гражданите на ЕС се затрудняват при ползването на здравни услуги зад граница"}
{"url": "https://www.bgonair.bg/direktno/2019-06-04/iskat-po-tezhki-nakazaniya-za-nasilnitsite-nad-zhivotni", "text": "\r\n НПО-та настояват за по-тежки наказания за насилниците над животни. Ирина Николова от \"Помощ за животните Дара\" настоя за спешни промени в Наказателния кодекс. Тя беше категорична, че програмите за популация на кучета не се спазват. \r\n В рамките на кампанията \"Директно от общините\" говори кметът на Сливен.", "date": "2019.06.04", "title": "Искат по-тежки наказания за насилниците над животни"}
{"url": "https://www.bgonair.bg/reportazhi/2019-06-04/po-25-stotinki-za-noshten-trud-poluchavat-politsaite-komandirovani-na-moreto", "text": "\r\n 25 стотинки за нощен труд получават командированите по морето полицаи. Тази година те са близо 950. Най-много униформени отново ще има в най-големия ни курорт Слънчев бряг. Там са командировани 150 полицаи. Настанени са в хотели в Несебър и Свети Влас при добри условия, но заплащането на извънредния труд е ниско. Униформените споделят, че дежурствата са тежки особено заради криминалната обстановка в курорта. Засиленото полицейско присъствие по главната алея в Слънчев бряг прави впечатление и на чужденците. Иън и Лесли казват, че се чувстват в безопасност в курорта. - За да осигурят спокойствието на туристите, част от морските общини поемат издръжката на командированите полицаи. А в полицейските управления по морето вече има и назначени преводачи. Харесайте и страницата ни във Facebook ", "date": "2019.06.04", "title": "По 25 стотинки на час за нощен труд получават полицаите, командировани на морето"}
{"url": "https://www.bgonair.bg/bulgaria/2019-06-04/borisov-v-gotovnost-za-koalitsionen-savet-po-vsyako-vreme", "text": "\r\n Премиерът Бойко Борисов заяви, че коалиционен съвет може да бъде свикан по всяко време. Преди началото на годишния бал на КРИБ, Борисов направи коментара във връзка с искането на ВМРО за преглед на споразумението, по което работи управляващата коалиция. Лидерите на ВМРО, \"Атака\" и НФСБ също още не са се срещали на Коалицианен съвет след изборите, но вече се чуха критики относно представянето на \"Атака\" на евровота. Един от обсъжданите неофициално варианти е да се прекрати коалиционното споразумение с \"Обединените патриоти\" и всяко от партиите да подпише ново с ГЕРБ. Харесайте и страницата ни във Facebook ", "date": "2019.06.04", "title": "Борисов в готовност за коалиционен съвет по всяко време"}
{"url": "https://www.bgonair.bg/reportazhi/2019-06-04/babh-zapochna-zasileni-proverki-na-zavedeniya-i-targovski-obekti-po-moreto", "text": "\r\n Засилени извънредни проверки на заведенията и обекти за търговия с храни по морето започват инспекторите на Агенцията по безопасност на храните. Силите им ще са насочени освен към заведенията, и към фирми за кетъринг и хотели, предлагащи услугата \"all inclusive\" във Варна, Бургас и Добрич.  Проверките ще продължат през цялото лято. Следи се за качеството на храната, следи се още дали персонала има здравни книжки. Освен това инспекторите следят и дали са вписани в дневника, който задължително трябва да водят.  Първото нещо по отношение на храната е тя да бъде доставена от регламентиран доставчик, да бъде в срок на годност, да бъде правилно съхранена и след като бъде сготвена в рамките на не повече от 3-4 часа тя да бъде предложена и консумирана.  Особено с рибата е, че трябва да е или замразена, или охладена, да няма миризма. От един от най-оборотните ресторанти в Бургас казаха, че до сега не са имали оплаквания от клиенти. Според инспекторите, заради честите проверки собствениците на ресторанти са започнали да спазват правилата по-строго. Инспекторите към Българска агенция по безопасност на храните ще извършват проверки и по сигнали на туристи, които ще могат да се подават онлайн или на открития горещ телефон на Агенцията.  Едно от най-сериозните нарушения, които са констатирали инспекторите от Агенцията по храните е продажбата на риба на открити места.  Харесайте и страницата ни във Facebook ", "date": "2019.06.04", "title": "БАБХ започна засилени проверки на заведения и търговски обекти по морето"}
{"url": "https://www.bgonair.bg/denqt-on-air/2019-06-04/kak-se-razdavat-partiyni-subsidii-i-vazmozhni-li-sa-bezplatni-detski-gradini", "text": "\r\n Пет партии са получили по-големи субсидии от предвидените в закона за 2018 г. Това установи проверка на Върховната административна прокуратура, разпоредена от главния прокурор Сотир Цацаров. \"Аз съм учудена, че всички прибират пари, и то не от вчера. Това е все едно да отида в магазина, да си купя нещо за 10 лева, да ги дам и да ми върнат до 50 лева, а аз да си замълча. Законът е ясен. В него пише - пари за действителен глас за партия\", коментира финансовият експерт Мика Зайкова в \" \". Според журналиста Юлий Москов партиите са си премълчавали, защото са имали общ интерес. Експертите се обединиха около мнението, че раздаването на субсидиите не зависи само от финансовите министри. Според тях партиите са виждали, че получават повече пари, но са приели колективно престъпно съгласие да се мълчи. П ред    Юлий Москов сподели мнение, че трябва да бъдат спрени субсидиите на партиите, докато не изплатят надвзетите средства. От ДПС и БСП обявиха, че ще поискат по-ниско ДДС за лекарствата, книгите и хляба, както и безплатни детски градини. \"Тези предложения са несериозни и никога няма да се случат. Категорично са предизборни\", заяви журналистът. Мика Зайкова обясни, че диференцирано ДДС има в цяла Европа и въпросът е не дали да се случат, а как да стане така, че това, което се намали от ДДС-то, да отиде в намалението на цената, за да се стимулира потреблението.  \"Печалба се прави от оборот, а не от цена\", категорична бе Зайкова.  Харесайте и страницата ни във Facebook  \r\n ", "date": "2019.06.04", "title": "Как се раздават партийни субсидии и възможни ли са безплатни детски градини?"}
{"url": "https://www.bgonair.bg/denqt-on-air/2019-06-04/balgarinat-predpochital-da-izpie-i-izpushi-parite-za-zastrahovka-na-doma", "text": "\r\n Бури, градушки, мълнии и големи порои отново засегнаха много българи през изминалите дни. Пожари и порои унищожават една и съща собственост на едни и същи хора, но въпреки това у нас застраховането на имуществото и на дома е непопулярно. Ректорът на ВУЗФ доц. Григорий Вазов каза в студиото на \"Денят ON AIR\", че имаме ниска застрахователна и финансова култура, но тя не се дължи на образованието, а по-скоро на народопсихологията ни. \"Застрахователните компании правят една много сериозна реклама, правят невероятни опити да образоват застрахователно обикновения българин. Застрахователните брокери също работят много в тази посока, но българинът предпочита да изпие 70 лева, да ги изпуши\", посочи ректорът на ВУЗФ пред Bulgaria ON AIR. Той обясни, че една нормална къща с нормален двор в някое село, може да се застрахова за между 50 и 100 лева годишно. Доц. Вазов очерта и като грешка на държавата, че продължава да дава макар и минимални финансирания и помощи на тези села. По думите му евентуално задължително застраховане на дома може да бъде решение, но не е сигурен доколко това е възможно. \"Не можеш да задължиш частния собственик какво да прави и какво да застрахова, но той трябва да понесе истински тези загуби. Имаме села, в които в последните 10 години 4-5 пъти са им срутвани къщите или наводнявани, но не правят тези елементарни застраховки\", категоричен беше доц. Григорий Вазов. Според ректора на ВУЗФ е абсурдно да се грижим със застраховки за автомобилите си, но не и за живота си или дома си. Харесайте и страницата ни във Facebook ", "date": "2019.06.04", "title": "Българинът предпочитал да изпие и изпуши парите за застраховка на дома"}
{"url": "https://www.bgonair.bg/world/2019-06-04/poseshtenieto-tramp-vav-velikobritaniya-prodalzhava-ochakvat-se-novi-protesti", "text": "\r\n Мащабни протести се очакват във втория ден от тридневното държавно посещение на Доналд Тръмп във Великобритания. Демонстрации срещу визитата на американския президент са планирани в Лондон и в други градове на страната. Днес Тръмп ще проведе две срещи с британския премиер Тереза Мей, едната от които в компанията на бизнес фигури от двете държави. В Twitter американският държавен глава написа, че бъдеща търговска сделка между Лондон и Вашингтон е възможна, след като \"Обединеното кралство премахне европейските окови\". Снощи в негова чест кралица Елизабет Втора даде държавен прием в балната зала на Бъкингамския дворец. На него присъстваха принц Уилям и съпругата му Кейт, както и видни американци, живеещи на Острова. Тържествената вечеря обаче беше бойкотирана от лидерите на Лейбъристите и на Либералните демократи, както и от председателя на Камарата на общините. Харесайте и страницата ни във Facebook ", "date": "2019.06.04", "title": "Протести срещу Тръмп на Острова, той се забавлява с кралските особи"}
{"url": "https://www.bgonair.bg/world/2019-06-04/svetat-otbelyazva-30-godini-ot-sabitiyata-na-ploshtad-tyananman-v-pekin", "text": "\r\n Светът отбелязва 30 години от събитията на площад \"Тянанмън\" в Пекин. На 4 юни е кулминацията на студентските протести в Китай. Тогава на площада излизат военни с танкове и смазват бунта за демокрация, а стотици студенти са убити. И въпреки че възпоменателни церемонии за клането се провеждат по цял свят, в Китай всяка информация за него е строго цензурирана. А експеримент на BBC показва, че станалата символ на борбата за демокрация снимка на \"Неизвестния бунтар\", е изтрита от съзнанието на мнозина китайци. Тя запечатва самотен протестиращ, застанал пред колоната от танкове и е смятана за една от най-знаковите фотографии на нашата епоха. \"Според мен светът трябва да изостави досегашната си политика спрямо Китай, защото тя е погрешна и е пълно предателство към демокрацията. Ироничното е, че ние се борихме за демокрация, но бяхме лишени от правото да живеем в собствената си родина\", посочи лидер на протестите Вуер Кайши. Вуер Кайши е един от лидерите на студентските протести от 1989 година. Живял последователно във Франция и Съединените щати, накрая той се установява в Тайван. Днес на 51 години, Кайши си спомня трагичните събития. Той не става жертва на куршумите, но е хоспитализиран заради участието си в гладна стачка в рамките на демонстрациите. Бдения със свещи и пускане на хвърчила – така ще отбележат събитията от \"Тянанмън\" в Хонконг, Тайпе и други азиатски градове. Американският държавен секретар призова Китай да признае колко точно е броят на жертвите в клането. Пекин отвърна, че \"въпросът е обида към китайския народ\". В Китай случилото се на площада остава табу, а публичните възпоменателни церемонии са забранени.", "date": "2019.06.04", "title": "Светът отбелязва 30 години от ужаса на площад \"Тянанмън\" в Пекин"}
{"url": "https://www.bgonair.bg/world/2019-06-04/naprezhenie-v-italianskiya-parlament-dzhuzepe-konte-zaplashi-da-podade-ostavka", "text": "\r\n Италианският премиер Джузепе Конте заплаши да подаде оставка на правителството. Причината са постоянните конфликти между двамата коалиционни партньори – крайнодясната \"Лига\" на Матео Салвини и популисткото движение \"5 звезди\" на Луиджи ди Майо.  Двете партии са в ожесточена конкуренция още от сформирането на кабинета преди година, но търканията им се изостриха след изборите за Европейски парламент. На евровота \"Лигата\" спечели 34% от гласовете на италианците – близо два пъти повече от \"5 звезди\". Това подсили спекулациите, че Салвини може да се отърве от по-малкия си коалиционен партньор.  Ярък знак за ситуацията в кабинета е снощната пресконференция на премиера Джузепе Конте – технократ без политическа база, избран на поста като компромисна фигура.  Той постави на лидерите на двете управляващи партии ултиматум или да прекратят враждата си, или да свикат предсрочни избори. Харесайте страницата ни във Facebook ", "date": "2019.06.04", "title": "Италианският премиер Джузепе Конте плаши с оставка на правителството"}
{"url": "https://www.bgonair.bg/bulgaria/2019-06-04/tramp-se-sreshtna-s-tereza-mey-za-da-obsazhdat-savmestno-satrudnichestvo", "text": "\r\n Мащабни протести във втория ден от тридневното държавно посещение на Доналд Тръмп във Великобритания. Гигантски балон \"Бебе Тръмп\" се издигна над парламента в Лондон. Днес Тръмп се срещна с британския премиер Тереза Мей. Във фокуса на разговорите са двустранното споразумение за сътрудничество между двете страни, когато Обединеното кралство напусне Европейския съюз. Преди разговорите Тръмп заяви, че ще има голяма сделка и подчерта, че САЩ са най-големият партньор на Великобритания. Гледайте видеото. Харесайте и страницата ни във Facebook ", "date": "2019.06.04", "title": "Тръмп се срещна с Тереза Мей, за да обсъждат съвместно сътрудничество"}
{"url": "https://www.bgonair.bg/world/2019-06-04/losho-e-vremeto-i-v-sarbiya-desetki-kashti-sa-pod-voda", "text": "Проливни дъждове предизвикаха наводнения и в Сърбия. Близо 300 души са евакуирани. Най-сериозно е положението в Кралево, Тръстеник, Книч. Очаква се нивото на водата на река Сава да се увеличи. На много места има щети по инфраструктурата. Десетки къщи са под вода. Нарушено е и електроподаването. Харесайте и страницата ни във Facebook ", "date": "2019.06.04", "title": "Лошо е времето и в Сърбия: Десетки къщи са под вода"}
{"url": "https://www.bgonair.bg/denqt-on-air/2019-06-04/targovskoto-sporazumenie-mezhdu-sasht-i-velikobritaniya-bilo-s-mnogo-vaprositelni-bez-otgovor", "text": "\r\n Американският президент Доналд Тръмп се срещна с британския премиер Тереза Мей. Във фокуса на разговорите е двустранното споразумение за сътрудничество между двете страни, когато Обединеното кралство напусне Европейския съюз. Преди разговорите Тръмп заяви, че ще има голяма сделка и подчерта, че САЩ са най-големият партньор на Великобритания. Международните анализатори Мартин Табаков и Кристиян Шкварек коментираха темата в \"Денят ON AIR\". \"Когато говорим за сключване на търговско споразумение между САЩ и Великобритания, има много въпросителни, за които няма отговор. Едно споразумение по пример на това, което ЕС сключи с Канада и Япония - трябва много време. Това са години на преговори. Второ, ние не знаем дали държавата окончателно ще напусне Общността и ако да, под каква форма\", обясни Мартин Табаков. По думите му каквито и ангажименти да е поела Тереза Мей, тя няма да е в позиция да ги изпълни след няколко дни. Според Кристиян Шкварек изводът от тази среща е, че това е посещение, което от много хора е разглеждано във вътрешнополитически контекст, тъй като в англосаксонския свят до голяма степен политиката на всяка от отделните страни се влияе от другата вътрешно. \"Ние видяхме как Тръмп беше посрещнат от едни хора, които са предимно либерални и леви и подкрепят Хилари Клинтън или Обама в Америка. От друга страна, той се изказа за това кой би подкрепил в Консвервативната партия\", обясни международният анализатор пред Bulgaria ON AIR. Табаков коментира, че протестите във Великобритания не са били толкова големи, колкото при миналогодишното посещение на Тръмп и това не се дължи само на лошото време. Експертите изразиха мнение, че все още няма ясен изход за ситуацията на Острова и дали Brexit ще се състои със сделка. Харесайте и страницата ни във Facebook  \r\n ", "date": "2019.06.04", "title": "Търговското споразумение между САЩ и Великобритания било с много въпросителни без отговор"}
{"url": "https://www.bgonair.bg/economy/2019-06-04/kevr-pravi-otkrito-zasedanie-za-novite-tseni-na-toka-i-parnoto", "text": "КЕВР ще проведе открито заседание за новите цени на тока и парното. Енергийният регулатор предлага токът да поскъпне с 3,48% от 1 юли. Новата цена ще важи за битовите абонати и дребния бизнес. Според направените изчисления, с най-много ще се увеличи цената на тока в Югоизточна България - с 3,59 на сто. За клиентите на ЧЕЗ увеличението ще бъде 3,46%, а за тези на \"Енерго про\" - 3,38 на сто.  Енергийният регулатор предлага нова цена на електроенергията всяка година от 1 юли. През тази енергийните дружества поискаха увеличение от над 20 на сто, но още преди месец председателят на Комисията Иван Иванов обяви, че токът ще поскъпне съизмеримо с инфлацията, която надхвърля 3 на сто. Харесайте и страницата ни във Facebook ", "date": "2019.06.04", "title": "КЕВР прави открито заседание за новите цени на тока и парното"}
{"url": "https://www.bgonair.bg/world/2019-06-04/45-godishen-mazh-ubi-chetirima-dushi-v-motel-v-avstraliya", "text": "Четирима души са убити, а няколко души са ранени след като въоръжен мъж открива огън в мотел в град Дарвин, Aвстралия. Полицията е арестувала нападателя. Той е 45-годишен мъж, известен на органите на реда. Според тях е действал сам и не става въпрос за тероризъм. Масовите стрелби в Австралия са рядко явление, тъй като страната преразгледа законите си за оръжията през 1996 година, след стрелба в Тасмания, която отне живота на 35 души. Харесайте и страницата ни във Facebook ", "date": "2019.06.04", "title": "45-годишен мъж уби четирима души в мотел в Австралия"}
{"url": "https://www.bgonair.bg/economy/2019-06-04/ot-1-yuli-tokat-poskapva-sredno-s-348-iska-kevr", "text": "\r\n Новите цени на тока и парното бяха обсъдени на открито заседание в Комисията за енергийно и водно регулиране (КЕВР). Поскъпването е предвидено за 1 юли. Енергийният регулатор предлага токът да поскъпне средно с 3,48%. Най-голямо увеличение искат в Югоизточна България. Най-вероятно ще поскъпне и парното. Там се очаква увеличението да е с 4,5%, като най-високи ще бъдат цените в Габрово и Разград.  На общественото обсъждане обаче липсваха представители на двата града. В петък предстои още едно обсъждане, в което трябва да се включат и граждански организации. Снимка: Димитър Кьосемарлиев (Bulgaria ON AIR)", "date": "2019.06.04", "title": "От 1 юли: Токът поскъпва средно с 3,48%, иска КЕВР"}
{"url": "https://www.bgonair.bg/economy/2019-06-04/kongresat-na-sasht-odobri-finansovata-ramka-za-pridobivane-na-8-iztrebitelya", "text": "\r\n Американският kонгрес е одобрил финансовата рамка за придобиване на 8 изтребителя F-16 от България, съобщи Министерството на отбраната.  На сайта на Агенцията за сътрудничество в областта на отбраната и сигурността на САЩ е публикувано съобщение, в което се посочва, че Конгресът е дал разрешение България да получи възможност за закупуване на цялостен пакет за 8 многоцелеви изтребителя на стойност 1,6 млрд. долара.  Тече двуседмичен срок, в който американското правителство ще предостави на българската страна проект на договор, в който очакваната цена за придобиване на самолетите ще бъде в рамките на 1,2 млрд. долара.  След изтичането му и получаването на проекта на договора преговорният процес ще продължи.", "date": "2019.06.04", "title": "Конгресът на САЩ одобри придобиването на 8 изтребителя от България"}
{"url": "https://www.bgonair.bg/reportazhi/2019-06-04/ikonomicheskoto-satrudnichestvo-mezhdu-kitay-i-balkanite-tema-na-mezhdunaroden-forum", "text": "\r\n Икономическото сътрудничество между Китай и Балканите е тема на международна конференция, която се провежда край Балчик. Патрон на събитието е вицепремиерът Красимир Каракачанов, който защити европейските позиции за свободна търговия. Проявата е организирана от китайската неправителствена организация \"RimPac\" и Института \"Иван Хаджийски\". В него участват представители на Северна Македония, Сърбия, Албания, Гърция и Румъния.  Огромен интерес предизвикаха изказванията на проф. Гуо Лонг, проф. Петър-Емил Митев и проф. Йоргос Плиос. Конференцията продължава и утре с дискусии. Харесайте и страницата ни във Facebook ", "date": "2019.06.04", "title": "Икономическото сътрудничество между Китай и Балканите - тема на международен форум"}
{"url": "https://www.bgonair.bg/economy/2019-06-04/niski-lihvi-i-rastyashto-naselenie-vodyat-do-skok-v-tsenite-na-imotite", "text": "Населението на София постоянно расте, в същото време лихвите по ипотечните кредити са сравнително ниски, заплатите малко по-високи, а строежът на нови сгради по време на кризата се сви. Всичко това се отрази на пазара на имоти и повиши както цените за продажба, така и тези за наем. Покупко-продажбата на имот е едно от най-важните събития в живота на българина. Всеки се стреми да вземе възможно най-правилното решение за това дали сега е най-удачният момент да продаде или купи имот. Ако разгледаме по-детайлно пазара на недвижими имоти в София и процесите през последните 10 години, ще получим отговори на много въпроси. През последните 3-4 години основен двигател на пазара са банките. Според БНБ 2008 г. стартира със среден годишен лихвен процент по ипотеките в размер на 9,68%, през 2015 г. той е 6,75%, за да стигне до средни годишни нива от 3,81% през 2018 г. Оказва се, че средният лихвен процент в България е намалял с 60,6% за разглеждания период, пише \"Труд\". Посоката на движение на лихвите по депозитите в началото е противоположна – средният годишен лихвен процент през 2008 г. е 5,44%. През следващата 2009 г. наблюдаваме покачване до 6,2%, но през последните години средната лихва върви надолу като през 2018 г. е едва 0,18%. Това е значително по-малко от инфлацията и затова спестяванията на хората и бизнеса в банките реално се топят. Улесненото кредитиране, падащите лихви и високите наеми в София накараха много хора да се насочат към покупка на собствено жилище. Ниските лихви по депозитите, финансовата култура на българина и добрата доходност от недвижим имот (средно около 5% брутна възвръщаемост на годишна база от жилищен имот в София) пренасочиха голяма част от инвестициите именно в този сектор. Броят на сделките в столицата през предкризисната 2008 г. е 40 906. През следващата 2009 г. броят им спадна почти наполовина – до 23 904. Оказва се, че 2012 г. е с най-малък брой реализирани покупко-продажби – 18 166. От тях 7384 са сключени с ипотечен кредит. Следващата 2013 г. бележи началото на промяната – по-голям брой сделки и по-голям брой ипотечни кредити. Прави впечатление, че в периода 2008-2015 г. процентът на купувачи, използвали ипотечен кредит, е под 50%, докато в следващите години, той се увеличава значително. Пикът на реализирани сделки с ипотечен кредит е през 2017 г. – 64,3%. За 10 години са издадени разрешения за строеж на 7484 сгради По-високата покупателна способност на доходите, ръстът на БВП и намалената безработица се отразяват на пазара на имоти. Заплатите в София постоянно се увеличават през последните 10 години, сочат официалните данни. През 2008 г. софиянци са получавали средно по 754 лв. През 2012 г. за пръв път се преминава границата от 1000 лв. – 1005 лв.. През 2017 г. сумата е възлизала средно на 1433 лв., а през 2018 г. е близо 1500 лв. Цифрите сочат, че средната работна заплата за столицата през периода 2008-2018 г., е нараснала с 97,8%. Това е много по-бързо увеличение от ръста на цените на имотите. Отрицателният естествен прираст на населението в България явно не се отразява на София. Според официалната статистика на НСИ населението на столицата през 2008 г. е 1 229 324 души, през 2015 г. жителите с адресна регистрация в града са 1 286 383, достигайки до 1 338 864 души през 2018 г. С други думи, за периода 2008-2018 г. 109 540 души са получили адресна регистрация в столицата. Освен това много хора се местят в града без да сменят личната си карта. По отношение на новите сгради, построени в София през последните 10 години, също има доста интересна информация. По официални данни на НСИ издадените разрешения за строеж през 2008 г. са за 1149 жилищни сгради и 5745 жилища в тях. Броят им стремглаво намалява до 2012 г. – тогава за София разрешение за строеж са получили едва 360 сгради с 1706 жилища. Тенденцията се обръща през следващата година – сградите са с 6 повече, а жилищата наброяват 2566. През 2017 г. 827 нови сгради са получили разрешение за строеж, а в тях се помещават 8716 жилища. Обобщените данни за периода 2008-2018 г. показват, че в София са издадени разрешения за строеж на 7484 сгради, в които има 56 827 жилища. Причините голяма част от купувачите да предпочитат новото строителство са няколко. Сред тях са нови и добре поддържани общи части, възможност за покупка на паркомясто или гараж, съседи от идентичен социален кръг – млади хора с подобни интереси, по-висок процент на финансиране от страна на банките при използване на ипотечен кредит и съответно нужда от по-малък процент самоучастие от страна на купувача. Значителният ръст на новопостроени сгради ще увеличи предлагането, но не бива да поставяме цяла София под един общ знаменател, поради мащабите на града. Прави впечатление, че големите проекти са фокусирани в южната и югоизточна част на столицата.", "date": "2019.06.04", "title": "Ниски лихви и растящо население водят до скок в цените на имотите"}
{"url": "https://www.bgonair.bg/economy/2019-06-04/ostar-nedostig-na-tiradzhii-v-germaniya-tarsyat-se-desetki-hilyadi", "text": "Германия страда от остър недостиг на шофьори на камиони, като ситуацията е толкова тежка, че съвсем скоро се очакват и проблеми с доставките, съобщава Deutsche Welle. Според немските организации, занимаващи се с достави и логистика на товари, в момента икономиката на страната се нуждае от десетки хиляди тираджии. Различните сметки варират между 45 000 и 60 000 водачи на големи камиони. Причината е, че всяка година в Германия се пенсионират около 30 000 шофьори, а на тяхното място идват не повече от половината. Почти 2/3 от шофьорите на големи камиони са на възраст над 55 години, а тези под 25 години са едва 2,5%. Професията е изцяло мъжка, тъй като едва 1,7% от тираджиите в Германия са жени, пише  . Причината за отлива са най-вече ниското заплащане, тежките условия на труд и увеличаващото се време, което шофьорите прекарват далеч от дома си. Ако тази тенденция се запази, то през 2030 г. немската икономика ще се нуждае от 150 000 водачи на големи камиони, а това със сигурност ще доведе до криза в компаниите, осигуряващи превозите и доставките. Харесайте страницата ни във Facebook ", "date": "2019.06.04", "title": "Остър недостиг на тираджии в Германия, търсят се десетки хиляди"}
{"url": "https://www.bgonair.bg/economy/2019-06-04/sled-prodalzhitelen-vazhodyasht-trend-bitkoynat-pak-padna", "text": "Биткойнът падна под нивото от 8 хил. долара за първи път от повече от седмица, прекъсвайки последния си възходящ тренд, което доведе до отстъпление и при другите криптовалути.  Най-популярната криптовалута поевтиня с почти 10% и се търгуваше на ниво от 7930 долара по време на търговията в Хонконг. Това е най-големият спад в последните две седмици според консолидираното ценообразуване на Bloomberg. Биткойнът докосна цена от 9100 долара на 30 май, показват още данните. От началото на юни биткойнът е изтрил 6% от стойността си след най-добрия си месец от август 2017 г. насам благодарение на завръщането на интереса на инвеститорите след месеци на липса на активност на пазара. Харесайте и страницата ни във Facebook ", "date": "2019.06.04", "title": "След продължителен възходящ тренд, Биткойнът пак падна"}
{"url": "https://www.bgonair.bg/bulgaria/2019-06-04/roditeli-alarmiraha-v-helpbook-za-zanemarena-detska-ploshtadka-v-mladost", "text": "Родители на деца от столичния квартал \"Младост\" 3 сигнализираха за разбита площадка за игри в платформата на Investor Media Group за граждански сигнали -  . Тя се намира в пространството между блокове 307,305 и 308. Освен счупена пързалка и люлки, на децата се налага да играят сред боклуци. Столичната община не изпълнява ангажимента си да почиства тези места, а и самите граждани не се грижат за опазването им, недоволстват родителите. За съжаление мястото, на което най-малките трябва да се забавляват и да им е интересно, се оказва опасно.  Снимки: HelpBook", "date": "2019.06.04", "title": "Родители алармираха в HelpBook за занемарена детска площадка в \"Младост\""}
{"url": "https://www.bgonair.bg/bulgaria/2019-06-04/yazovir-tutrakantsi-kray-varna-prelya-evakuiraha-nyakolko-kashti", "text": "\r\n Преля язовир Тутраканци край Варна, а девет къщи от селото вече са евакуирани. Повечето от семействата са успели да вземат със себе си част от покъщнината си и домашните си животни. Те са преместени в по-високата част на селото, където водата не може да достигне. Порои наводниха и улици в Пазарджик и Велико Търново. В старата столица дъждът беше придружен с градушка и силен вятър. Отнесена е пътна настилка, десетки автомобили са блокирани, наводнен е и приземният етаж на Факултета по изобразително изкуство. Нивото на река Янтра се покачва. В Пазарджик е наводнен централният булевард, където водата е 10 сантиметра. За кратко на места градът остана без ток, електрозахранването вече е възстановено. Пороен дъжд се изля и над Плевен в ранния следобед и затрудни трафика. За кратко преваля и в столицата. \r\n Харесайте и страницата ни във Facebook ", "date": "2019.06.04", "title": "Порои наводниха улици в Пазарджик и Велико Търново"}
{"url": "https://www.bgonair.bg/bulgaria/2019-06-04/mon-chetvartoklasnitsite-sa-pokazali-visoki-rezultati-na-vanshnoto-otsenyavane", "text": "Високи резултати са показали на националното външно оценяване четвъртокласниците тази година. Това отчетоха от образователното министрество. Сравнение с данните от предходната година показва, че най–високи продължават да са постиженията по Човекът и природата. Тенденция към повишение показват и резултатите по БЕЛ. Малко по-ниски резултати са постигнали четвъртокласниците единствено по математика. Най-ниските резултати са отчетени за въпросите със свободен отговор, които предполагат допълване и/или създаване на кратък текст.  Според общия среден резултат от четирите предмета за поредна година най-висока успеваемост имат учениците от Смолян, София-град и Варна. На последните места по три от четирите учебни предмета се подреждат Шумен, Монтана и Сливен, а по БЕЛ - Монтана, Силистра и Сливен. Харесайте и страницата ни във Facebook ", "date": "2019.06.04", "title": "МОН: Четвъртокласниците са показали високи резултати на външното оценяване"}
{"url": "https://www.bgonair.bg/bulgaria/2019-06-04/otkriha-tyaloto-na-mazh-vav-vodite-na-iskar-sled-upotreba-na-alkohol", "text": "Тялото на 43-годишен мъж е намерено във водите на река Искър при ВЕЦ - Мездра, съобщиха от полицията във Враца.  На 3 юни 2019 г. в РУ - Мездра е постъпил сигнал от близките на 43-годишния мъж, които съобщили, че не се е прибирал в дома си от вечерта на 30 май 2019 г., когато излязъл след употреба на голямо количество алкохол.  След издирвателни мероприятия от служители на РУ - Мездра, трупът на мъжа е намерен върху скара за шумопочистване на ВЕЦ - Мездра, във водите на река Искър. По тялото не са открити следи от насилие. Образувано е досъдебно производство. Снимка: Pixabay", "date": "2019.06.04", "title": "Откриха безжизненото тяло на мъж във водите на Искър край Мездра"}
{"url": "https://www.bgonair.bg/notifikatsii/2019-06-04/burya-otnese-darveniya-most-na-dryanovskiya-manastir", "text": "\r\n Дървеният мост на Дряновския манастир е отнесен от придошлите води на реката след поройните дъждове. Местната община ще търси помощ от Междуведомствената комисия по бедствия и аварии, за да възстанови съоръжението. Дървеният мост на Дряновския манастир свързва светата обител с пещерата \"Бачо Киро\" и еко пътеките в района и едно от любимите места на хилядите туристите, които всяка година посещават региона. Водната стихия обаче почти напълно е разрушила съоръжението.  Екипи започнаха да разчистват дънерите и клоните, които водата завлякла. От Дряновския манастир обаче категорично отказват да помогнат за възстановяването на съоръжението, а общината ще трябва сама да намери финансиране за реконструкцията.  По обяд днес над Дряново отново се изля проливен дъжд, придружен с градушка, а само за час нивото на реката се покачи с един метър. Това наложи екипите, които работят по възстановяването на дървеният мост да бъдат евакуирани.  Харесайте и страницата ни във Facebook ", "date": "2019.06.04", "title": "Буря отнесе дървения мост на Дряновския манастир "}
{"url": "https://www.bgonair.bg/bulgaria/2019-06-04/i-lovech-ostana-pod-voda-sled-poroen-dazhd-snoshti", "text": "\r\n Пороен дъжд наводни Ловеч и няколко околни села снощи. Северната индустриална зона на града и четири села са под вода. Дъждът валял в продължение на 40 минути и превърна улиците в реки. За щастие, няма пострадали хора, а щетите са материални. Наводнени са обаче складове на фирми, които се опасяват, че бизнесът им ще пострада сериозно. Разрушена е и част от пътната инфраструктура към околните села, но пътищата вече са проходими.", "date": "2019.06.04", "title": "Ловеч и околни села останаха под вода след пороен дъжд"}
{"url": "https://www.bgonair.bg/bulgaria/2019-06-04/vazstanovyavat-kashtata-izpepelena-ot-malniya-v-kazanlak", "text": "\r\n Започна възстановяването на къщата в Казанлък, която се запали от мълнии. Домът на Красимира и Михаил бе буквално унищожен след силна гръмотевична буря в региона. Собствениците бяха потънали в отчаяние след опожарения покрив и наводнената къща. Стотици хора изразиха съпричастност към пострадалите, които бяха настанени временно в общинско жилище, докато се отремонтира домът им.  От общината, заедно с представители на строителния бизнез, започват ремонт на изгорелия покрив на къщата. До края на месеца той трябва да бъде възстановен, а сградата да бъде укрепена с помощта на общината и строители от региона.", "date": "2019.06.04", "title": "Възстановяват къщата, изпепелена от мълния в Казанлък"}
{"url": "https://www.bgonair.bg/bulgaria/2019-06-04/zapochna-zapisvaneto-na-parvoklasnitsite-v-sofiya", "text": "\r\n Започна записването на първокласниците в София, след като вчера излязоха резултатите от първото класиране. През следващата учебна година те ще са над 10 500. Срокът за записване на приетите деца в избраните училища е от днес до четвъртък (6 юни) включително. На 6 юни ще бъдат обявени свободните места от второто класиране. В случаите, в които няколко деца са с равен брой точки, но местата са ограничени, ще се тегли жребий. Записването ще започне от 7 юни и ще продължи до 10 юни. Екип на Bulgaria ON AIR посети столичното 18-о училище, където се оказа, че свободните места са около 180, а децата, кандидатстващи за тях - над 400.  И тази година критерият уседналост за местоживее до най-малко 3 години на дадено място носи най-много точки. След него под внимание се взима дали братче или сестриче на детето до 12-годишна възраст учи в същото училище.", "date": "2019.06.04", "title": "Започна записването на първокласниците в София, над 10 500 са"}
{"url": "https://www.bgonair.bg/bulgaria/2019-06-04/vap-potvardi-pet-partii-sa-poluchili-po-golemi-subsidii-za-2018-g", "text": "\r\n Пет партии са получили по-големи субсидии от предвидените в закона за 2018 г. Това установи проверка на Върховната административна прокуратура, разпоредена от главния прокурор Сотир Цацаров.  Причина за нея стана информация, изнесена от екипа на \"Шоуто на Слави\", според която централите са получили с над 6,5 млн. лева повече, отколкото имат право по закон.  Прокуратурата сезира Сметната палата и финансовия министър Владислав Горанов.  В 30-дневен срок той ще трябва да поправи неправомерно по-високите субсидии, които са получили политическите партии.", "date": "2019.06.04", "title": "ВАП потвърди: Пет партии са получили неправомерно по-големи субсидии за 2018 г."}
{"url": "https://www.bgonair.bg/lyubopitno/2019-06-04/myusyulmanite-praznuvat-ramazan-bayram", "text": "Мюсюлманите празнуват Рамазан Байрам. Празникът започна рано тази сутрин с тържествени молитви в джамиите.  В следващите три дни мюсюлманите ще празнуват, като се събират със семействата си и си искат прошка. Ядат се и се раздават сладкиши.  С този празник завършва месец Рамазан, през който мюсюлманите стават преди изгрев слънце, закусват и до залез слънце не се хранят и не поемат течности, включително и вода.  Въздържанието се налага от религията, за да може всеки мюсюлманин да се доближи до състоянието на бедните, гладните и страдащите хора. Президентът Румен Радев поздрави днес представителите на мюсюлманското изповедание в България. , се казва в поздравлението на държавния глава. Президентът подчертава, че в основата на устойчивата българска култура на толерантност заляга съхранението на разбирателството и взаимното уважение между изповядващите различни религии. \"Вярвам, че отбелязването на Рамазан Байрам ще разкрие за пореден път обединяващата духовна сила на цялото ни общество“, се казва още в поздравлението на Румен Радев до представителите на мюсюлманското изповедание у нас.", "date": "2019.06.04", "title": "Радев поздрави мюсюлманите у нас за Рамазан Байрам"}
{"url": "https://www.bgonair.bg/bulgaria/2019-06-04/stolichani-signaliziraha-v-helpbook-za-skriti-patni-znatsi", "text": "Граждани на София подадоха два сигнала на платформата  за скрити пътни знаци.  Единият е на ул.\"6 септември\" 16, срещу главния вход на училището. Знакът за платено паркиране е напълно невидим, изкривен и скрит измежду храсти и дървета.  За разлика от него, тези за служебен паркинг на същото място са видими. Другият се намира на ул. \"Янко Софийски Войвода\" и кръстовището с ул. \"Криволак\". Той не се вижда от листата на дърветата, а оказва еднопосочно движение по улицата. Снимки: HelpBook  ", "date": "2019.06.04", "title": "Столичани сигнализираха в HelpBook за невидими пътни знаци"}
{"url": "https://www.bgonair.bg/sutreshen-blok/2019-06-04/ekspert-nad-95-ot-starite-zhilishtni-sgradi-nyamat-malniezashtita", "text": "\r\n Семейство в Казанлък остана на улицата, след като мълния опожари покрива на къщата им. Гражданин на Пловдив пък успя да запечата на видео как светкавица пада върху къща на метри от терасата му. Оказва се, че честите удари от гръмотевици по жилищни сгради не са изненада за експертите. Инженер Ернесто Нориега, специалист по мълниезащита, каза в ефира на \"България сутрин\", че повишението на температурите в глобален мащаб ще допринесе за падането на все повече гръмотевици в градовете. \"Проблемът в България е, че над 95% от старите жилищни сгради нямат мълниезащита. Новите сгради са с инсталирана такава, но понякога и те нямат\", алармира той. Инж. Нориега допълни, че понякога самата мълниезащита не е изградена ефективно. \"Ако говорим за селата, над 98% от къщите в България нямат инсталирана мълниезащита\", посочи още експертът пред камерата на Bulgaria ON AIR. Инж. Ернесто Нориега обясни, че според него са нужни мерки от страна на държавата, за да бъдат изградени мълниезащитни системи. Защото по думите му масово хората си мислят, че това няма да се случи на тях, а жертвите на бурите всяка година се увеличават. Харесайте и страницата ни във Facebook ", "date": "2019.06.04", "title": "Тревожно: Над 95% от старите жилищни сгради нямат мълниезащита"}
{"url": "https://www.bgonair.bg/bulgaria/2019-06-04/gradski-avtobus-se-e-blasnal-v-pet-koli-v-sofiya", "text": "\r\n Градски автобус, движещ се по линия 204, се е блъснал в пет автомобила. Инцидентът е станал около 14:30 следобяд. \r\nРайонът беше отцепен и движението бе затруднено. Вероятната причина за катастрофата е, че на шофьора на автобуса му е прилошало. За щастие няма пострадали хора при инцидента. Органите на реда останаха на място.", "date": "2019.06.04", "title": "Градски автобус се е блъснал в пет коли в София"}
{"url": "https://www.bgonair.bg/reportazhi/2019-06-04/poroen-dazhd-v-burgas-sprya-toka-v-morskata-gradina", "text": "\r\n Пороен дъжд се изсипа днес по обяд в Бургас. Той продължи повече от час и беше придружен с гръмотевична буря. Град удари най-големия бургаски комплекс \"Меден Рудник\", а токът в Морската градина беше спрял за известно време. От бурята най-сериозно е пострадала детска градина \"Делфин\" в \"Меден Рудник\". На тел. 112 е постъпил сигнал, че се е наложило децата да бъдат евакуирани. Оказа се обаче, че дъждът е наводнил единствено кухненския бокс и пералното помещение.  Кметът на Бургас се увери на място, че децата са добре и пораженията от дъжда не са големи. Постъпили са само шест сигнала.  Придвижването по централни булеварди, които се превърнаха в реки, беше затруднено. Подземната улица в центъра на града за пореден път се оказа под вода.  Наводни се и колелото на изхода на Бургас в посока Слънчев бряг. ", "date": "2019.06.04", "title": "Пороен дъжд в Бургас спря тока в Морската градина"}
