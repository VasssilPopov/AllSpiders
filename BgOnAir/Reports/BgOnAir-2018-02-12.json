{"url": "https://www.bgonair.bg/economy/2018-02-12/stranata-ni-e-na-parvo-myasto-po-rast-na-zaetostta-v-es", "text": "Между третото тримесечие на 2016 година и третото тримесечие на 2017 година заетостта във възрастовата група 20-64 години в ЕС расте в почти всички държави в общността. Единственото изключение е Дания, където има минимален спад от 0,1%. Заетостта расте с най-бързи темпове в България (с 4,3 процентни пункта) и в Словения (с 3,6 п.п.). Заетостта в ЕС вече достига 72,3% и общността може да успее да постигне целта от 75% заетост до 2020 година. Това показва последният тримесечен доклад за състоянието на трудовия пазар, изготвен от Европейската комисия. От данните е видно, че започва процес на възстановяване и към края на анализирания период само в осем държави от ЕС заетостта е под нивото от 2008 година. Най-видимо това е в Гърция (по-ниско с 8,1 пункта) и Кипър (-4,9 пункта). В същото време в Унгария и Малта броят на заетите е с 12 пункта по-висок спрямо нивото през 2008 година. От данните е видно, че през третото тримесечие на 2017 година заетостта варира в много широки граници - от 82% в Швеция до 58% в Гърция. Като цяло заетостта в ЕС и еврозоната през третото тримесечие се увеличава - съответно с 0,3% и 0,4% спрямо второто тримесечие на 2017 година. Спрямо последните три месеца на 2016 година заетостта се повишава с 1,7% и в двата региона, което означава допълнителни 4 млн. работещи, от които 2,7 млн. - в еврозоната. Към края на 2017 година в ЕС работят 236,3 млн. души, от които 156,3 млн. са в еврозоната и все по-малко домакинства харчат от спестяванията си, за да покрият своите месечни разходи. Към средата на 2017 година на 14% от домакинствата в ЕС не им достигаха месечните приходи, за да плащат разходите си. Пикът беше в края на 2013 година, когато 17% от домакинствата в общността бяха в тази ситуация. Данните показват още и подобряване на продуктивността на труда, макар че в някои държави ръстът е слаб. Най-добро е представянето на Латвия, Литва, Полша и Румъния, където продуктивността на труда се повишава с над 3% на годишна база към третото тримесечие на 2017 година. Снимка: Pixabay", "date": "2018.02.12", "title": "Страната ни е на първо място по ръст на заетостта в ЕС"}
{"url": "https://www.bgonair.bg/world/2018-02-12/47-po-rihter-razlyulya-zapadna-frantsiya", "text": "Трус от 4,7 по Рихтер разтърси Западна Франция тази нощ. Той е регистриран в 03:08 часа. Епицентърът на земетресението е бил на 75 км западно от град Поатие на дълбочина от 2 км. Няма данни за пострадали и нанесени щети.", "date": "2018.02.12", "title": "4,7 по Рихтер разлюля Западна Франция"}
{"url": "https://www.bgonair.bg/ekrani/2018-02-12/prezidentat-radev-na-poseshtenie-v-armeniya", "text": "Президентът Румен Радев ще е на държавно посещение в Армения днес и утро по покана на своя колега Серж Саркисян. В Ереван държавният глава ще има среща с арменския президент, след което двамата ще ръководят пленарните разговори между официалните разговори между България и Армения.", "date": "2018.02.12", "title": "Президентът Румен Радев на посещение в Армения"}
{"url": "https://www.bgonair.bg/world/2018-02-12/ruskite-vlasti-kategorichni-razbiliyat-se-samolet-ne-e-svalen-ot-teroristi", "text": "\r\n Приключи спасителната операция на мястото на разбилия се в неделя самолет Ан-148. Руските власти насочиха усилията си към издирването на телата на загиналите 71 души, намирали се на борда по време на трагедията. Оцелели няма, а все ое не са ясни причините за катастрофата. Разследващите категорично отхвърлиха версията за тероризъм. Според тях трагедията се дължи на лошите метеорологични условия, на човешка грешка или техническа неизправност. Самолетът Ан-148 е извършвал вътрешен полет от московското летище Домодедово за Орск. Според свидетелски разказки машината се възпламенява във въздуха и се разбива в заснеженото поле край село Аргуново. На борда е имало 65 пасажери, сред които едно дете, както и шестима души екипаж. От българското Министерство на външните работи съобщиха, че на борда на самолета не е имало наши сънародници.", "date": "2018.02.12", "title": "Руските власти категорични: Разбилият се самолет не е свален от терористи"}
{"url": "https://www.bgonair.bg/reportazhi/2018-02-12/promenyat-iziskvaniyata-za-izdavane-na-shofyorski-knizhki", "text": "\r\n Към момента желаещите да започнат шофьорските курсове трябва да имат най-малко основно образование. До преди 2 години трябваше да си завършил 8-ми клас, но според сега действащата образователна наредба това е завършен 7 клас. С готвените промени това ще се промени-завършващите основно образование по образователния закон вече няма да могат да вземат шофьорска книжка, а трябва да останат в училище и да завършат 10 клас. Според някои това ще затегне ситото при взимането на книжки, но според бизнеса образователният ценз е напълно излишен. Според експертите в областта, изискването на диплома за 10 клас ще отвори широко вратата за корупция. Със свидетелството за управление на МПС в България са ангажирани 4 министерства - Министерство на вътрешните работи, Министерство на образованието, Министерство на транспорта и Министерство на здравеопазването.", "date": "2018.02.12", "title": "Променят изискванията за издаване на шофьорски книжки"}
{"url": "https://www.bgonair.bg/world/2018-02-12/bivshiyat-gruzinski-prezident-mihail-saakashvili-beshe-zadarzhan-v-kiev", "text": "Михаил Саакашвили беше задържан в Киев. Това заяви говорителката на бившия грузински президент. Група мъже в камуфлажна униформа извели опозиционера от ресторант в украинската столица и го откарали с бял микробус в неизвестна посока. По първоначални данни, задържането е дело на миграционните власти. Възможно е Саакашвили да бъде депортиран в Полша.", "date": "2018.02.12", "title": "Бившият грузински президент Михаил Саакашвили беше задържан в Киев"}
{"url": "https://www.bgonair.bg/bulgaria/2018-02-12/sruti-se-ogradata-na-gimnaziyata-po-stroitelstvo-v-haskovo", "text": "\r\n Рухна оградата на хасковската гимназия по дървообработване и строителство. Инцидентът е станал след проливните дъждове в града вчера. За щастие няма пострадали. Сигнали за това, че оградата на футболните игрища на гимназията са опасни, са подавани неколкократно.  Днес работници на общинското предприятие \"Екопрогрес\" започнаха разчистването на отломките.  На проверка бе изпратена и комисия от община Хасково. Не е ясна причината за срутването на стената.  Според работниците не са спазени техническите норми за изграждане на такова съоръжение.", "date": "2018.02.12", "title": "Срути се оградата на гимназията по строителство в Хасково"}
{"url": "https://www.bgonair.bg/world/2018-02-12/finansiraneto-na-mks-sekva-stantsiyata-minavala-v-chastni-ratse", "text": "САЩ прекратяват финансирането на Международната космическа станция (МКС). Белият дом планира до 2025 г. орбиталният комплекс да премине изцяло в частни ръце с цел да бъдат спестени пари от федералния бюджет.  Информацията беше съобщена от в-к \"Washington post\", който се позова на добре запознати източници. В момента НАСА харчи между 3 и 4 милиарда долара годишно за експлоатацията на орбиталния комплекс.  Международната космическа станция е най-голямото и скъпото съоръжение в орбита около земята. Досега НАСА е инвестирала над 100 млрд. долара в неговото изграждане и поддръжка.  Първоначалните планове бяха станцията да функционира до 2024 г., като пореден пост на световната наука за изследване на Космоса. ", "date": "2018.02.12", "title": "Финансирането на МКС секва – станцията минавала в частни ръце"}
{"url": "https://www.bgonair.bg/world/2018-02-12/zatvoriha-letishte-london-siti-zaradi-bomba-ot-vsv", "text": "Временно затвориха летище \"Лондон-Сити\" в източната част на британската столица заради намерена бомба от Втората световна война.  Неизбухналият снаряд е открит в река Темза, която преминава в близост до аерогарата.  Работници се натъкнаха на бомбата вчера при строителни работи до док, съседен на единствената писта. Районът своевременно бе блокиран, а хората евакуирани, за да бъде обезвреден снарядът.", "date": "2018.02.12", "title": "Затвориха летище \"Лондон-Сити\" заради бомба от ВСВ"}
{"url": "https://www.bgonair.bg/world/2018-02-12/balgasdasdasdiya-i-armeniya-zasilvat-transportni-vrazki-pomezhdu-si", "text": "\r\n Засилване на транспортните връзки между Армения и България. Това беше основният акцент в разговорите между българския президент Румен Радев и арменския му колега Серж Саркисян. Двамата обсъдиха пускането на пряка авиолиния между София и Ереван. Изграждането на транспортен коридор между персийския залив и Черно море също е бъдещ проект между двете държави.  Радев и Саркисян засегнаха и темата за отцепилия се регион Нагорни Карабах. България е категорична, че проблемът може да бъде решен само по мирен начин.", "date": "2018.02.12", "title": "България и Армения засилват транспортните връзки помежду си"}
{"url": "https://www.bgonair.bg/world/2018-02-12/dva-patnicheski-vlaka-katastrofiraha-v-avstriya-edin-chovek-e-zaginal", "text": "Една жена загина при катастрофа между два пътнически влака в югоизточна Австрия. Други 22 души са пострадали, сред които и три деца.  Двете композиции са се сблъскали странично. При удара единият от влаковете е дерайлирал. Причинени са сериозни щети на железопътните линии.  19 линейки са транспортирали пострадалите към близките болници.  На място са пристигнали и доброволци от Червения кръст. Причините за инцидента все още се изясняват.", "date": "2018.02.12", "title": "Два пътнически влака катастрофираха в Австрия, загина жена"}
{"url": "https://www.bgonair.bg/world/2018-02-12/velikobritaniya-s-novi-pravila-za-izkaza-na-akusherite", "text": "Нови правила за акушерите във Великобритания. По-малко медицински термини и по-премерен начин на изказ.  За това призова нова публикация в Британския медицински журнал.  Според новите правила акушерите задължително трябва да адресират пациентите по име.  Фрази и думи като \"браво, момиче\", \"родилката\", \"пациентът отказа\" и \"голямо бебе\" не се препоръчват.  А медицинските термини трябва да бъдат заменени с по-лесно разбираеми обяснения, за да не се притесняват младите майки.  Критици обаче заявиха, че публикацията е пример за преувеличена политическа коректност.", "date": "2018.02.12", "title": "Великобритания с нови правила за изказа на акушерите"}
{"url": "https://www.bgonair.bg/bulgaria/2018-02-12/namaliha-garantsiyata-na-kmeta-na-septemvri-na-130-000-lv", "text": "Спецсъдът намали паричната гаранция на кмета на Септември Марин Рачев от 250 000 лева на 130 000 лева. Решението идва след като Рачев беше обвинен за сключване на неизгодна сделка и умишлена безстопанственост. Кметът беше арестуван на 1 февруари при акция в града, в която участваха десетки униформени полицаи.  Обвинението поиска още Марин Рачев да бъде отстранен от длъжност, за да не повлияе на свидетели.", "date": "2018.02.12", "title": "Намалиха гаранцията на кмета на Септември"}
{"url": "https://www.bgonair.bg/bulgaria/2018-02-12/koshlukov-se-izvini-za-zhesta-ostavka-nyama-da-ima", "text": "\r\n Пореден протест пред Българската национална телевизия. Този път с искане програмният директор Емил Кошлуков да си подаде оставката. Поводът е, че като водещ на предаването \"Още от деня\" в петък, той си позволи неприличен жест в ефир. Изпълнителният директор на обществената телевизия Константин Каменаров осъди поведението на Кошлуков и обеща той да се извини, отново в ефир.  И днес Емил Кошлуков поднесе своите извинения, като обясни, че поведението му е било провокирано от екозащитниците, които според \"Зелените\" са провокатори. Кошлуков подчерта, че и отново би реагирал, ако обиждат негови колеги, но далеч по-умерено.  На протеста днес се събраха малцина, като те настояваха за оставката на Кошлуков, а не за негово извинение. Недоволните хора настояват програмният директор на БНТ да напусне поста си, защото според тях е недопустимо в ефира на обществената телевизия да се показват неприлични жестове. ", "date": "2018.02.12", "title": "Кошлуков се извини за \"жеста\", оставка няма да има"}
{"url": "https://www.bgonair.bg/denqt-on-air/2018-02-12/koalitsionnoto-sporazumenie-v-germaniya-doneslo-glatka-vazduh-za-evropa", "text": "\r\n Консервативният блок на германския канцлер Ангела Меркел и Социалдемократическата партия на Мартин Шулц постигнаха споразумение за съставяне на коалиционно правителство. Политическите анализатори са единни в едно - такава широка коалиция означава сериозен стимул за европейските идеи и европейската интеграция. \"Ако приемем, че тази коалиция стане факт, то проевропейската заявка на участниците в нея е излючително силна. Неслучайно през последните месеци всички очи на политиката бяха вперени в Германия, защото едно задръстване там би означавало задръстване в целия Европейски съюз\", посочи политически анализатор Емил Георгиев в студиото на  . Преди дни стана ясно, че ГСДП получава министерствата на външните работи и на труда и социалните грижи, както и министерството на финансите, министерствата на правосъдието, на семейното планиране и на околната среда. Мартин Шулц пък ще бъде външен министър, а християндемократическият съюз на Меркел получава министерствата на икономиката и на отбраната. Изборите в Германия се състояха през септември миналата година. Преговорите между Меркел и партията на Шулц започнаха в началото на тази година. \"Споразумението донесе глътка въздух на всички европейци. Кризата се отложи с поне още четири години\", подчерта анализаторът Калоян Правов. Пред   обаче той бе категоричен, че дългосрочните структурни проблеми в политическата обстановка в Европа остават. Коалиционното споразумение трябва да бъде одобрено на референдум на 463 723-те членове на ГСДП. Очаква се това да стане през първия уикенд на месец март.    ", "date": "2018.02.12", "title": "Коалиционното споразумение в Германия донесло глътка въздух на Европа"}
{"url": "https://www.bgonair.bg/world/2018-02-12/uaynstiyn-na-sad-za-seksualen-tormoz-i-zaplahi-s-ubiystvo", "text": "Скандалът за сексуален тормоз в Холивуд \"Me too\" влиза в съда. Прокурорът на Ню Йорк повдигна обвинения както срещу Харви Уайнстийн и неговия брат, така и срещу основаното от тях филмово студио. Десетки жени обвиниха кинопродуцента в сексуални посегателства и предизвикаха световно движение за борба срещу сексуалния тормоз.  В документите на прокурора са включени жалби за сексуално насилие и за заплахи с убийство към служители на компанията. Уайнстийн отрича обвиненията.  От филмовото студио, което уволни продуцента през октомври, все още няма коментар за делото. Обвиненията срещу компанията са, че не е защитила своите служители и не е разследвала подадените вътрешни оплаквания.", "date": "2018.02.12", "title": "Уайнстийн на съд за сексуален тормоз и заплахи с убийство"}
{"url": "https://www.bgonair.bg/denqt-on-air/2018-02-12/useshtaneto-za-nespravedlivost-u-nas-se-generira-ot-izhoda-na-znakovite-sadebni-dela", "text": "\r\n Най-честите критики от Европа към България са свързани с корупцията и съдебната система. Според депутата от Европейския парламент Андрей Новаков често сме чували тези критики, но по думите му по темата е свършено много. Представителят на ЕНП заяви в студиото на , че когато става въпрос за усещане за несправедливост, това се генерира от публичните, известни и знакови съдебни дела и техният изход. \"Оказва се, че 14% от населението в страната е имало някакъв досег със съдебната система, дали са били свидетели, ответници, поемни лица и каквото друго се сетите, а накрая усещането за несправедливост е 90%\", подчерта пред   евродепутатът Андрей Новаков. Според него няма ясни причини защо България все още не част от шенгенското пространство, след като е изпълнила всички критерии в срок, а се изтъкват само \"политически причини\". \"Така и не чух една политическа причина. Ако някой не може да аргументира пред своите избиратели защо България трябва да е член на шенгенското пространство, той има проблем с комуникацията със своите избиратели, а не България с влизането в Шенген\", категоричен беше Андрей Новаков в ефира на \" . ", "date": "2018.02.12", "title": "Усещането за несправедливост у нас се генерира от изхода на знаковите съдебни дела"}
{"url": "https://www.bgonair.bg/bulgaria/2018-02-12/otvad-klishetata-edinstvenite-mazhe-meditsinski-sestri-v-balgariya", "text": "\r\n Срещаме ви с двама мъже – медицински сестри във Велико Търново. Светлан и Симеон разбиват клишето, че това е женска професия. Те са единствените мъже, които в момента учат за медицински сестри във филиала на Варненския медицински университет в старата столица. Симеон е на 32, финансист по образование, Светлан на 46, женен, с дъщеря, която в момента е студентка първи курс. Съдбата ги среща за пръви път преди половин година във филиала на Варненския мединицски университет във Велико Търново.  Оказва се, че двамата са единствените мъже избрали професията, за която в българския език няма мъжки род – медицинска сестра.  След първата изпитна сесия и двамата са отличници. Категорични са, че в работата на мединската сестра не рядко се изисква мъжка сила.  Двамата споделят, че в обучението за медицински сестри, възрастта и опита са им полезни и дори колежките им жени, често търсят помощ и съвети от тях. Освен, че категорично разбиват клишетата, за това, че само жените могат да бъдат медицински сестри, двамата са твърдо убедени, че оттук нататък все повече мъже ще последват примера им.", "date": "2018.02.12", "title": "Отвъд клишетата: Единствените мъже, медицински сестри в България"}
{"url": "https://www.bgonair.bg/bulgaria/2018-02-12/predsrochno-am-struma-s-30-km-po-dalga-do-kraya-na-2018-g", "text": "До края годината 30 километра от магистрала ще бъдат завършени предсрочно. Това съобщи министърът на регионалното развитие Николай Нанков във   профила си.  Крайният срок за изграждане на участъка между Кресна и Сандански, който е дълъг 24,6 км, е до 2019 година.  Очаква се строителството му да завърши половин година по-рано. Нанков изрази надежда, че още през тази година ще се подпише договора за строителството на тунел \"Железница\".", "date": "2018.02.12", "title": "Предсрочно: АМ \"Струма\" с 30 км по-дълга до края на 2018 г."}
{"url": "https://www.bgonair.bg/bulgaria/2018-02-12/evrostat-13-ot-zhilishtata-v-balgariya-sa-neobitavani", "text": "1/3 от жилищата в България са необитавани, сочат данните на Евростат. 24% са пустеещите апартаменти в столицата.  Двойно повече са така наречените тъмни прозорци в Софийска област, във Варна делът им е 30%, а във Пловдив – 26%.  В същото време, според доклада на Световната банка, 41% oт бългapитe живeят в пpeнaceлeнo жилищe, а над 3/4 oт aпapтaмeнтитe в cтpaнaтa ca в сгради, които са по-стари от 30 гoдини и не са поддържани.", "date": "2018.02.12", "title": "Евростат: 1/3 от жилищата в България са необитавани"}
{"url": "https://www.bgonair.bg/bulgaria/2018-02-12/avstriyskiyat-kantsler-sebastian-kurts-na-poseshtenie-u-nas", "text": "Новият австрийски канцлер Себастиан Курц идва на посещение у нас. Младият лидер се очаква да пристигне в София в началото на следващата седмица.  Курц и премиерът Бойко Борисов разговаряха по телефона в средата на януари, когато канцлерът пожела успех на България по време на председателството на Съвета на Европейския съюз. След половин година България ще предаде ротационното лидерство именно на Австрия.  Себастиан Курц пък обеща на Борисов да продължи работа по приобщаването на Западните Балкани. Австрия е и една от страните, които имат известни резерви по отношение на приемането на България в шенгенското пространство.  Вероятно в София двамата лидери ще обсъдят тези теми, както и бъдещето на Европейския съюз в контекста на предстоящото напускане на Великобритания. Преди посещението на австрийския канцлер в България ще бъде и премиерът на Унгария Виктор Орбан.", "date": "2018.02.12", "title": "Австрийският канцлер Себастиан Курц на посещение у нас"}
{"url": "https://www.bgonair.bg/bulgaria/2018-02-12/osvetlenie-znamena-tabeli-obnoviha-pametnika-kambanite", "text": "Паметникът Камбаните вече е с ново осветление, знамена и информационни табели. Реконструкцията му е инициирана от гражданската организация \"Спаси София\" и Столичната община.  Почистени са част от бетонните постаменти, възвръщайки първоначалния им вид, възстановено е художественото осветление на високия паметник, а старите ламаринени кошчета за боклук са подменени с нови – бетонни.  Поставени са информационни табели, които да дават повече данни за мястото на посетителите на парка.", "date": "2018.02.12", "title": "Осветление, знамена, табели... Обновиха паметника Камбаните"}
{"url": "https://www.bgonair.bg/bulgaria/2018-02-12/zapochna-razsledvane-za-iztezavanite-detsa-v-gabrovskiya-dom-hrizantema", "text": "Районната прокуратура в Габрово образува досъдебно производство за изтезаване на деца в скандално известния дом \"Хризантема\" в града. От държавното обвинение съобщиха, че са събрани достатъчно данни за извършено престъпление от общ характер - изтезавани са малолетно и непълнолетно лице, намиращи се под грижите на служителите в центъра.  Видеоклипове, заснети в центъра за деца и младежи с увреждания \"Хризантема” в Габрово, показаха как служители упражняват вербална агресия и удрят плесници на децата.  Директорката на центъра беше дисциплинарно уволнена, а по искане на премиера Бойко Борисов беше отстранена и председателката на Държавната агенция за закрила на детето Офелия Кънева.  Ще се разследват и други евентуални престъпления извън заснетите.", "date": "2018.02.12", "title": "Започна разследване за изтезаваните деца в габровския дом \"Хризантема\""}
{"url": "https://www.bgonair.bg/bulgaria/2018-02-12/poreden-sluchay-na-agresiya-v-detska-gradina-tozi-pat-v-pleven", "text": "\r\n Отново агресия в детска градина, този път в Плевен. На запис, разпространен в социалните мрежи се чуват викове, заплахи и обиди.  Според жената, публикувала видеото, те са от страна на учител в детска градина \"Надежда\" в Плевен.  След като записа беше публикуван за часове достигна до стотици хора и предизвика вълна от недоволство. В него ясно се чуват викове на възпитателка,която трудно се справя с две - три годишните деца.  Директорката на детското заведение Дарина Стойчева е била шокирана след като е чула записа.  Днес стана ясно, че въпросната учителка, чийто глас се чува на записа - Стойка Гатева, е в болничен, защото получила сърдечна криза. И противно на твърденията в клипа пред детската градина имаше само родители, които са доволни от възпитателките.  Разпоредена е незабавна проверка на сигнала, съобщи зам.-кмета на Плевен Стефан Милев. Очаква се резултатите от проверката в детската градина да бъдат готови утре.", "date": "2018.02.12", "title": "Пореден случай на агресия в детска градина, този път в Плевен"}
{"url": "https://www.bgonair.bg/reportazhi/2018-02-12/stolichnata-obshtina-planira-vavezhdaneto-na-noshtni-linii-na-gradskiya-transport", "text": "\r\n Готвят се промени при пътуване с градския транспорт в София. Чужденците, пътуващи с него от летище София, редовно са изненадани от факта, че освен за билет, трябва си доплащат и за багаж. Според сега действащата наредба, освен билет за пътуване, трябва да перфорираме и билет за багаж, ако той надвишава 140 см. В противен случай ни очаква глоба в размер на 40 лева. Заместник-кметът по транспорта на София Евгени Крусев обяви пред  , че модерната европейска практика показва, че багажът на пътниците не трябва да се таксува. Очаква се и въвеждане на денонощен градски транспорт само по автобусните линии, тъй като през нощните часове в метрото се прави поддръжка на тунелите. Все още обаче се обсъжда точния маршрут на автобусите и цената на билета. Денонощните линии се очаква да започнат да работят в края на април. Снимка: Pixabay  ", "date": "2018.02.12", "title": "Столичната община планира нощен градски транспорт"}
{"url": "https://www.bgonair.bg/bulgaria/2018-02-12/evakuiraha-kashta-v-bankya-zaradi-aktiviziralo-se-svlachishte", "text": "\r\n Евакуираха къща в Банкя заради активизирало се свлачище. То се е разраснало с метри само за няколко дни. Възложено е хидрогеоложко проучване, за да се види какви аварийни действия да се предприемат. Резултатите от него се очаква да са готови след 30 дни.", "date": "2018.02.12", "title": "Евакуираха къща в Банкя заради активизирало се свлачище"}
{"url": "https://www.bgonair.bg/bulgaria/2018-02-12/uchasdasdasdenitsi-v-kuhnyata-kak-sraboti-dualnata-forma-na-obuchenie", "text": "\r\n Да се учиш от най-добрите. Така описва своето практическо обучение Десислава Кирилова.  Два пъти в седмицата ученичката посещава един от големите хотели у нас. Вече знае какво стои зад определението добър готвач. \"Това не е просто човек, който създава някакви рецепти по строги правила, а човек, който е майстор - експериментатор и твори и влага сърце и душа, в това което прави. Просто му придава щипка въображение\", сподели ученичката. Учениците идват в кухнята два пъти седмично. Под ръководството на главния готвач те правят първите стъпки в своята професия. Възпитаниците на столичната гимназия по хранително-вкусови технологии също имат възможност да се учат на терен. Надяват се дуалната форма на обучение да им отвори врати в бъдеще. Въпреки ползите от дуалното обучение, у нас то все още е съпроводено с нормативни пропуски. До края на март ресорните министерства ще обсъдят проблемите в системата и ще се опитат да предложат решения.", "date": "2018.02.12", "title": "Ученици в кухнята! Как сработи дуалната форма на обучение?"}
{"url": "https://www.bgonair.bg/sutreshen-blok/2018-02-12/pravitelstvoto-nepoklatimo-dps-i-bsp-gotovi-da-smenyat-patriotite-smyata-mareshki", "text": "\r\n Изказванията на Волен Сидеров и Красимир Каракачанов, че управляващата коалиция може да се разпадне, ако Истанбулската конвенция бъде ратифицирана, са пореден опит двамата \"да си надуаят рейтинга, който постоянно пада\". Това посочи  , след като споровете около ИК показаха, че достигането до консенсус е почти невъзможно. \" \", заяви Марешки в сутрешния блок на телевизията. По думите му Патриотите могат да преглътнат ДПС, за да имат двама вицепремиери и няколко министерски кресла. \" \", отбеляза депутатът и добави, че ДПС и БСП са готови да заместят Патриотите, ако те напуснат управляващата коалиция. \" \", обясни Марешки. \"Корупцията в България е на много високи нива. Управляващите имат желание да направят нещо, свързано с антикорупционния закон. След половин-една година ще видим дали той работи\", каза още председателят на партия \"Воля\"в  .  ", "date": "2018.02.12", "title": "Правителството непоклатимо, ДПС и БСП - готови да сменят Патриотите, смята Марешки"}
{"url": "https://www.bgonair.bg/reportazhi/2018-02-12/tragediya-v-rusensko-vazrastna-zhena-zagina-pri-pozhar", "text": "\r\n Възрастна жена загина при пожар в русенското село Семерджиево рано тази сутрин. Дъщеря ѝ е оцеляла по чудо, след като съсед я измъкнал от пламъците.  В пожара е загинала 92-годишната Мария. 66-годишната Иванка е настанена в болница. Тя е с тежки изгаряния и опасност за живота.  Двете жени са живеели сами в пристройката на къщата. Те са я ползвали през зимата, тъй като са били трудно подвижни. На място са били изпратени три екипа на пожарната, които са потушили огъня. Води се разследване.", "date": "2018.02.12", "title": "Трагедия в Русенско: Възрастна жена загина при пожар"}
{"url": "https://www.bgonair.bg/sutreshen-blok/2018-02-12/balgariya-izchezva-sled-10-godini-da-kategorichen-e-liderat-na-vazrazhdane", "text": "\r\n Страната ни е на прага на своето оцеляване. След 10 години може да ни няма на картата, чисто физически изчезваме. Един народ се самоубива, настоя в \" председателят на партия \"Възраждане\"  .  Той подчерта, че за сегашното състояние на страната ни са виновни всички, които са управлявали в последните 30 години. По думите му българският политически елит се е изчерпал отдавна и в обществото има желание за нещо ново. Запитан за политическите проекти на Слави Трифонов и проф. Божидар Димитров той каза, че ще изчака да се случи нещо реално и тогава ще коментира. \"България трябва да бъде управлявана от хора, които имат визия за поне 25 години напред. България трябва да има план за развитие и цел за постигане. Превърнали сме се в държава-гето, в която живеем ден за ден, месец за месец\", коментира Костадинов пред  . Той обяви, че е попитал част от управляващите какво ще се случи с България след 4 години, а те все му отговаряли \"Каквото каже Меркел\". \"В сегашните патриоти няма нищо патриотично. Съдружници са в управлението и никога няма да излязат! Утре Борисов да подаде оставка, те ще му се молят да се върне. Така наречените патриоти са собственост на ГЕРБ\", каза още лидерът на партия \"Възраждане\". В нов пътеводител на земите ни Костадин Костадинов е описал 100 обекта на българското културно наследство в някои от държавите на Балканите.", "date": "2018.02.12", "title": "България изчезва след 10 години, убеден е лидерът на \"Възраждане\""}
{"url": "https://www.bgonair.bg/bulgaria/2018-02-12/arestasdasdasduvahme-marokanets-izdirvan-za-terorizam", "text": "\r\n Хасковският окръжен съд остави за 90 дни в ареста 35-годишен мароканец, издирван за тероризъм. Науфел Захри е бил задържан в началото на годината с група мигранти край Свиленград. Един месец е пребивавал в бежанския център в Любимец, до установяване на самоличността му. Захри е задържан на 13 януари заедно с още 27 сирийци, докато преминавал зелената граница между България и Турция. Първоначално се представил за сириец, а впоследствие става ясно, че е издирван за тероризъм мароканец. Обвиненият категорично не иска да бъда връщан в родината си, където го грозят 30 години затвор. В България присъдата му може да е между 10 и 12 години. В съдебната зала Захри разказа, че е живял 4 години в Сирия. Имал семейство и 6 деца. Изпратил ги в Мароко преди няколко месеца, а той тръгнал за Турция. Платил 2200 евро за да мине границата. Категоричен е, че не е терорист и иска да остане в България: Захри ще остане в български арест до 90 дни, докато пристигне искане от властите в Мароко за екстрадиция. ", "date": "2018.02.12", "title": "Арестувахме издирван за тероризъм мароканец"}
{"url": "https://www.bgonair.bg/sutreshen-blok/2018-02-12/sled-30-godini-v-balgariya-shte-ima-mezhdu-2-i-3-mln-romi-predupredi-politik", "text": "\r\n  Това обяви   в . \" \", категоричен е Кънчев.  е на противоположното мнение - \"Ток във \"Факултета\" все още се краде и точно това предизвиква високите сметки за ток на някои\". \" \", подчерта Контрера пред  . Общинският съветник коментира и новите критерии за прием в 1-ви клас, които въвежда Министерството на образованието. \" , уточни Контрера. Накрая общинският съветник от ВМРО допълни, че Красимир Каракачанов и Волен Сидеров ясно са заявили, че  .", "date": "2018.02.12", "title": "Цветелин Кънчев предвиди: След 30 г.  – 3 млн. роми в България!"}
{"url": "https://www.bgonair.bg/sutreshen-blok/2018-02-12/zhiteli-na-mladost-na-protest-sreshtu-stroezh-tova-e-porednoto-bezumie", "text": "\r\n В ранните часове на първия работен ден от седмицата жителите на столичния квартал \"Младост\" 1 излязоха на протест срещу новострояща се сграда. Според информация за събитието, организирано в социалната мрежа, заграждането и застрояването на терена между три блока ще направи недостъпно преминаването в района и ще донесе прах, шум, кал и сбогуване със зелените площи. Протестиращите споделят, че това е поредното безумие, което ще се направи в \"Младост\", а именно ще се застрои една от малкото градинки в района. \" \", уточниха жителите пред  .  обяви, че напълно подкрепя протеста и реакцията на живущите в района. \" \", обясни Иванчева в \" \". Собственикът и инвеститорът също присъстваха на протеста и бяха категорични, че ще се строи двуетажна сграда за магазини. \" \", отбелязаха те.  Жителите на квартала твърдят, че няма да се откажат от своите протести, докато поредният строеж не бъде осуетен. \r\n  ", "date": "2018.02.12", "title": "Бунт срещу строеж в \"Младост\": Това е поредното безумие!"}
