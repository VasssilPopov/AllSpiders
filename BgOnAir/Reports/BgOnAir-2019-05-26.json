{"url": "https://www.bgonair.bg/world/2019-05-26/postat-na-tereza-mey-se-okaza-apetiten-zhelaeshtite-da-go-nasledyat-se-uvelichavat", "text": "Броят на желаещите да наследят поста на Тереза Мей стана 8. Към надпреварата за лидер на Консервативната партия се включи и Майкъл Гоув. Той е смятан и за пряк конкурент на фаворита за поста - бившия външен министър Борис Джонсън.  Сред другите ключови имена, заявили намерението да се включат в оспорваната надпревара, са бившият министър за Brexit Доминик Рааб, външният министър Джереме Хънт и министърът на здравеопазването Ман Ханкок.  Припомняме, че премиерът Tереза Мей обяви, че ще се оттегли от поста си на 7 юни, но ще продължи да бъде премиер докато тече надпреварата за мястото ѝ.  Очаква се наследникът ѝ да стане ясен в края на юли.  ", "date": "2019.05.26", "title": "Постът на Тереза Мей - апетитен, желаещите да го наследят се увеличават"}
{"url": "https://www.bgonair.bg/bulgaria/2019-05-26/stanishev-rezultatat-e-razocharovasht-no-predstoyat-oshte-bitki", "text": "\r\n \"Резултатът от днешния вот е разочароващ, не можахме да победим ГЕРБ на тези избори, но това не е последната битка, която водим\", коментира пред журналисти Сергей Станишев. Той отбеляза, че е много е важно да се направи анализ на резултатите от тези евроизбори, тъй като ситуацията наподобявала случилото се през 2017 година, когато всички очаквали БСП да спечелят изборите.  \"Това обаче така и не се случи, а причината така и не бе изяснена. Няколко фактора изиграха своята роля за загубата ни днес. По време на предизборната кампаия пропиляхме много време с вътрешни разправии. Вместо да се борим за разширяване на влиянието си, ние делихме твърдите избиратели на БСП\", отбеляза Станишев. По думите му опозицията е пропуснала възможността да говори смислено и да отправи посланията си както по време на парламентарния контрол, така и на парламентарните дебати.    ", "date": "2019.05.26", "title": "Станишев: Резултатът е разочароващ, но предстоят още битки"}
{"url": "https://www.bgonair.bg/bulgaria/2019-05-26/kakvo-pokazaha-izbornite-rezultati-za-upravlyavashti-i-opozitsiya", "text": "\r\n 6-8 места в Европейския парламент за ГЕРБ, това показват предварителните данни след края на изборния ден.  Политикът Методи Андреев коментира резултатите пред Bulgaria ON AIR като посочи, че изборите за нов Европейски парламент няма как да дадат ясна представа за нагласите на хората по отношение на вътрешната политика. Той обяви резултата на \"Демократична България\" като лек пробив. Въпреки това Андреев беше категоричен, че ниската избирателна активност се дължи на липсата на алтернатива, която да бъде разпозната от хората. Боян Расате пък коментира резултатите на патриотичните формации у нас и в Европа. Той беше категоричен, че е логична радостта на ВМРО, но по думите му те не представляват родолюбивите българи. Расате добави още, че резултатите на другите две формации в малката коалиция са закономерни, но процентите на ВМРО не са толкова добри на фона на представителството на патриотичните формации в останалите страни в Европейския съюз. Харесайте и страницата ни във Facebook ", "date": "2019.05.26", "title": "Какво показаха изборните резултати за управляващи и опозиция?"}
{"url": "https://www.bgonair.bg/reportazhi/2019-05-26/vaznagrazhdeniya-i-privilegii-kakva-zaplata-poluchavat-evrodeputatite", "text": "\r\n Освен месечно възнаграждение, депутатите в Европейския парламент получават редица привилегии. Например безотчетни пари за офис.  Всички евродепутати получават една и съща заплата. Тя се ocигypявa чpeз бюджeтa нa пapлaмeнтa. Оcнoвнoтo мeceчнo възнaгpaждeниe възлиза на малко над 8 757 евро (брутна сума). То подлежи на облагане с европейски данък и осигурителни вноски, след което възлиза на 6 824,85 евро. Или около 13 хил. 306 лева. Тази сума обаче може да се намали още. Това се случва, ако държавата, от която идва депутатът реши да подчини доходите му на националните данъци. Това не е всичко. Депутатите получават и пари, с които да посрещат ежедневните си нужди. За да управляват разходите си за офис например, се предвижда надбавка за общи разходи в размер на 4 513 евро на месец.  Именно това финансиране е едно от най-оспорваните. Причината – сумата може да бъде депозирана директно в личните банкови сметки на членовете на Европейския парламент. А те не са задължени да разкриват как изразходват парите.  Засега няма изгледи тази политика да се промени. Точно обратното, през септември 2018 г. Европейският съд предизвика широко недоволство, след като одобри отказа на Европейския парламент да предостави достъп до документи, свързани с общи разходи на депутатите, на журналисти.  Мотивът – обработката на повече от четирите млн. документа, които са изискани, ще бъде прекалено тежка задача за администрацията.  Когато пътуват във връзка с задълженията си като депутати, те трябва да представят фактури. Ако го направят разходите се възстановяват. Максималната годишна сума, на която имат право, е 4 454 евро.  ", "date": "2019.05.26", "title": "Заплати, бонуси и привилегии...Какво получават евродепутатите?"}
{"url": "https://www.bgonair.bg/lyubopitno/2019-05-26/instruktorka-po-yoga-izchezna-v-gorite-na-o-maui-predi-dve-sedmitsi-otkriha-ya-zhiva", "text": "Спасителни екипи откриха жива инструкторка по йога, изчезнала в горите на хавайския остров Мауи преди две седмици.  Жената е намерена в дълбока клисура със счупен крак. Тя е в добро състояние. Разказва, че малко след като се изгубила паднала и се наранила тежко.  Тя оцеляла, хранейки се с растения и плодове. За щастие близо до нея имало и извор с вода.  35-годишната Аманда беше забелязана за последно на 8 май. Колата и телефонът ѝ бяха намерени близо до горския резерват. Веднага след това започна и спасителната операция. Харесайте страницата ни във Facebook ", "date": "2019.05.26", "title": "Хавайско чудо: Откриха жива изчезнала преди 2 седмици жена на о. Мауи"}
{"url": "https://www.bgonair.bg/reportazhi/2019-05-26/klimatichnite-izbori-uchenitsi-i-studenti-uspyaha-da-obarnat-dnevniya-red", "text": "\r\n Те са на възраст между 16 и 26 години и през последните месеци заедно с хиляди свои съученици и състуденти от цяла Европа преобърнаха дневния ред в своите държави. С ежеседмичните си протести в десетки градове на континента доказаха, че не всички младежи са апатични към политиката.  \"Това е последният Европейски парламент, който може да спаси нашето бъдеще. След 5 години ще е твърде късно. Това е последният шанс на Европа да действа срещу климатичните промени\", казват някои от тях.  Часове преди евровота на площада пред Европейския парламент са се събрали младежи от 8 държави. С едничка цел - до последно да убеждават колебаещите се минувачи да мислят за климата, когато пускат бюлетина.  Анализатори в Брюксел определят обединението на младежите от фламандската и франкофонската езикова общност в Белгия като безпрецедентно. И отчитат, че темата за климата е променила кардинално политическото говорене в страната.  Харесайте и страницата ни във Facebook ", "date": "2019.05.26", "title": "\"Климатичните избори\": Ученици и студенти успяха да обърнат дневния ред"}
{"url": "https://www.bgonair.bg/reportazhi/2019-05-26/kakvo-e-evropeyski-parlament", "text": "\r\n Европейският парламент е най-големият и многонационален парламент в света. Това е единственият пряко избираем орган в Европейския съюз. Заедно със Съвета на ЕС той осъществява законодателната власт на общността. Подобно на всеки национален парламент, и ЕП има председател. В момента това е Антонио Таяни. Освен определянето на законите, които оказват влияние върху ежедневието на европейските граждани, парламентът също така има правомощия за надзор над останалите институции на ЕС. Чрез него се избира и председател на европейската комисия. Фактическото му седалище се намира в Страсбург, Франция. Там се провежда веднъж месечно една пленарна сесия. На тези заседания задължително присъстват всички депутати, тъй като се приемат ключови решения. Повечето политическа работа обаче се извършва в сградата в Брюксел, където се намират парламентарните комисии и Съветът на Европейския съюз. А административната работа протича в Люксембург. Европейският парламент включва представители на всички държави членки на ЕС. Броят на евродепутатите е 751, но след като Великобритания излезе от общността, той ще намалее на 705. На всеки 5 години гражданите на ЕС имат право да изберат депутати, които да представляват и защитават интересите им в Европейския парламент. Страните членки обаче не са с еднакъв брой представители в парламента. Максималният възможен брой е 96 - с толкова разполага Германия, а минималният - 6. Членовете на Европейския парламент получават място в заседателната зала според своята политическа група. Те се обединяват по политически, а не по национален принцип. Понастоящем в Европейския парламент има 8 политически групи. Минималният брой за образуване на политическа група е 25, като в нея трябва да има представители на 7 различни държави.  Всеки депутат може да членува само в една политическа група. Някои членове не присъстват в нито една от тях и заседават като независими.  ", "date": "2019.05.26", "title": "ЕП - най-големият и многонационален парламент в света"}
{"url": "https://www.bgonair.bg/world/2019-05-26/zemetresenie-s-magnitud-80-po-rihter-raztarsi-peru", "text": "Земетресение с магнитуд 8.0 по Рихтер беше регистрирано в Перу, сочи справка на страницата на Европейския средиземноморски сеизмологичен център. Трусът е бил усетен в 2.41 часа местно време (10.41 ч. българско време) на 82 км югоизточно от град Лагунас и на 659 км югоизточно от град Гуаякил в Еквадор на дълбочина 100 км. Земетресението е било усетено много силно в Перу, Еквадор, Бразилия и Колумбия. Засега няма данни за пострадали хора и материални щети. Не е обявена и опасност от възникване на цунами.  ", "date": "2019.05.26", "title": "Земетресение с магнитуд 8.0 по Рихтер разтърси Перу"}
{"url": "https://www.bgonair.bg/world/2019-05-26/izbiratelnata-aktivnost-v-es-e-po-visoka-v-sravnenie-s-predishnite-evroizbori", "text": "За първи път от дълги години беше преборен спадът на избирателната активност в Европейския съюз. Много хора се мобилизираха и отидоха до урните.  Във Франция малко над 24% от гласовете събира Националният сбор пред 22% за партията на Еманюел Макрон \"Република, напред\", която ще се присъедини към Алианса на либералите и демократите в Европа. \r\nФренският президент отказваше да обяви предварително дали ще участва във вече съществуващата центристка група или ще се опита да формира своя, на която да бъде лидер. Все пак той ще играе водеща роля в преговорите за следващия ЕП. В Германия първа политическа сила остава партията Християндемократически съюз на Ангела Меркел. Тя води с 28% от гласовете. \r\nНа второ място са \"Зелените\" с 22%. Данните сочат, че това се дължи на гласа на младите избиратели. Над 31% от хората под 30 години са гласували за тях. За първи път социалдемократите изостават на трето място на геополитическата сцена. Крайната десница събира 10% от вота в Германия и заема четвърта позиця. Австрийската народна партия води в изборите в Австрия и в следващия европарламент  ще вкара  двама нови депутати. Заради скандала, с който падна правителството преди дни,  б ившият ѝ коалиционен партньор Австрийската партия на свободата,  губи позиции и ще има с един депутат по-малко. Общата картина на прогнозни резултати е срив на социалистите и Европейската народна партия. Всяка от двете сили ще има с близо 50 депутати по-малко, докато броят на крайно десните партии ще се увеличи.  Харесайте страницата ни във Facebook ", "date": "2019.05.26", "title": "Избирателната активност в ЕС е по-висока в сравнение с предишните евроизбори"}
{"url": "https://www.bgonair.bg/world/2019-05-26/fatalnite-talpi-na-everest-pogubiha-i-britanski-alpinist", "text": "44-годишиният британски алпинист Робин Фишър мечтаел да покори Еверест и успял. Но припаднал докато слизал от върха. Въпреки помощта, която му оказали шерпите, той починал в така наречената \"смъртоностна зона\", където нивата на кислород са изключително ниски. Още преди да тръгне към Еверест, Фишър изразил своите притеснения, че пътят към върха е прекалено претъпкан. А в един от постовете си във Facebook той уведомява последователите си, че отлага изкачването си с ден, за да избегне \"фаталните тълпи\". \"Към върха има само един път, а закъсненията, които са причинени от пренаселването могат да са фатални. Затова реших да тръгна на 25, което ще означва по-малко хора. Освен, разбира се, ако и всички останали не са решили да направят същото\", пише в профила си Фишър. За жалост планът му не проработва. Неговото \"запомнящо се пътуване\" се превръща и в последно, пише  . Фишър е десетият загинал в рамките на девет дни. Сезонът за изкачване на Еверест приключва в края на месеца. Харесайте страницата ни във Facebook ", "date": "2019.05.26", "title": "Фаталните тълпи на Еверест погубиха и британски алпинист"}
{"url": "https://www.bgonair.bg/world/2019-05-26/zhurnalist-izbiratelnata-aktivnost-shte-se-vdigne-horata-znayat-che-votat-e-vazhen", "text": "\r\n Кореспондентът на \"Club Z\" в Брюксел Момчил Инджов смята, че избирателите вече знаят, че днешните избори за Европейски парламент са важни и според него избирателната активност ще се вдигне и ще бъде по-висока от обичайното на подобно гласуване. \"Целта за всички нормално мислещи хора е популистите и антиевропейците да не постигнат големи успехи. Именно това ще накара много хора да отидат да гласуват, колкото и да се колебаят. Колкото до крайната десница, едва ли ще вземат 1/3. Вътре в самата тази десница са като орел, рак и щука\", посочи Инджов пред камерата на Bulgaria ON AIR в Брюксел. Журналистът обясни още, че след днешния ден и когато се знае колко хора всяка политическа сила от всяка страна ще вкара в Европейския парламент, вече ще е ясно и как ще протече процедурата за избор на председател на Европейската комисия. \"Нищо чудно и там да се случи изненада. Дори да спечели ЕНП, както е според прогнозите, председател на ЕК да бъде ляв кандидат. Всичко зависи от това колко места ще имат партиите\", обясни още Инджов. Харесайте и страницата ни във Facebook ", "date": "2019.05.26", "title": "Журналист: Хората знаят, че евровотът е важен"}
{"url": "https://www.bgonair.bg/world/2019-05-26/vesela-cherneva-evropeytsite-iskat-reforma-na-sayuza", "text": "\r\n Приключи изборният ден и Европа определи новите представители в Европейския парламент. Директорът на офиса на Европейския съвет у нас Весела Чернева коментира резултатите пред Bulgaria ON AIR и каза, че се е потвърдила прогнозата и над 2/3 са гласували за проевропейските партии. Според нея по-малките партии също са получили много подкрепа.  \"Европейците искат реформа на Съюза, това е много ясно от резултатите на изборите\", отбеляза Чернева. Тя каза, че сега ще има тежки дебати, срещи и номинации за шефове на основните европейски институции, защото не се знае как ще се обединят партиите в ЕП. Чернева прогнозира, че ако новият Европейски парламент не реформира Европейския съюз, след пет години на следващия вот резултатите за старите партии ще са много лоши. Весела Чернева коментира и резултатите на партиите у нас. Според нея загубата на БСП е много голяма и то при положение, че социалистите очакваха победа на тези избори. Харесайте и страницата ни във Facebook ", "date": "2019.05.26", "title": "Весела Чернева: Европейците искат реформа на Съюза"}
{"url": "https://www.bgonair.bg/economy/2019-05-26/nyama-da-se-nalozhi-deutsche-bank-vednaga-da-predade-finansovite-dokumenti-na-tramp", "text": "Най-голямата германска търговска банка Deutsche Bank няма да трябва веднага да предаде финансовите документи на американския президент Доналд Тръмп на Конгреса във Вашингтон. Това съобщи компетентният съд в Ню Йорк в събота. Решението важи и за финансовия институт Capital One. Преди това Тръмп и неговите дъщерни дружества са подали жалби срещу съществуващата съдебна разпоредба, с което ще се стигне до обжалване, предаде Ройтерс, цитирано от Едва в сряда федералният окръжен съдия Едгардо Рамос реши, че Deutsche Bank и Capital One Financial са задължени да публикуват финансовите документи. Съдията отхвърли исковата молба на Тръмп срещу заповедите на две комисии в Конгреса. Тогава Deutsche Bank заяви, че ще изпълни съдебната заповед. Жалбата на Тръмп е подадена и от името на децата му – Доналд младши, Ерик и Иванка, и седем от неговите компании. Президентът и Deutsche Bank имат дългогодишни бизнес отношения. Твърди се, че в период от двадесет години финансовата компания е отпуснала заеми на Тръмп за над 2 млрд. долара Демократите от Конгреса във Вашингтон искат да видят личните и бизнес данъчни декларации на Тръмп от шест години. Президентът отказва да ги предаде, а министърът на финансите Стивън Манучин също се противопоставя. Въпреки това много компании в империята на Тръмп имат седалища в Ню Йорк, което означава, че трябва да подадат данъчни декларации там.  ", "date": "2019.05.26", "title": "Не се налага Deutsche Bank веднага да предаде финансовите документи на Тръмп"}
{"url": "https://www.bgonair.bg/reportazhi/2019-05-26/evropa-dade-svoya-glas-a-v-rumaniya-izborite-sa-dve-v-edno", "text": "\r\n Ключов вот в деня на евроизборите в северната ни съседка Румъния. Освен избори за Европейски парламент, 19 милиона румънци упражняват правото си на глас и на референдум. Въпросът, на който отговарят – Съгласни ли сте за забрана за амнистия и помилване за корупционни престъпления? Ако резултатът от допитването не е удовлетворяващ за управляващата партия, е възможно да се стигне и до предсрочни избори. Опашки се извиха пред много секции, включително и в тези извън граница. В Унгария премиерът Виктор Орбан изрази надежда изборите да подсилят антиимигрантските политически сили в Европа.  Във Франция основната битка е между двете най-големи партии – на президента Еманюел Макрон и тази на лидера на крайната десница Марин льо Пен. Парижани пък изразиха смесени чувства към Европейския съюз. Според мнозина силата на връзките между страните от блока е заложена на карта.  В Белгия гласоподавателите изразяват разнообразни мнения, а в Испания изборите съвпаднаха и с вота за местна и регионална власт.  А австрийският канцлер в оставка Себастиан Курц заяви, че изборите за Европейския парламент са важно решение относно посоката, която ще поеме Европейският съюз. Харесайте и страницата ни във Facebook ", "date": "2019.05.26", "title": "Европа даде своя глас, а в Румъния изборите са две в едно"}
{"url": "https://www.bgonair.bg/bulgaria/2019-05-26/karadaya-e-kategorichen-iskame-silna-edinna-i-demokratichna-evropa", "text": "\r\n Прогнозните резултати на социолозите в края на днешния изборен ден, в който европейците избраха своите представители в следващия парламент, у нас ДПС се класира като трета политическа сила. Лидерът на партията Мустафа Карадайъ заяви след края на изборния ден, че партията е направила проевропейска кампания, в която е разяснила на избирателите си какво трябва да се случи в Европейския съюз. Той отбеляза още, че няма да коментира прогнозни резултати, а ДПС ще коментира официалните резултати, когато те са готови.  \"България има нужда от ясна програма за ускорено, догонващо развитите в Европейския съюз. Много добре знаем каква Европа искаме - единна силна, не на лицемерието, омразата и разделението, Европа на мира, демокрацията, свободата и толерантността\", каза лидерът на ДПС. Мустафа Карадайъ заяви още, че страната ни се нуждае от развитие, за да може българите да не напускат страната и да се спре обезлюдяването на малките населени места у нас. По думите на лидера на ДПС днес на почивка са били българите от големите градове, а тези от малките населени места са в чужбина, но са там, за да работят. Харесайте и страницата ни във Facebook ", "date": "2019.05.26", "title": "Карадайъ е категоричен: Искаме силна, единна и демократична Европа"}
{"url": "https://www.bgonair.bg/bulgaria/2019-05-26/vazmozhno-e-da-ima-iznenadi-v-rezultatite-no-samo-pri-preferentsiite-smyata-ivaylo-kalfin", "text": "\r\n Възможно е да има изненади в резултатите на евроизборите, но те ще са само при преференциите. Това каза  един от лидерите на  АБВ  Ивайло Калфин. Според него хората така и не са видели убедителна алтернатива на управляващата партия. Калфин допълни в извънредното изборно студио \" \", че ГЕРБ са излезли изключително бързо от скандалите, които предшестваха вота, докато опозицията е уплашила избирателите. Според него резултатите са слаби за управляващите. \"Трябва да изчакаме резултатите, за да видим какво точно сме постигнали и къде се намираме. Очевидно е,  че при тази ниска избирателна активност хората са решили да подкрепят статуквото. И миналият път в европарламента влязоха 5 партии. Сега няма абсолютно никаква разлика от преди пет години. Това, което беше досега, ще продължи и през следващия мандат. Възможно е да има някакви изненади на тези избори, но ако има такива, те ще са в преференциите. На тези избори така и не видяхме убедителна алтернатива на управляващите. Те бързо успяха да излязат от скандалите, докато основната опозиция уплаши избирателите. Това обаче слаб резултат за управляващите\", разясни Калфин. Той прогнозира, че парламентът ще бъде доста по-разпилян през следващия мандат заради многото партии, които ще вземат участие в него. Калфин бе категоричен, че основният проблем за решаване пред новия парламент е договарянето на бюджета. \"Мнозинството ще се състои от доста повече политически групи. Има още много въпросителни, които ще се решат като приключат изборите. Нека да видим какво ще е съотношението на силите в парламента. В Германия вотът за \"Зелените\" очевидно е протестен срещу статуквото. Явно те са алтернативата на избирателите. Най-важният въпрос за решаване е този с бюджета. Докато това не бъде договорено, нищо не е решено. Добрият вариант е новият парламент да продължи оттам където приключи предишният. Да се надяваме, че въпросът с бюджета ще бъде решен без напрежение. Ако това не се случи всички останали политики ще са под въпрос\", каза Калфин пред  .  ", "date": "2019.05.26", "title": "Калфин: Хората не видяха алтернатива на управляващите"}
{"url": "https://www.bgonair.bg/world/2019-05-26/sblasatsi-i-naprezhenie-v-albaniya-po-vreme-na-poredniya-antipravitelstven-protest", "text": "\r\n Сблъсъци и напрежение в Албания по време на поредния антиправителствен протест. Демонстрантие се събраха пред сградата на правителството в Тирана.  Напрежението ескалира, след като група протестиращи започна да хвърля камъни по полицията.  А органите на реда отговориха с водни оръдия.  Протестите в Албания продължават почти 4 месеца.  Албанската опозиция настоява за оставката на премиера Еди Рама и провеждането на предсрочни избори.", "date": "2019.05.26", "title": "Сблъсъци и напрежение в Албания по време на поредния антиправителствен протест"}
{"url": "https://www.bgonair.bg/world/2019-05-26/izborniyat-den-v-bryuksel-3-v-1-pred-sgradata-na-ep-shte-ima-kontserti-i-debati", "text": "Изборният ден започна и в Белгия. Залозите на този вот са възход на крайнодесните популисти, които може да имат 1/3 от местата в следващия европарламент и постоянният спад на активността на гласоподавателите. През 2014 година тя беше 42% за целия Европейски съюз.  Тази година за първи път имаше кампания с много доброволци, които да приканват избирателите да пуснат бюлетината и да направят европейските теми по-видими за обществото.  Тази вечер на площад \"Люксембург\" пред сградата на Европейския парламент ще има много инициативи. Сред тях са дебати по демокрация и европейски теми, ще има концерти. Резултатите и изказванията след края на вота ще бъдат следени от големи екрани. Младежи от 8 държави пък са пред ЕП. Те убеждават хората да гласуват, но и да мислят за климата. Иначе в Белгия изборите са три в едно, защото страната избира още регионални парламенти и федерален парламент. Харесайте и страницата ни във Facebook ", "date": "2019.05.26", "title": "Изборният ден в Брюксел - 3 в 1. Концерти и дебати пред сградата на ЕП"}
{"url": "https://www.bgonair.bg/world/2019-05-26/trus-s-magnitud-ot-41-po-rihter-usetiha-v-albaniya-i-gartsiya", "text": "Земетресение с магнитуд 4.1 по Рихтер е регистрирано на 150 км южно от албанската столица Тирана малко след полунощ (00:35 местно време), съобщи Европейският сеизмологичен център.  Епицентърът е бил югоизточно от адриатическото пристанище Вльора, на около 25 км също в югоизточна посока от албанския град Гирокастро, в граничен район с Гърция.  Земетресението е усетено в Южна и Югозападна Албания, както и в Северозападна Гърция – Янина и на остров Корфу в Керкира. Щети не са причинени. Харесайте страницата ни във Facebook ", "date": "2019.05.26", "title": "Трус с магнитуд от 4.1 по Рихтер усетиха в Албания и Гърция"}
{"url": "https://www.bgonair.bg/world/2019-05-26/desetki-hilyadi-izraeltsi-na-protest-sreshtu-nov-zakon-davasht-imunitet-na-netanyahu", "text": "\r\n Десетки хиляди израелци излязоха на протест. Снощи улиците на Тел Авив се превърнаха в арена на недоволството срещу предложение за закон, даващ на премиера Бенямин Нетаняху имунитет срещу съдебно преследване по серия обвинения в корупция.  Протестиращите се събраха по призив на опозицията и групи за граждански права. Демонстрацията мина под надслова \"щит за защита на демокрацията\".  Това се случва само месец след преизбирането на Нетаняху за четвърти пореден мандат като премиер. Въпреки това е възможно през следващите месеци да бъде обвинен в измами и подкупи. Харесайте страницата ни във Facebook ", "date": "2019.05.26", "title": "Десетки хиляди израелци на протест срещу нов закон, даващ имунитет на Нетаняху"}
{"url": "https://www.bgonair.bg/world/2019-05-26/protesti-sreshtu-tramp-v-sasht-zaradi-smartta-na-detsa-migranti", "text": "Протести в САЩ. Активисти излязоха по улиците на граничния град Ел Пасо в щата Тексас, за да поискат правосъдие за смъртта на деца мигранти.  Демонстрантите издигнаха плакати с надпис \"Престанете да убивате деца\".  Според активистите политиката, водена от президента Доналд Тръмп, е отговорна за смъртта на шест деца мигранти.  Протестът се случва седмица, след като момче от Гватемала загина по време на задържането си на границата между Съединените щати и Мексико.", "date": "2019.05.26", "title": "Демонстрации срещу Тръмп в САЩ заради смъртта на деца мигранти"}
{"url": "https://www.bgonair.bg/bulgaria/2019-05-26/evropeist-balgariya-tryabva-da-se-uchi-ot-es-kak-da-glasuva-po-opredeleni-pozitsii-i-temi", "text": "\r\n Стотици милиони граждани избират нов Европейски парламент. Тези избори ще посочат посоката на развитие на ЕС през следващите пет години. Какво е значението му за България в \" \" коментира европеистът проф. Ингрид Шикова. \"Младите хора го възприемат като даденост. Аз съм в непрекъсната връзка със студенти, те са родени през 2000 г. и за тях ЕС наистина е даденост\", посочи проф. Шикова. Тя беше категорична, че независимо от това историята не трябва да се забравя и трябва да мислим за нея преди да предприемаме действия в съвремието. \"От една страна имаме САЩ, от друга Русия и Китай. Всяка европейска държава е много малка сравнение с тези гиганти. Затова трябва да сме обединени\", заяви европеистът.  Според нея Европейският съюз е нещо много хубаво, но има нужда от реформи. По думите ѝ тя е глобален актьор и глобален лидер, но не и глобална сила. \"Най-важното е, че противоречията и конфликтите по някои въпроси се решават с дискусия, диалог и убеждаване в позициите. Затова България трябва да се учи как да прави коалиции, как да убеждава партньори, как да гласува по определени позиции и теми\", посочи проф. Шикова пред . Европеистът е на мнение, че в България гледаме на Европа като източник на фондове, а трябва да обърнем внимание и на културата и образованието. \"Грижата за нашата европейска култура, европейското образование и да създаваме европейски граждани е обща грижа. Трябва да обръщаме много повече внимание на това\" Според нея бъдещето на Европа много силно зависи от образованието и тези, които не са образовани, нямат шанс и ще тежат на цялото общество. ", "date": "2019.05.26", "title": "Европеист: Да създаваме европейски граждани е обща грижа"}
{"url": "https://www.bgonair.bg/sutreshen-blok/2019-05-26/partiite-v-evropeyskiya-parlament-shte-se-razgranichat-ot-krayno-desnite-smyatat-politolozi", "text": "\r\n Партиите в Европейският парламент ще се разграничат от крайнодесните. Това обявиха в   \" \" политолозите Румяна Коларова и Татяна Буруджиева. Според тях за момента никой не желае да прави коалиция с по-радикалните партии и поради тази причина те ще останат изолирани и далеч от управлението на Европа. Коларова разясни, че националистите искат да направят обща група, но единствените, които ще спечелят от това са консерваторите. Тя допълни, че е много важно за следващия европарламент какво ще се случи с Brexit.  \"Въпросът е дали националистите ще успеят да се обединят. Ясно е, че имаме системни партии на европейско ниво - ЕНП, либералите, \"зелените\", левите. Те имат ценностни системи гарантиращи сближаване. Националистите искат да направят обща група и от това ще спечелят консерваторите. Това ще им даде възможност да компенсират излизането на английските консерватори. Ще видим как ще се разпределят местата в следващия парламент. Има много важни решения за взимане, но е много важно и какво ще стане с Brexit\", каза Коларова. Татяна Буруджиева пък заяви, че българските депутати ще трябва да инициират решаването на два много важни въпроса за страната ни. Първият е влизането в Шенген, а вторият е продължаването на процеса на интеграция на Западните Балкани. \"Всички, които са в център-дясно, ясно заявиха желание да поставят разлика между себе си и радикално десните. Радикално десните ще бъдат сравнително малко и ще са изолирани. Никой не иска да направи коалиция с тях и да ги вкара в управлението на Европа. За следващия парламент има две много важни теми за България - влизането ни в Шенген и проявяването на двоен стандарт по тази тема. Ние сме готови за този ход, но все още нищо не се случва. Затова и българската делегация ще има за цел да поиска този казус да бъде решен. Вторият въпрос е продължаването на процеса на интеграция на Западните Балкани. Имаме и други национални приоритети - кохезионните фондове, парите за сигурността и разпределянето на средствата за военна индустрия\", обясни Буруджиева пред  .  ", "date": "2019.05.26", "title": "Партиите в ЕП ще се разграничат от крайнодесните, смятат политолози"}
{"url": "https://www.bgonair.bg/bulgaria/2019-05-26/ivancheva-iznenada-ochakvam-obrat-po-deloto-zaradi-konflikt-na-interesi", "text": "\r\n Десислава Иванчева с ексклузивна новина пред Bulgaria ON AIR. Подсъдимата бивша кметица на столичния район \"Младост\" очаква да има обрат по делото срещу нея и Биляна Петрова. \"Очаква се обрат по делото, тъй като една от съдебните заседателки - Мария Праматарова-Щуркова, се оказа, че е член на 23-ти РИК, което е в моята секция. Това е конфликт на интереси. Би трябвало делото да се върне в първоначална фаза за разследване\", заяви Десислава Иванчева пред репортера Благой Цицелков. \"За мен не е случайно. Защо точно 23-ти РИК?! В момента правим проучваме\", каза още Иванчева. Харесайте страницата ни във Facebook ", "date": "2019.05.26", "title": "Иванчева изненада: Очаквам обрат по делото заради конфликт на интереси"}
{"url": "https://www.bgonair.bg/bulgaria/2019-05-26/gerbb-osven-vidimite-oponenti-imahme-i-edin-nevidim", "text": "\r\n ГЕРБ печели евроизборите. Лидерът в евролистата на партията Мария Габриел благодари на избирателите, които са гласували за тях и са подкрепили визията им за обединена Европа, която давала сигурност, но и перспективи. Тя отправи благодарности и към колегите си от СДС, както и към други десни формации, с които са имали споразумение за евроизборите. \n \"Искам да благодаря на участниците в тези евроизбори, които не се поддадоха на антикампанията. Доказахме, че не вярваме на фалша. Че можеш да получиш подкрепа вследствие на конкретни идеи. Не с лозунги, не с нереалистични обещания, не с фалшиви новини\", коментира лидерът на евролистата на ГЕРБ. По думите ѝ освен видимите им опоненти, ГЕРБ са имали и един невидим, който не е пропускал възможността да прелее гласове към партията, която го е издигнала като кандидат, визирайки президента Румен Радев. \"Благодаря на българите, които казаха \"Искаме резултати, честност и конкретен ангажимент. Това е, което сме правили в тази кампания. Нашият лидер Бойко Борисов каза, че има един ден за прошка и искам да благодаря на всички, които ни я дадоха\", заяви Мария Габриел. Харесайте страницата ни във Facebook ", "date": "2019.05.26", "title": "Мария Габриел: Доказахме, че не вярваме на фалша! ГЕРБ имаше и невидим опонент"}
{"url": "https://www.bgonair.bg/bulgaria/2019-05-26/deputat-ot-sds-uchastieto-ni-v-listata-sashto-beshe-ot-znachenie-za-pobedata-na-gerb", "text": "\r\n Успешен ли беше съюзът на ГЕРБ и има ли вероятност Александър Йорданов да не влезе в Европейския парламент? В извънредното изборно студио на \"Гласът за Европа\" говори кметът на Карлово и бивш лидер на СДС Емил Кабаиванов. \"Аз съм убеден, че Александър Йорданов ще бъде член на Европейския парламент и ще представлява автентичната десница - СДС\", отбеляза той. По думите му ГЕРБ е най-големият политически субект в обществения живот и те си имат своите механизми за мобилизация.  \"Нашето участие в листата също беше от значение, защото освен гласовете от СДС, които прибави към ГЕРБ, дадохме възможност на една периферия от десни избиратели, които ако ГЕРБ бяха сами, нямаше да гласуват изобщо. Ние имаме принос\", заяви Кабаиванов. Той сподели пред Bulgaria ON AIR, че на фона на резултатите сега, предстоят разговорите за общо явяване с ГЕРБ и на местните избори.   ", "date": "2019.05.26", "title": "Бивш лидер на СДС: Имаме принос за победата на ГЕРБ"}
{"url": "https://www.bgonair.bg/bulgaria/2019-05-26/sled-tezi-evroizbori-polititsite-tryabva-da-se-zamislyat-seriozno-otbelyazaha-analizatori", "text": "\r\n Какъв състав изпраща България в Европейския парламент? Към 20.00 часа прогнозните резултати на изборите за Европейски парламент показват 30,6% гласували за ГЕРБ, 25,4% за БСП и 12,7% за ДПС. Четвърта политическа сила е ВМРО с 7,9%, а на пето място се нарежда \"Демократична България\" с 6,7%. \"БСП загубиха много. Можеха да се облагодетелстват от протестния вот. Те обаче не го сториха. И съответно резултатите им са сходни с тези от предходните евроизбори. ГЕРБ пък получават с около 50 хил. гласа по-малко отколкото през 2014 година\", коментира в студиото на   социологът Кольо Колев. Той отбеляза още, че всички политически партии трябва сериозно да се замислят след тези избори, а със заключенията все още не бива да се бърза, тъй като изследванията, които показват първоначалните резултати, са заредени с много грешки. Според политолога Цветанка Андреева пък БСП \"цяла нощ ще търсят оправдания за загубата си\".  \"Резултатите до момента категорично сочат, че те не са управленската алтернатива, която искаха хората да припознаят в тяхно лице\", отсече тя. По думите ѝ, тъй като става въпрос за евроизбори, най-важно е какво послание ще изпрати страната ни към ЕС.  По повод машинното гласуване Цветанка Андреева посочи, че в никакъв случай не би го определила като провал, тъй като според нея това е доста по-защитен вот от гледна точка на фалшификациите. Избирателната активност е била 30,8% от имащите право на глас. Графата \"Не подкрепям никого\" са отбелязали 3,3%. По колко евродепути ще изпратят ГЕРБ, БСП, ДПС и ВМРО предстои да разберем. Това са четвъртите избори за евродепутати, в които участва страната ни. Кандидатите този път бяха общо 318 и бяха издигнати от 13 партии, 8 коалиции и 6 инициативни комитета.    ", "date": "2019.05.26", "title": "Анализатори след вота: Политиците да се замислят, БСП ще търси оправдания"}
{"url": "https://www.bgonair.bg/bulgaria/2019-05-26/zhurnalisti-iznenada-v-rezultatite-nyama-gerb-pozhanaha-uspeh-s-apartamentgeyt", "text": "\r\n 30,6% гласували за ГЕРБ, 25,4% за БСП и 12,7% за ДПС - това показват прогнозните резултати на 'Галъп Интернешънъл\" на изборите за Европейски парламент към 20.00 ч. Четвърта политическа сила е ВМРО с 7,9%, а на пето място се нарежда \"Демократична България\" с 6,7%. Избирателната активност е била 30,8% от имащите право на глас. Графата \"Не подкрепям никого\" са отбелязали 3,3%.  Оказаха ли се евроизборите недостатъчно интересни на хората и защо много български граждани не упражниха правото си на глас? \"Изненада в резултатите няма. Всички видяхме какво се случи в държавата през последните няколко месеца. Дори в разгара на \"Апартаментгейт\" съотношението между БСП и ГЕРБ беше същото\", коментира пред  журналистът Недялко Недялков. По думите му въпреки всичко днес безспорно са се провели едни демократични избори.  Според журналиста Милен Цветков пък темата \"Апартаментгейт\" е била преекспонирана и именно на това се дължат резултатите в полза на управляващата партия. \"През цялото време се наблягаше на това какви са ГЕРБ и какво са направили. И така в един момент се оказа, че хората започнаха да им симпатизират и да им вярват\", отбеляза той в студиото на Златимир Йочев и Гергана Венкова. По колко евродепути ще изпратят ГЕРБ, БСП, ДПС и ВМРО предстои да разберем. Това са четвъртите избори за евродепутати, в които участва страната ни. Кандидатите този път бяха общо 318 и бяха издигнати от 13 партии, 8 коалиции и 6 инициативни комитета. След като коалиционните партньори от \"Обединени патриоти\" не се разбраха за обща листа и трите формации излъчиха кандидати. На вота най-много гласове спечели ВМРО, така че водачът на листата на политическата сила Ангел Джамбазки със сигурност става евродепутат.  ", "date": "2019.05.26", "title": "Журналисти: Няма изненади, ГЕРБ пожъна успех с \"Апартаментгейт\""}
{"url": "https://www.bgonair.bg/bulgaria/2019-05-26/niskata-izbiratelna-aktivnost-se-dalzhala-na-mnogoto-pochivni-dni", "text": "\r\n Има ли криза в европейските ценности? На този въпрос в извънредното изборно студио \"Гласът за Европа\" отговори ръководителят на представителството на ЕП в България Тодор Стойчев. \"За нас е важна повишената избирателна активност на ниво Европейски съюз\", посочи той.  Според него ниската избирателна активност в България се дължи основно на трите неработни дни, през които повечето хора са били на почивка. Той допълни, че се надявали гласувалите от чужбина да повишат малко активността на евровота. Стойчев поясни, че данните сочат, че най-вероятно ще има по-голяма проевропейска коалиция в Европейския парламент.  \"Много от решенията се налага да се предоговарят, за да има сериозно мнозинство, но съм сигурен, че ще имаме проевропейско мнозинство в следващия парламент\", посочи още пред Bulgaria ON AIR Стойчев. ", "date": "2019.05.26", "title": "Ниската избирателна активност се дължала на многото почивни дни"}
{"url": "https://www.bgonair.bg/bulgaria/2019-05-26/nezavisimiyat-kandidat-vanya-grigorova-ima-ideyna-impotentnost-v-golemite-partii", "text": "\r\n В големите партии има огромна идейна импотентност. Това заяви в \" \" независимият кандидат Ваня Григорова. Икономическият съветник на президента на КТ \"Подкрепа\" бе категорична, че водещите политически сили у нас са направили всичко възможно да отвратят избирателите на евровота. Григорова също така разясни, че според резултатите от изборите едва 1,6 милиона българи ще бъдат представени в европарламента. Според нея нито една партия не трябва да смята своя резултат за победа. \"Тези резултати показват политическата криза у нас. Хората вече са отегчени и търсят представителност. Изборите не са единственият вариант за съпротива и промяна на нещата. Едва 1,6 милиона български избиратели ще бъдат представени в европарламента. Над 5 млн. обаче няма да бъдат представени. Това е най-ниската избирателна активност и не е победа за нито една партия. Има тежка идейна импотентност в големите играчи. Те задълбаха в корупционните скандали умишлено, съзнавайки кризата на доверие в гражданите\", каза председателят на \"Солидарна България\". Григорова също така обясни, че за първи път независимите кандидати достигат 3% от гласовете.  \"Двете големи партии направиха всичко възможно да отвратят избирателя от европейските избори. Борисов каза, че българинът много пътува и затова има ниска активност. Трябва обаче да мотивираш хората да гласуват. В моята обиколка из страната срещнах хора, които 5-10 години не са ходили на почивка. Наистина има една група хора, които могат да отидат на почивка, има такива, които водят парите си на почивка - в офшорни сметки, а има и такива, които не напускат населеното си място. За първи път независими доближават 3%. На последните евроизбори имаше трима независими и те взеха под 1%\", каза тя пред .  ", "date": "2019.05.26", "title": "Независимият кандидат Ваня Григорова с атака срещу големите партии"}
