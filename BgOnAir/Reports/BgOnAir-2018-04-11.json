{"url": "https://www.bgonair.bg/economy/2018-04-11/britanskite-kompanii-iskat-da-se-pridarzhat-kam-evropeyskite-pravila-sled-brexit", "text": "Мнозинството британски компании искат да се придържат към европейските правила след Brexit, показва най-подробният анализ по сектори до момента, който търси отговор на въпроса за какво трябва да се бори Великобритания по време на преговорите според компаниите, пише Bloomberg. Конфедерацията на британската индустрия (CBI), която е събрала данните, отбелязва, че възможностите, които се създават след освобождаването от регулациите на Европейския съюз (ЕС), са с доста по-малко значение от разходите, свързани със загубата на достъпа до единния пазар в Европа. Докато корабостроенето, селското стопанство и туризмът могат да се възползват от промяната на правилата след Brexit, 18 от 23 индустрии и сектори на услугите биха се справили по-добре с регулации, които до голяма степен са същите като действащите в ЕС. “Задачата за отхвърляне на 40-годишна икономическа и регулаторна интеграция е сложна и колосална. Просто казано, за мнозинството от компаниите отклоняването от правилата и регулациите на ЕС ще намали глобалната им конкурентоспособност и поради това трябва да се предприеме, само ако има ясни данни, че ползите са по-големи от разходите“, казва генералният директор на CBI Каролин Феърбайрн в комюнике. Докладът на най-голямата бизнес лобистка група във Великобритания показва по какво опънато въже трябва да балансира премиерът Тереза Мей в преговорите по сделката за Brexit, за да задоволи крилото в нейната Консервативна партия, подкрепящо напускането на ЕС, без да навреди на търговията и инвестициите. Тя се надява да финализира сделката за „развода“ с ЕС през есента, въпреки че подробностите по новите търговски отношения след Brexit вероятно ще бъдат уточнени едва след излизането на страната от блока. По-малко от година преди деня на напускането все още не е ясно какво означава Brexit. \r\nМей определи химическата промишленост, фармацията и аеронавтиката като индустриите, в които Великобритания иска да запази близки връзки с ЕС, и в същото време посочи риболовната индустрия и земеделието като потенциални области на различия. Тя каза също така, че финансовите услуги трябва да са част от „дълбоко и обхватно партньорство“ с ЕС след Brexit. Позицията й се подкрепя и от изследването на CBI. Лобистката група обаче предупреждава, че секторният подход към правилата създава рискове, тъй като секторите не функционират изолирано. „Промяна на правилата в един сектор има значителни странични ефекти за компании в други сектори и в цялата снабдителна верига“, отбелязва CBI. ЕС също отхвърли подхода на Мей и го определи като избирателен. Докладът от 100 страници, наречен Smooth Operations, е резултат от хиляди разговори между лобистката група и нейните членове в продължение на шест месеца. Групата определя основни принципа в преговорите между ЕС и Великобритания, сред които: - Великобритания и ЕС трябва да преговарят за сближаване на правилата за сектори, в които те са важни за гарантиране на търговията или пренасянето на стоки и услуги. - Двете страни трябва да договорят механизми, които им предоставят влияние върху правилата и им позволяват да приведат в действие регулациите. \"Едва ли е преувеличено да кажем, че решенията, които ще бъдат взети в идните шест месеца, ще бъдат много важни. Необходимо е голямо ускорение в партньорството между бизнеса и британското правителство, за да се превърне Brexit в успех\", отбелязва Феърбайрн. Снимка: Pixabay", "date": "2018.04.11", "title": "Британските компании искат да се придържат към европейските правила след Brexit"}
{"url": "https://www.bgonair.bg/world/2018-04-11/evrokontrol-predupredi-aviokompaniite-da-ne-letyat-nad-siriya", "text": "Европейската агенция за контрол на въздушния трафик \"Евроконтрол\" отправи призив към авиокомпаниите да са предпазливи в полетите си над източното Средиземноморие и да преразгледат маршрутите си.  Причината е възможно започване на въздушни удари в Сирия в следващите 72 часа.  Според запознати Евроконтрол взема превантивни мерки заради заплахата на американския президент Доналд Тръмп, че химическата атака в сирийския град Дума няма да остане ненаказана. ", "date": "2018.04.11", "title": "\"Евроконтрол предупреди\" авиокомпаниите да не летят над Сирия"}
{"url": "https://www.bgonair.bg/reportazhi/2018-04-11/ss-na-oon-reshi-nyama-da-se-razlsedva-himicheskata-ataka-v-siriya", "text": "\r\n Висши военни са представили за утвърждаване на президента на САЩ Доналд Тръмп няколко варианта за нанасяне на удар по Сирия. Те предвиждат масирана ракетна атака по няколко цели в продължение на повече от един ден, съобщава \"The New York Times\", като се позовава на свои източници. Очаквано, Русия и САЩ взаимно блокираха в Съвета за сигурност на ООН проекторезолюции за това как да се разследва химическата атака срещу цивилни в сирийския град Дума. Предложенията на Москва и Вашингтон не успяха да съберат необходимите 8 гласа \"за\" от страните с право на вето и бяха отхвърлени. След като гласуването на предложението на Русия се провали, руският представител в Съвета за сигурност на ООН Васили Небензия предупреди САЩ да не предприемат каквито и да било незаконни военни действия.  Представителят на САЩ Ники Хейли реагира остро на руското решение за вето на американското предложение за резолюция. Тя заяви, че светът е видял ужаса в Сирия и повечето държави са убедени, че реакция трябва да има. Вчера американският президент Доналд Тръмп се закани да открие и накаже виновните за химическото нападение в Сирия. Австралия вече обяви, че е готова да подкрепи евентуален военен отговор на атаката с отровен газ в сирийския град Дума.  Френският президент Еманюел Макрон, след разговор с американския си колега заяви, че евентуалните военни удари ще бъдат насочени към химическите съоръжения на сирийския режим. Британският премиер Тереза Мей обаче поиска повече доказателства за химическите атаки в телефонен разговор с Доналд Тръмп. Европейската агенция за контрол на въздушния трафик \"Евроконтрол\" отправи призив към авиокомпаниите да са предпазливи в полетите си над Източното Средиземноморие и да преразгледат маршрутите си. Причината е възможното започване на въздушни удари в Сирия в следващите 72 часа.  Според запознати \"Евроконтрол\" взема превантивни мерки заради заплахата на американския президент Доналд Тръмп, че химическата атака в сирийския град Дума няма да остане ненаказана.", "date": "2018.04.11", "title": "Доналд Тръмп предвиждал масирана ракетна атака в Сирия"}
{"url": "https://www.bgonair.bg/world/2018-04-11/zukarbarg-prizna-che-nosi-otgovornost-za-iztichaneto-na-danni-ot-facebook", "text": "\r\n Изпълнителният директор и създател на Facebook Марк Зукърбърг застана пред американския Сенат. Той призна, че носи отговорност за изтичането на данни от социалната мрежа и заяви, че това е било негова грешка, за която съжалява и се извинява.  Зукърбърг се изправи пред сенаторите, за да обясни как социалната мрежа ще реагира на скандала със злоупотребата с данни на милиони потребители от фирмата за политически консултации \"Кеймбридж аналитика\".  В началото на изслушването той прочете своето изявление, което бе дълго седем страници. В него Зукърбърг посочва, че компанията е била уведомена за злоупотребата с лични данни още през 2015 г., когато забранява и изтрива приложението, което краде информацията.  Относно обвиненията за руска намеса в американските избори отново посредством Facebook, Зукърбърг коментира, че компанията е реагирала \"прекалено бавно\".", "date": "2018.04.11", "title": "Зукърбърг призна, че носи отговорност за изтичането на данни от Facebook"}
{"url": "https://www.bgonair.bg/bulgaria/2018-04-11/konche-se-rodi-v-stadoto-koeto-bedstvashe-v-osogovskata-planina", "text": "Конче се роди в стадото на Петър Пищалов, което бедстваше в Осоговската планина. За щастие по това време на място са били доброволци и ветеринарни лекари, които са съдействали за раждането.  Желанието на помощниците е да свалят кончето и три от по-слабите коне до местността Три буки, за да могат да се погрижат за тях.", "date": "2018.04.11", "title": "Конче се роди в стадото, което бедстваше в Осоговската планина"}
{"url": "https://www.bgonair.bg/world/2018-04-11/germaniya-izdirva-edin-ot-nay-bogatite-si-biznesmeni", "text": "Един от най-богатите хора в Германия е в неизвестност. Последно той е карал ски извън писта в Алпите в събота и оттогава никой не го е виждал. Карл-Ериван Хауб, чието семейство е едно от най-богатите в Германия, е главен изпълнителен директор на компанията за търговия на дребно \"Тенгелман\", която притежава големи вериги магазини. Швейцарската полиция съобщи, че спасителни екипи са разположени и от двете страни на швейцарско-италианската граница, а алпийската спасителна служба в Италия обяви, че търсенето продължава.  ", "date": "2018.04.11", "title": "Германия издирва един от най-богатите си бизнесмени"}
{"url": "https://www.bgonair.bg/world/2018-04-11/samoletna-katastrofa-i-desetki-zhertvi-v-alzhir", "text": "Десетки загинали след като самолет се разби недалеч от военно летище близо до столицата на Алжир. Според местни медии жертвите на инцидента може да надхвърлят 200.  На място са пристигнали 14 линейки, които транспортират ранените в близките болници.  В самолета е имало десетки военни. А на снимки от мястото на трагедията, разпространени от местен сайт, се виждат гъст дим и спасителни екипи.", "date": "2018.04.11", "title": "Самолетна катастрофа и десетки жертви в Алжир"}
{"url": "https://www.bgonair.bg/world/2018-04-11/premahnaha-byust-pametnika-na-gagarin-predizvikal-podigravki-v-sarbiya", "text": "Паметник на Юрий Гагарин беше демонтиран в Белград заради пропорциите си.  Монументът беше поставен в началото на седмицата на едноименната улица в сръбската столица, но веднага предизвика много коментари, заради начина, по който изглежда и по-точно заради несъразмерно поставената глава на космонавта. Историята намери отзвук дори в световните медии.  Сега паметникът ще бъде преправен и след това отново ще бъде поставен на мястото си.", "date": "2018.04.11", "title": "Премахнаха бюст-паметника на Гагарин, предизвикал подигравки в Сърбия"}
{"url": "https://www.bgonair.bg/world/2018-04-11/helikopter-se-razbi-v-rusiya-zaginaha-shestima", "text": "Хеликопотер с шестима души на борда се разби в източния руски град Хабаровск. Няма оцелели.  Машината се е разбила в необитаема местност, след което се е запалила. Няма пострадали местни жители. Хеликоптерът е извършвал тренировъчен полет.", "date": "2018.04.11", "title": "Хеликоптер се разби в Русия - загинаха шестима"}
{"url": "https://www.bgonair.bg/world/2018-04-11/21-dushi-byaha-ubiti-pri-opit-za-masovo-byagstvo-ot-brazilski-zatvor", "text": "21 души бяха убити при опит за масово бягство от затвор в Северна Бразилия. Затворниците имали подкрепа на въоръжена група отвън, която опитала да взриви стена на затвора .  Лишените от свобода, някои от които имали оръжия, открили стрелба по надзирателите. В завързалата се престрелка са ранени петима от охранителите в затвора.", "date": "2018.04.11", "title": "21 души бяха убити при опит за масово бягство от бразилски затвор"}
{"url": "https://www.bgonair.bg/bulgaria/2018-04-11/ot-1-yanuari-2019-g-nadziratelite-s-po-visoki-zaplati", "text": "След 5 часа преговори правосъдното министерство и Синдикатът на надзирателите се разбраха - от 1 януари догодина парите за специфични условия на труд на служителите от Главна дирекция \"Охрана\" и \"Изпълнение на наказанията\", ще се увеличат и ще станат толкова, колкото получават в системата на МВР. Около 1150 служители от първата и над 2200 от втората ще получат 88 лв. увеличение към основните си заплати. Така протестът на надзирателите приключи.", "date": "2018.04.11", "title": "От 1 януари 2019 г.: Надзирателите с по-високи заплати"}
{"url": "https://www.bgonair.bg/bulgaria/2018-04-11/naznachavat-bivshiya-ni-poslanik-v-rusiya-v-bord-na-banka", "text": "Правителството одобри кандидатурата на Бойко Коцев за член на Управителния съвет на Международната банка за икономическо сътрудничество (МБИС) с мандат до пет години. Той ще участва в оперативната дейност и управлението на банката и ще отстоява финансово-икономическите интереси на страната ни. Бойко Коцев е с богата дипломатическа биография и притежава широка експертиза, авторитет и професионално признание в областта на международните отношения, съобщават от правителствената пресслужба. Той е посланик на България в Русия от 2012 г. насам, но на закрито заседание миналата сряда правителството одобри да бъде сменен с президентския секретар Атанас Кръстин. Международната банка за икономическо сътрудничество е в процес на трансформация за превръщането й в модерна международна банка за развитие. Банката обръща особено внимание на проекти в сектори, които генерират растеж и са приоритетни за развитието на икономиките на страните членки – България, Виетнам, Полша, Монголия, Румъния, Русия, Словакия и Чехия. В стратегията й за България приоритет е кредитирането в сферата на промишлеността, селското стопанство, търговията, транспорта и банковия сектор. Повече новини четете на  .", "date": "2018.04.11", "title": "Назначават бившия ни посланик в Русия в борд на банка"}
{"url": "https://www.bgonair.bg/reportazhi/2018-04-11/propadna-pat-svarzvasht-nyakolko-sela-s-veliko-tarnovo", "text": "\r\n Пропадна пътят, който свързва няколко села с Велико Търново. На ден по опасното трасе преминават над 2000 автомобили и автобуси на градския транспорт. Пътят е единствената връзка с града и шофьорите са принудени да чупят автомобилите си, когато преминават през огромните кратери. Трасето свързва Леденик и още няколко населени места с Велико Търново и по него се стига до депо за строителни отпадъци, заради което всеки ден по пътя преминават десетки тежкотоварни камиони. От община Велико Търново обявиха, че ще правят първо временно укрепване, за да може да се използва пътя, а ремонтът ще започне поне след месец. ", "date": "2018.04.11", "title": "Пропадна път, свързващ няколко села с Велико Търново"}
{"url": "https://www.bgonair.bg/denqt-on-air/2018-04-11/dali-shte-smenim-tsetska-s-tsvetanka-neshtata-v-zatvorite-nyama-da-se-promenyat", "text": "\r\n Вчера станахме свидетели на ново бягство от затворническо общежитие. Затворник, излежавал едногодишна присъда за притежание на наркотици, е избягал от затворническо общежитие в Пловдив. Той е обявен за общодържавно издирване. По случая е започнала и проверка.  42-годишният Георги Танчев, по прякор Манджата, е наркопласьор, който е излежавал своето наказание заради разпространение на наркотици. До момента той е бил осъждан многократно за престъпления против собствеността. Според бившия министър на вътрешните работи Емануил Йорданов вчерашният случай с избягал от затворническо общежитие в Пловдив е много по-различен от бягството от Софийския затвор на Владимир Пелов и Радослав Колев, но все пак отново сме свидетели на пропуск в системата. \" \", смята Йорданов. По думите му няма как надзирателите да бъдат накарани да работят добре при подобни мизерни условия и толкова ниски заплати. Ивайло Григоров от Синдиката на служителите в затворите е на мнение, че в последните 10 години постоянно се поставя на вниманието на управляващите фактът, че недостигът на надзиратели е голям проблем, но никой не взима мерки. \" \", коментира още Григоров. Той е категоричен, че мотивацията на служителите зависи в голяма степен от техните възнаграждения, а корупцията в затворите е много по-малко, отколкото всъщност се изкарва.", "date": "2018.04.11", "title": "Дали ще сменим Цецка с Цветанка... нещата в затворите няма да се променят"}
{"url": "https://www.bgonair.bg/reportazhi/2018-04-11/vandali-unishtozhavat-kaysievi-dravcheta-v-silistrensko", "text": "\r\n В Силистренското село Коларово над 130 млади кайсиеви дръвчета са унищожени от вандали. Оказва се обаче, че случилото се не е единичен случай.  На 7 април сутринта Сали Али отива да нагледа градината си и намира всичките кайсиеви фиданки прекършени.  Той няма обяснение за покушението върху градината му. Няма вражда с никого. Оценява нанесените щети на около 2000 лв.  Случаят с градината му не е единичен. Преди месец и половина в село Дичево са орязани 40 дръвчета също от неизвестен извършител. Подобни набези има в Тутракан и в село Калугерене. В градината на Валентин Солай пък са унищожени 60 дървета. ", "date": "2018.04.11", "title": "Вандали унищожават кайсиеви дръвчета в Силистренско"}
{"url": "https://www.bgonair.bg/denqt-on-air/2018-04-11/ako-ima-poveche-pari-za-izkustvo-shte-se-harchat-li-pravilno-pita-alek-popov", "text": "\r\n Авторът Алек Попов обясни, че има разлика между култура и изкуство, въпреки че много хора използват двете думи, като синоними. \"Изкуството не винаги се покрива с културата и обикновено доста време минава, докато културата го признае\", обясни  писателят  в студиото на  .  По думите му наистина в България хората на изкуството са онеправдани, защото средствата, които държавата отделя за тази сфера, не са нищо особено. \"От друга страна не съм сигурен, че ако почне да заделя повече пари, те ще бъдат изразходвани по правилния начин\", подчерта Алек Попов пред  . По думите му може да се случи същото, като в сферата на здравеопазването. Попов беше категоричен още, че при положение, че държавата дава повече пари на писателите, ще им казва и какво да пишат. \"Във всички сфери, които са финансирани от държавата, много по-трудно човек може да каже това, което иска и да го направи по начин, по който иска\" категоричен беше Алек Попов в ефира на  . Той обясни, че всичко по-провокативно и по-сатирично много трудно ще се реализира в по-контролирана среда.", "date": "2018.04.11", "title": "Ако има повече пари за изкуство, ще се харчат ли правилно, пита Алек Попов"}
{"url": "https://www.bgonair.bg/bulgaria/2018-04-11/zhelyaz-andreev-pred-bulgaria-on-air-bitkata-spechelena-voynata-predstoi", "text": "\r\n Желяз Андреев излезе на свобода с мярка \"подписка\" за 60 дни. Тя ще се изпълнява в София, където той живее и работи, а до три дни трябва да промени адресната си регистрация, защото в момента тя е в Добрич. САЩ настояват за екстрадицията му заради водено дело за незаконна търговия със самолетни част със Сирия. Младият мъж е работил във фирмата, която е извършвала нелегалния износ от Съединените щати през България до Сирия. Всички обаче са категорични – той е бил най-ниското ниво в йерархията. Какво обаче разказа в специално интервю за Bulgaria ON AIR часове, след като беше освободен, чуйте във видеото.   ", "date": "2018.04.11", "title": "Желяз Андреев пред Bulgaria ON AIR: Битката - спечелена, войната - предстои"}
{"url": "https://www.bgonair.bg/world/2018-04-11/rusiya-s-veto-v-oon-po-kazusa-siriya-nyama-da-ima-novo-razsledvane", "text": "Русия наложи вето в Съвета за сигурност на ООН на резолюция за Сирия. Късно снощи международната организация проведе гласуване след обвиненията за химическа атака в сирийския град Дума през уикенда.  Американското искане за ново разследване на нападението с отровен газ не успя да събере необходимите 8 гласа \"за\" от страните с право на вето и бе отхвърлено.  Руският представител предупреди САЩ, Великобритания и Франция да се въздържат от планове за военна операция срещу Дамаск, след като се появи информация, че американският президент Доналд Тръмп готви удар в следващите няколко дни.  Париж все още не е дал отговор ще удари ли Сирия, а Лондон твърди, че реакция трябва да има.", "date": "2018.04.11", "title": "Русия с вето в ООН по казуса \"Сирия\", няма да има ново разследване"}
{"url": "https://www.bgonair.bg/bulgaria/2018-04-11/zhelyaz-ot-dobrich-na-svoboda-pusnaha-go-s-podpiska-za-60-dni", "text": "\r\n Желяз Андреев e на свобода. Съдът в Добрич го пусна с мярка \"подписка\" за 60 дни. САЩ настояват за екстрадицията на 29-годишния мъж.  Андреев беше задържан в събота заради водено разследване от властите във Флорида срещу 11 души по обвинения, че са нарушили ембаргото за търговия със Сирия. Компанията, към която е работил Андреев, е доставяла резервни части за самолети от САЩ до България и Дубай, а след това те са пренасяни в Сирия. Мъжът е работил в кол центъра на компанията.  Като служител Желяз е имал задължението да се свързва директно с клиенти по имейл и телефон и да предлага продукти и услуги. На него е било предоставено портфолио на клиентите и той не е можел да избира компаниите, с които да работи. За броени часове Желяз получи подкрепата на хиляди българи, които организират подписки в негова защита. Близките му създадоха и група във Facebook, която организира протест в негова защита. Въпреки решението на съда да го освободи, утре протест ще има – пред Съдебната палата в Добрич и пред тази в София. Самият Желяз обясни, че е доволен е от решението на магистратите, но отказа да коментира повече.", "date": "2018.04.11", "title": "Желяз от Добрич на свобода, пуснаха го с \"подписка\" за 60 дни"}
{"url": "https://www.bgonair.bg/bulgaria/2018-04-11/toplofikatsiya-sofiya-spira-parnoto-na-stolichani", "text": "От днес, 11 април, \"Топлофикация София\" започва поетапно да спира парното в столицата,  . От дружеството съобщиха, че дългосрочната прогноза е за трайно затопляне и затова топлоснабдяването може да бъде спряно напълно. Според изискванията на нормативната уредба компанията трябва да осигурява подаването на топлинна енергия към столичани в периода от 1 октомври до 30 април. Това обаче не означава, че парното се пуска и спира автоматично на тези дати. За масово пускане трябва да бъдат изпълнени законовите изисквания – три последователни дни със средноденонощна температура по-ниска от +12°C и прогноза от НИМХ - БАН за трайно застудяване. За масово спиране отново трябва да бъдат изпълнени законовите изисквания – три последователни дни със средноденонощна температура  по-висока от +12°C и прогноза от НИМХ - БАН за трайно затопляне.", "date": "2018.04.11", "title": "\"Топлофикация София\" спира парното на столичани"}
{"url": "https://www.bgonair.bg/bulgaria/2018-04-11/tsvetna-mozayka-s-logoto-na-balgarskoto-predsedatelstvo-raztsafna-pred-ndk", "text": "\n Мозайка от пролетни цветя с логото на българското председателство разцъфна в градинката пред НДК.  Точно преди шест месеца на това място бяха посадени близо 40 хиляди луковици, дарени от Холандия.  А днес министърът на европредседателството Лиляна Павлова заедно с посланика на Холандия Беа тен Тъшър и кмета на София Йорданка Фандъкова позираха за снимка пред цветната композиция. Снимка: Олег Попов (Bulgaria ON AIR)", "date": "2018.04.11", "title": "Цветна мозайка с логото на българското председателство разцъфна пред НДК"}
{"url": "https://www.bgonair.bg/reportazhi/2018-04-11/obshtinite-skochiha-na-naredbata-sreshtu-chervenite-peshehodni-pateki", "text": "\r\n Общините настояват за промяна в наредбата, която регламентира, че пешеходните пътеки не трябва да бъдат с червен цвят. Предложението било направено в сдружението на общините. От Стара Загора подеха инициативата, като там са инвестирали през годините близо половин милион за модерни пешеходни пътеки. При направени проверки бе заявено, че няколко са общините, които не отговарят на нормативните изисквания.  Пазарджик, Хасково, Благоевград, Варна и Стара Загора са определени като най-големите нарушители. От регионалното министерство заявиха, че ще обърнат внимание на протестите на общините и е вероятно да не бъдат налагани санкции.  Срокът за промяна на пешеходните пътеки е до края на юни. За нея ще трябва да бъдат изразходвани непредвидени средства, които няма да са малки. Според закона общините могат да получат глоби до 7 хиляди лева, ако до 30 юни не адаптират пешеходните си пътеки. Вижте повече във видеото!", "date": "2018.04.11", "title": "Общините скочиха на наредбата срещу червените пешеходни пътеки"}
{"url": "https://www.bgonair.bg/sutreshen-blok/2018-04-11/kakvo-darzhi-borisov-na-vlast-intuitiven-e-i-reshava-problemite-v-zarodish", "text": "\r\n \"Бойко Борисов е изключително интуитивен, успява да потушава скандалите в зародиш и да лавира. Ако не беше това негово качество, нямаше да е за трети път на власт\", заяви  . Той коментира работата на кабинета \"Борисов 3\", отбелязвайки по думите му многото направено във външната политика на страната ни. Герджиков посочи още, че има недоволна опозиция и стачукващи хора, но не трябва да имаме свръхочаквания към един човек, бил той и министър-председател. Бившият служебен премиер не очаква разпадане на правителството след европредседателството ни, нито катаклизми и нови предсрочни избори. Гостът в   не смята, че Бойко Борисов ще подаде оставка отново. \" \", каза още Герджиков и добави, че в НС няма достатъчно юристи. Нямаме безработица, но имаме много бедни хора. До голяма степен ни крепят българските емигранти, стана ясно още от думите му. Той изрази удовлетворението си от позицията на България по случая \"Скрипал\". Професорът е на мнение, че е щяло да бъде груба грешка евентуалното изтегляне на дипломатически представители.  \" \", подчерта Герджиков. \"Все още левицата не е показала способност да вземе управлението в свои ръце, не че няма потенциал. Левицата иска избори, жадна е за власт и работи по въпроса с един много енергичен председател\", коментира още той.  ", "date": "2018.04.11", "title": "Какво държи Борисов на власт? Интуитивен е и решава проблемите в зародиш"}
{"url": "https://www.bgonair.bg/bulgaria/2018-04-11/targovtsi-na-goriva-protestiraha-sreshtu-zakonoproekt", "text": "\r\n Протест и на търговци на горива се проведе в Пловдив. Собственици на бензиностанции и транспортни фирми, превозващи горива, недоволстват срещу новия законопроект, който се очаква да бъде гласуван от парламента. Според тях промените в закона за горивата са дискриминационни и ще облагодетелстват големите вериги бензиностанции в страната. Недоволството на протестиращите е основно срещу гаранциите, които трябва да представи всяка една бензиностанция. Те обаче са направени така, че да са в услуга на големите, смятат търговците на горива. Според тях, това ще доведе до масови фалити на по-малките фирми..", "date": "2018.04.11", "title": "Търговци на горива протестираха срещу законопроект"}
{"url": "https://www.bgonair.bg/sutreshen-blok/2018-04-11/chezne-li-magiyata-na-vechnoto-derbi-i-zashto-ima-tolkova-omraza", "text": "\r\n Април месец се очаква да бъде месец на Вечното дерби. Отборите на \"Левски\" и ЦСКА ще се срещнат още 4 пъти в срещи за Купата на България и за първенство до края на футболния сезон. Какъв е зарядът и значението на синьо-червените сблъсъци 70 години след началото на най-известното футболно съперничество у нас? Дали хегемонията на \"Лудогорец\" може да бъде нарушена от столичните грандове?  \"За съжаление има един непреодолян нюанс на това дерби. Едната половина от участниците в него не го признават за такова – ръководство, футболисти и публика на \"Левски\". В трибуните на синята агитка имаше плакати за припомняне на историята на \"Литекс\", а не настроение за вечно дерби. А това дерби е апогеят на българския футбол\", подчерта спортният журналист Крум Савов.  В студиото на \"България сутрин\" бившият шеф на БФС и ПФЛ Валентин Михов отбеляза, че тенденцията в българския футбол да играят повече чужденци, отколкото българи не е нова. \"Нещата се изменят. Вече има много агресия и омраза. Трябва да признаваш майсторството на противника. Една размяна на фланелки успокоява трибуните, но у нас това го няма. Произведено в България! Българските треньори по нищо не отстъпват на чуждестранните. Не съм против чужденци за футболисти, но имаме достатъчно качествени българи\", отбеляза бившият президент на ЦСКА.  \"Какво по-стимулиращо от три пъти в един месец дерби \"Левски\"-ЦСКА. Мачовете все се падат в делнични дни. Всички непрекъснато се дразнят от хегемонията на \"Лудогорец\" – много пари и много чужденци им помагат. Вместо да достигнат \"Лудогорец\", те се опитват да го потопят в блатото\", изтъкна Савов пред Bulgaria ON AIR.", "date": "2018.04.11", "title": "Чезне ли магията на \"Вечното дерби\" и защо има толкова омраза?"}
{"url": "https://www.bgonair.bg/bulgaria/2018-04-11/tsska-i-levski-se-izpravyat-v-dvuboy-za-kupata-na-balgariya", "text": "ЦСКА и \"Левски\" се изправят в първи полуфинален двубой от турнира за Купата на България. Мачът е от 18.00 часа на Националния стадион \"Васил Левски\".  Полицията предприема мерки за охрана на обществения ред и безопасност на движението. На изградени контролно-пропускателни пунктове полицаи ще извършват щателна проверка на всички посетители на мача.  Униформените ще следят за недопускане на хора в нетрезво състояние, както и за носене на забранени предмети като палки, боксове, бутилки и чадъри.  Ангажимент по охраната на спортната среща имат частни охранителни фирми.  За да бъде избегнато струпване СДВР приканва зрителите да се възползват от по-ранното отваряне на входовете на стадиона. Вратите за посетители ще бъдат отворени в 16 часа.", "date": "2018.04.11", "title": "ЦСКА и \"Левски\" се изправят в двубой за Купата на България"}
{"url": "https://www.bgonair.bg/sutreshen-blok/2018-04-11/gradusite-se-pokachvat-koga-da-smenim-zimnite-gumi-s-letni", "text": "\r\n С покачването на градусите идва и моментът, в който да подготвим автомобила си за лятото. Най-подходящото време за смяна на зимните гуми с летни е когато температурите достигнат 7 градуса и дългосрочните прогнози предвиждат те повече да не падат.  \"Не е толкова страшно, ако се забавим и караме малко по-дълго време със зимните гуми. Добре е те да бъдат сменени, ако обаче ви предстоят пътувания. В такива случаи непременно следете прогнозата за времето, защото не е добре да се кара на дълго разстояние със зимни гуми, когато е топло\", посочи пред  влогърът Филип Лазаров, познат още като \"Филип бричката\".  Той обясни, че всъщност не е важен само грайферът, а от каква смес е гумата. При висока температура грайферът на зимната гума прегрява, започва да замазва и спирачният път на автомобила се удължава.  \"При летните гуми има канали, които са направени така, че да изхвърлят вода, защото ако попаднем на валеж или дълбока локва, при висока скорост е възможно автомобилът да направи аквапланинг, да се завърти и да се удари\", допълни още Филип Лазаров. И докато законът позволява собствена преценка в това кога точно да се сменят гумите, то критериите за дълбочината на грайфера са ясни. 4 мм за зимните и 1.6 мм за летните, в противен случай рискувате сигурността си на пътя. А специалистите са категорични -  ако гумите ви са износени не пестите пари, а непременно се снабдете с нови. \r\n  ", "date": "2018.04.11", "title": "Градусите се покачват, кога да сменим зимните гуми с летни?"}
{"url": "https://www.bgonair.bg/bulgaria/2018-04-11/upravlyavashtite-madryat-telk-ovete-tarsyat-idei-ot-zasegnatite", "text": "\r\n Хората с увреждания излязоха на Национален протест под прозорците на Министерския съвет. Напрежението е породено заради подготвяната нова наредба, която може да остави половината от тях без пенсии.  Вчера проектът беше оттеглен по нареждане на премиера Борисов, но 4500 човека въпреки това се събраха, за да изразят недоволството си към наредбата, предаде Даниела Пехливанова за Новините ON AIR. \n Бойко Борисов категорично подчерта, че реформата е целяла да спре течовете в системата и да се противопостави на фалшивите ТЕЛК-ови решения, но не и да навреди на засегнатите хора.  Министърът на труда и социалната политика Бисер Петков е изразил готовност да разговаря с хората с увреждания още днес, ако те поискат. От БСП излязоха с декларация, че подкрепят протеста и че правителството не може да се справи с корупцията в системата.  И премиерът, и социалният министър призоваха организациите на хората с увреждания да предложат как проблемът да се реши, предаде репортерът на Bulgaria ON AIR Гергана Венкова.   ", "date": "2018.04.11", "title": "Управляващите мъдрят ТЕЛК-овете: Търсят идеи от засегнатите..."}
{"url": "https://www.bgonair.bg/bulgaria/2018-04-11/horata-s-uvrezhdaniya-izlizat-na-natsionalen-protest-pred-ms", "text": "Национален протест на хора с увреждания под прозорците на Министерски съвет.  Напрежението сред тях беше изострено заради нова наредба за медицинската експертиза, която може да остави половината хора без инвалидни пенсии.  Новите правила за освидетелстване променят рязко начина за оценяване на вида и степента на трайно намалената работоспособност, като във фокуса на експертизата остава само основното заболяване.  Здравният министър Кирил Ананиев съобщи, че по указание на премиера Бойко Борисов и след среща при него здравното министерство изтегля предложенията за промени в медицинската експертиза.  Хората в неравностойно положение продължават да настояват за разработване на нов социален модел, който да ограничи корупционните практики, да увеличи контролът и справедливо да разпредели публичния финансов ресурс.", "date": "2018.04.11", "title": "Хората с увреждания излизат на национален протест пред МС"}
{"url": "https://www.bgonair.bg/sutreshen-blok/2018-04-11/tsena-vs-kachestvo-izyali-sme-12-hil-tona-mlechni-produkti-s-palmovo-maslo", "text": "\r\n Близо 12 хил. тона палмово масло, вложено в производството на сирене, кашкавал и други млечни продукти сме изяли за година. Това показват данните на Центъра за икономически изследвания в селското стопанство. Колко вредни обаче са имитиращите продукти за здравето и имат ли поне част от ценните съставки на българските млека?  Прогнозите са през тази година мандрите да използват още по-голямо количество, тъй като има потребители, за които определяща е цената, посочват експертите. \"Млечните продукти са национална българска храна. По-евтините варианти, използвани в състава им безспорно са вредни, а колко точно зависи от количеството им. Като всяко друго растително масло, и палмовото има своите характеристики и мастнокиселинен спектър. Ако считаме свинската мас за полезна, значи и то е...\", посочи в студиото на   специалистът по хранене проф. Донка Байкова. По думите ѝ, когато палмовото масло се превърне в още по-твърда консистенция вече става въпрос за хидрогенирано масло, представляващо още по-рискови характеристики за здравето. Все пак по официални данни през 2017 г. се отчита около 15% намаление на декларираните млечни продукти, произведените с растителна мазнина – около 13,8 хил. тона. \"Проверки на Агенцията по безопасност на храните обаче показват, че все още има случаи на заблуждаващо етикетиране от страна на преработвателите. Това означава, че освен обявените количества, има и около 20-25%, които са недекларирани\", посочи директорът на Центъра за биология на храните д-р Сергей Иванов. Освен палмови мазнини в млечната индустрия през 2017 г. е използвано и близо 21 хил. тона сухо мляко. Продължава да расте вносът на сурово краве мляко у нас за преработка, както от Румъния и Унгария, така и от Холандия и Италия, сочи още анализът. Цените на млечните продукти ще се покачват през тази година, прогнозират от Центъра. Най-голямо ще е увеличението при пресните и киселите млека – с до 11% в сравнение с периода 2013-2017 г. Поскъпване ще има и при сирената и кашкавала.        ", "date": "2018.04.11", "title": "Цена vs. качество... Изяли сме 12 хил. тона млечни продукти с палмово масло"}
{"url": "https://www.bgonair.bg/sutreshen-blok/2018-04-11/doplashtaneto-za-med-izdeliya-zastrashavalo-zhivota-na-patsientite", "text": "\r\n Националната здравноосигурителна каса ще дава по-малко пари за медицински изделия. Оказва се, че пациентът ще се налага да плаща за протези, импланти и стентове. Това става ясно от новия реимбурсен списък на медицинските изделия на НЗОК, който влезе в сила от месец април. \"Ние не сме съгласни да доплащаме. Това е заплаха за живота и здравето на пациента! Имаме бедни пациенти, които дори не могат да дойдат до болницата за преглед. Доплащането бави лекуването на пациентите, а стабилизирането им харчи дори повече публични средства\", категорична бе Пенка Георгиева от Сдружение \"Заедно с теб\". В \"България сутрин\" изпълнителният директор на УМБАЛ \"Св. Иван Рилски\" д-р Дечо Дечев изтъкна, че основна задача на всеки един фонд е да понижава цената, която ние всички плащаме. \"Намаляването на цените трябва да бъде по начин, по който няма да се ощетят пациентите. Трябва да се осигури връзка между цените, които е постигнала Националната каса, и тези, които ще се постигнат за провеждането на обществените поръчки във всяка една болница.  Нямаме никакъв контролен механизъм, който да гарантира качеството на медицинските изделия. Ако цената им падне, на пазара ще се появят по-некачествени\", подчерта медикът. Като допълнение Георгиева отбеляза пред Bulgaria ON AIR, че администрацията на Министерството на здравеопазването е некомпетентна. Тя вкара в това обществено напрежение едни сухи администратори, които се хвърлят необяснимо от грешка в грешка, посочи още тя.", "date": "2018.04.11", "title": "Доплащането за мед. изделия застрашавало живота на пациентите!"}
{"url": "https://www.bgonair.bg/sutreshen-blok/2018-04-11/oblachna-no-topla-sryada-klasicheska-prolet", "text": "\r\n Днес няма да има много слънце над страната. Въпреки това ще остане топло. На места ще превали, но валежът няма да бъде значим като количество. В страната сутрешните температури са около 10 градуса. Това е прогнозата за времето според климатолога на Bulgaria ON AIR Симеон Матев. В студиото на \"България сутрин\" той поясни, че към четвъртък отново ще се изясни времето.   \"Разкъсана, средна и висока облачност ни очаква. Почти цялото ни крайбрежие е обвито в мъгли. През уикенда се очаква облачността да продължи както и да има валежи\", посочи синоптикът.", "date": "2018.04.11", "title": "Облачна, но топла сряда – класическа пролет"}
{"url": "https://www.bgonair.bg/sutreshen-blok/2018-04-11/domashni-kucheta-razkasvat-detsata-ni-dokoga-prestapno-nehaystvo", "text": "\r\n Две нападнати от кучета деца в София само за ден. 13-годишно момиче бе нахапано в кв. \"Абдовица\", а 6-годишно момче е в болница, след като беше нападнато от ротвайлер без намордник в двора на училище в кв. \"Гоце Делчев\". Задържани са собственикът на ротвайлера и човекът, който го е разхождал. Вторият остава в ареста за 72 часа. Момченцето е в стабилно състояние в \"Пирогов\", но с изключително тежки наранявания. посочи пред  , че разхождането на домашни любимци в училищата е абсолютно забранено , но то не се контролира.  \"В София има инспекторат, който би трябвало да контролира това. Институциите не си вършат добре работата. Законите са добри, но прилагането куца. Контролът от общинските власти и БАБХ е на изключително ниско ниво\", коментира той. Гечев е на мнение, че на първо място все пак трябва да бъде личният контрол, а кучетата да не бъдат оставени без контрол и възпитание или вързани на каишка по цял ден.  \"Не са виновни животните, виновни са хората. Дори да се прибегне до умъртвяване на животното във всеки такъв случай, човек надали ще се промени\", отбеляза гостът на  . Явор Гечев настоя, че отглеждането на куче трябва да се превърне в лукс, а не всеки с 50 лева да си купи \"аларма в двора\". Вземете си плюшена играчка, ако не можете да се грижите за домашен любимец, призова той.  ", "date": "2018.04.11", "title": "Домашни кучета разкъсват децата ни, докога престъпно нехайство?"}
