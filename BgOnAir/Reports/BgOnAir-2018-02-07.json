{"url": "https://www.bgonair.bg/world/2018-02-07/kongresat-na-sasht-odobri-darzhavniya-byudzhet", "text": "Конгресът на САЩ одобри бюджета на страната за новата фискална година с 245 гласа \"за\" срещу 185 гласа \"против\". Това ще позволи на федералните институции да получават финансиране и да работят в нормален режим. Припомняме, че през януари се стигна до спиране на работата на институциите, финансирани директно от държавния бюджет, тъй като републиканци и демократи не можаха да постигнат съгласие. След това с взаимни отстъпки се стигна до временно споразумение, което трябваше да действа до 8 февруари, за да не спре работа правителството.", "date": "2018.02.07", "title": "Конгресът на САЩ одобри държавния бюджет"}
{"url": "https://www.bgonair.bg/world/2018-02-07/unishtozhiha-nad-20-luksozni-koli-po-zapoved-na-filipinskiya-prezident", "text": "Над 20 луксозни автомобили бяха прегазени от булдозери във Филиините. Показната акция по инициатива на президента Родриго Дутерте, чиято цел беше да покаже, че войната му с организираната престъпност в страната  навлиза в нова фаза. Багерите прегазиха и превърнаха в скрап само за няколко минути автомобили, някои от които струват по над 120 хиляди долара. Държавният глава обяви, че това е послание към данъчните нарушители и припомни, че само през миналата година във Филипините са конфискувани незаконно внесени коли за близо 3 милиарда долара.  ", "date": "2018.02.07", "title": "Унищожиха над 20 луксозни коли по заповед на филипинския президент"}
{"url": "https://www.bgonair.bg/world/2018-02-07/donald-tramp-si-poiska-grandiozen-voenen-parad", "text": "\r\n Доналд Тръмп поиска от Пентагона да му организира грандиозен военен парад във Вашингтон. Американският президент е бил вдъхновен от посещението си във Франция по време на Деня на Бастилията. Самият той заяви, че това е бил един от най-величествените паради, които е виждал и изяви желание да надмине французите. Говорителят на Белия дом съобщи, че желанието на Доналд Тръмп е да покаже уважението си към американската армия. Демократите, обаче разкритикуваха държавния глава, като обявиха, че подобни демонстрации приличат на тези при диктатурите. В историята на Съединените щати военни паради са били организирани само след американска победа във война.  ", "date": "2018.02.07", "title": "Доналд Тръмп си поиска грандиозен военен парад"}
{"url": "https://www.bgonair.bg/world/2018-02-07/snezhna-burya-zatvori-za-poseshtenie-ayfelovata-kula", "text": "Обилен снеговалеж в Париж затвори за посещение Айфеловата кула. Районът около френската столица, както и части от Северна Франция бяха обхванати от студен фронт, който причини истински транспортен хаос. В 32 френски департамента беше обявена оранжева тревога - второто най-високо ниво за опасност от лошо време. Днес валежите от сняг ще продължат, като се очакват до 10 см снежна покривка и температури под минус 10 градуса.", "date": "2018.02.07", "title": "Снежна буря затвори за посещение Айфеловата кула"}
{"url": "https://www.bgonair.bg/world/2018-02-07/nyakolko-mesetsa-sled-izborite-germaniya-shte-ima-koalitsionno-pravitelstvo", "text": "\r\n Изборите в Германия бяха в края на септември миналата година. Малко след това започнаха и разговорите за съставяне на коалиционно правителство в страната. След многото дълги и тежки преговори партиите на Ангела Меркел и Мартин Шулц постигнаха договорка за коалиционно правителство. Министерските постове в бъдещия кабинет вече са разпределени. За социалдемократите са това на финансите, на социалните работи и на външните работи. \r\n ", "date": "2018.02.07", "title": "Няколко месеца след изборите: Германия ще има коалиционно правителство"}
{"url": "https://www.bgonair.bg/world/2018-02-07/istoricheski-uspeh-na-ilan-mask-investitorat-v-inovatsii", "text": "\r\n Исторически успех! SpaceX изстреля най-мощната ракета в света с червения \"Тесла Роудстър\" на Илън Мъск на борда й. Тя изстреля в космоса \"Falcon Heavy\" - първата от типа свръхтежки ракети от 10 години насам. Това е еквивалентът на 18 самолета \"Боинг 747\", а товарът на ракетата е първият личен електрически автомобил на Илън Мъск.  Точно в 22:45 ч. българско време снощи от историческата площадка на космическия център \"Кенеди\" в космоса се отправи \"Falcon Heavy\". Той e eдинcтвeният предприемач c дocтaтъчнo eнepгия, cилa и въoбpaжeниe, ĸoйтo инвecтиpa цялoтo cи бoгaтcтвo в инoвaции.  Обединява eднoвpeмeннo тpи индycтpии – ĸocмичecĸa, aвтoмoбилнa и eнepгийнa.  Mиcиятa нa живoтa мy изглeждa фaнтacтичнa за мнозина - подготвя човечеството за колонизация на Марс.  Мъск е човекът, който стои зад компании като \"PayPal”, \"Tesla Motors”, \"SpaceX”, \"SolarCity”, \"Hyperloop”.  Ракетите на SpaceX са първите космически кораби за многократна употреба след спирането на американската програма Space Shuttle. - американската \"Сатурн 5\", която извежда към Луната корабите \"Аполо\" с екипаж на борда и съветската ракета \"Енергия\", извеждала совалката \"Буран\" и военна апаратура. Американската \"Falcon Heavy\" е първата ракета със способност да изстрелва над 50 тона полезен товар. Но защо точно този полет е определян като космическото събитието на 2018 година? Най-малкото защото днес, след близо 50 години прекъсване, САЩ отново са в играта със свръхтежките ракети. А, след като американските совалки бяха пенсионирани, астронавтите продължиха да летят, но с руските кораби \"Союз\".  Сега Съединените щати отново са в големия космически мач. Сред товара на \"Falcon Heavy\" е и личният електрически автомобил на Илън Мъск. Вишнево червената \"Тесла\" е първата кола, която лети в Космоса! Полетът е продължил 6 часа от момента на изстрелването. Предстои Тесла да полети към Марс.  Вижте част от реакциите на новината в социалните мрежи: \r\n  ", "date": "2018.02.07", "title": "Исторически успех на Илън Мъск - инвеститорът в иновации!"}
{"url": "https://www.bgonair.bg/world/2018-02-07/sreshtata-es-turtsiya-vav-varna-e-potvardena-za-26-mart", "text": "Срещата на Европейския съюз с Турция във Варна беше потвърдена от Европейския съвет.  Председателите на Съвета Доналд Туск и на Европейската комисия Жан-Клод Юнкер са изпратили писмо до президента на Турция Реджеп Ердоган, в което съобщават, че го канят на среща във Варна на 26 март.  Писмото е публикувано от говорител на Туск. В текста се посочва, че премиерът Бойко Борисов от името на българското председателство на Съвета на Европейския съюз е прием да бъде домакин на работната вечеря. ", "date": "2018.02.07", "title": "Срещата ЕС-Турция във Варна е потвърдена за 26 март"}
{"url": "https://www.bgonair.bg/world/2018-02-07/pozhar-v-zhilishtna-sgrada-v-london-otne-zhivota-na-mazh", "text": "Мъж загина при огромния пожар избухнал тази нощ в сграда в района на \"Холанд парк\" в западната част на Лондон.  Огънят избухнал в един от апартаментите на многоетажното жилищно здание. В продължение на няколко часа 80 огнеборци с 8 пожарни автомобила гасиха пламъците.  Като предпазна мярка местните власти евакуираха 8 съседни сгради. Причината за пожара все още не е известна. ", "date": "2018.02.07", "title": "Пожар в жилищна сграда в Лондон отне живота на мъж"}
{"url": "https://www.bgonair.bg/bulgaria/2018-02-07/roditeli-zashtitavat-personala-na-dg-brezichka", "text": "Родители се обявиха в защита на персонала на детска градина \"Брезичка\" след скандалното видео с насилие над деца в група \"Мики Маус\". С огромен жълт плакат, поставен във фоайето на учебното заведение, родителите призовават да се осигури спокойна среда за работа на тези възпитателки, които достойно и отговорно се грижат за децата им. В детската градина е започнала и подписка в подкрепа на учителките.  Въпреки това Бургас е първият град в страната, от който в събота започват протестите срещу насилието над деца в ясли и детски градини.  ", "date": "2018.02.07", "title": "Родители защитават персонала на ДГ \"Брезичка\" "}
{"url": "https://www.bgonair.bg/sutreshen-blok/2018-02-07/srivat-na-dow-jones-e-zdravosloven-smyata-pazaren-analizator", "text": "\r\n Сривът на индекса Dow Jones през последните дни на практика е едно коригиращо движение, което е здравословно на фона на страхотното раздуване, което има на пазарите. Въпросът е дали страхът у инвеститорите ще се настани трайно. Това е мнението на пазарния анализатор Кузман Илиев. \"Големият ръст от 15% в началото на годината беше впечатляващ, той беше все едно за цяла година\", обясни Илиев в студиото на  . Той подчерта още, че в зависимост от гледната точка и от това кога точно сравняваме дали има спад или повишение на индекса, ще видим, че ситуацията не е толкова лоша. \"От началото на годината с процент, два или пет надолу не е някакъв феноменален проблем\", подчерта Кузман Илиев пред  . Той напомни също така, че всяко нещо, което расте, по някое време ще започне да спада. Кузман Илиев обясни още, че загубата на милиарди от най-богатите хора в света при единично явление като това не се отразява пряко върху обикновените хора. Това може да стане, когато цялостно пазарът бъде \"натиснат\".", "date": "2018.02.07", "title": "Сривът на Dow Jones е здравословен, смята пазарен анализатор"}
{"url": "https://www.bgonair.bg/bulgaria/2018-02-07/stotitsi-se-natroviha-sas-zastoyala-voda-v-zavod-kray-plovdiv", "text": "\r\n До инцидента се стигнало заради авария в завода. Здравните власти започнаха проверка на случая, а предприятието спря работа заради големия брой заболели служители. Работниците от завода са консумирали питейна вода от чешмите, която обаче била смесена със застояла вода от противопожарните кранове. В рамките на две седмици близо 100 служители са потърсили лекарска помощ заради стомашно неразположение.  Те се притесняват да застанат с лицето си пред камера заради страх да не бъдат уволнени. От компанията заявиха, че в резултат на техническа неизправност се е стигнало до бактериално замърсяване на прясната вода и изразиха съжаление за случилото се.", "date": "2018.02.07", "title": "Стотици се натровиха със застояла вода в завод край Пловдив"}
{"url": "https://www.bgonair.bg/economy/2018-02-07/seriozen-rast-na-turskite-investitsii-u-nas", "text": "  Ръст на стокообмена между България и Турция. Това отчетоха премиерът Бойко Борисов и министърът на икономиката на Турция Нихат Зейбекчи. Двамата обсъдиха на среща в София състоянието на икономическото партньорство между двете страни и възможностите за разширяването му, съобщиха от правителствената пресслужба. Турските инвестиции у нас за периода януари-септември 2017 г. възлизат на 58,8 млн. евро. За първите девет месеца на миналата година се наблюдава ръст и на стокообмена с Турция със 17,4%. Българският премиер и турският министър отбелязаха, че потенциалът за развитие на търговско-икономическото сътрудничество и инвестиции далеч не е изчерпан. На срещата беше посочено, че интересът на турските фирми у нас е насочен към проекти, свързани с изграждане на транспортна и енергийна инфраструктура. Хранително-вкусовата, химическата и текстилната промишленост също предлагат широко поле за инвестиции. По време на разговора беше констатирано, че съществува потенциал за навлизането на още производители на автомобилни части – сектор, в който Турция има сериозни традиции и дял в световното производство. Двете страни ще продължат да работят съвместно и по изграждането на смесени предприятия. Бойко Борисов и Нихат Зейбекчи обсъдиха и двустранното сътрудничество в областта на енергетиката. Турският министър на икономиката подчерта, че енергийните политики на двете страни имат стратегическо значение както в двустранен план, така и за цяла Европа. В разговора беше посочена важността за диверсификацията на енергоизточниците и доставките за нашата страна, като важна роля в това отношение има изграждането на междусистемна газова връзка. На срещата бе отбелязано и че ползотворните добросъседски отношения между България и Турция допринасят за повишаване на двустранния стокообмен и засилване на търговско-икономическото партньорство. Снимка: Правителствена пресслужба", "date": "2018.02.07", "title": "Сериозен ръст на турските инвестиции у нас"}
{"url": "https://www.bgonair.bg/sutreshen-blok/2018-02-07/po-skap-tok-za-biznesa-ne-znachi-poskapvane-na-bita-tvardi-ekspert", "text": "\r\n Бизнесът е готов да се откаже от исканите оставки и от плануваните протести срещу цената на тока. До това решение се стигна след срещата на представителите на работодателските организации с премиера Бойко Борисов.  Двете страни са постигнали консенсус по 4 точки. Ако до 2 седмици управляващите започнат да изпълняват поетите ангажименти, протестът насрочен за 28 този месец ще бъде отменен. Една от договорените реформи е да се позволи на повече производители на електроенергия да продават на пазара.   \"Цената на електроенергията е в регулаторен режим. Нищо не се е променило от толкова години. Рестрикцията по отношение на централите, които внасят електроенергия, е много силна. Битовите потребители не могат да пострадат от това увеличение. Но може да пострада бизнесът\", уточни енергийният експерт проф. Атанас Тасев. В студиото на \"България сутрин\" той добави, че новите играчи на пазара трябва да се адаптират към новите условия. Проблемът не е в борсата, а в това, че по-опитните играчи моментално се възползват от новия механизъм, уточни той.   \"Никак не е ясно какво следва след срещата на бизнеса с премиера. Това е болен въпрос за енергетиката. Не мисля, че той ще има решение в скоро време. Ако вземем 4-те обещания на правителството, не виждам кое могат да изпълнят в срок. Проблемът е, че при нас няма пазар и няма как да се разнообрази\", поясни политологът от СУ \"Св. Климент Охридски\" доц. Мария Пиргова.  Пред Bulgaria ON AIR тя посочи, че протестният потенциал на обществото и бизнеса вероятно ще се покачи през идната есен, тъй като КЕВР навярно ще вдигнат цената на тока. \"Политически, проблемите в енергетиката стоят от години и нямат потенциал да настроят хората. Битовите цени ще се вдигнат, щом ще се вдигнат и индустриалните. Политическите протести се овладяват лесно, но икономическите далеч по-трудно\", изтъкна доц. Пиргова.", "date": "2018.02.07", "title": "По-скъп ток за бизнеса не значи поскъпване на бита! Дали?"}
{"url": "https://www.bgonair.bg/economy/2018-02-07/55-rast-v-prodazhbite-na-elektromobili-v-es-za-2017-g", "text": "През 2017 г. в Европейския съюз са продадени общо почти 332 хил. автомобила, задвижвани от алтернативни енергийни източници – електромобили и хибриди. Това показват данни от доклад, цитиран от гръцкото издание \"Катимерини\". От статистиката е видно, че спрямо 2016 г. ръстът на продажбите на тези модели е от 54,8%. Като цяло в ЕС през миналата година са продадени 115,4 хил. електрически автомобила и 216,5 хил. хибрида. По данни на Европейската агенция по околна среда е трудно да се направи оценка колко общо са тези автомобили в Европа. В много държави нямаше отделни регистри за хибридните автомобили и те се вписваха или като бензинови, или като дизелови, посочва доклад на Агенцията. Към края на 2015 г. електрическите коли са едва 0,15% от всички автомобили в ЕС, но пък и техните продажби се увеличават значително през последните години, подкрепени от подобряване на технологията и появата на повече зарядни станции.  Четете повече по темата в  Снимка: HomeMax", "date": "2018.02.07", "title": "55% ръст в продажбите на електромобили в ЕС за 2017 г."}
{"url": "https://www.bgonair.bg/economy/2018-02-07/uolstriyt-vazstanovi-chast-ot-zagubite", "text": "След рекордния спад в началото на седмицата, отново крехък старт на \"Уолстрийт\".  Водещият индекс Dow Jones отново започна денят на червено, но бързо успя да премине в зелената зона.  Кризата на \"Уолстрийт\" удари тежко редица милиардери, включително основателя на Facebook Марк Зукърбърг и директорa на онлайн магазина \"Аmazon\", които изгубиха близо 3 млрд. долара от богатствата си.  Сред най-ощетените беше и Уорън Бъфет. Американският инвеститор загуби близо 5 млрд. долара само за ден. Това най-вероятно не е повод за притеснение. През последните месеци, акциите на въпросните компании се повишиха значително, което на свой ред повиши и техните печалби. Снимка: Pixabay", "date": "2018.02.07", "title": "\"Уолстрийт\" възстанови част от загубите"}
{"url": "https://www.bgonair.bg/bulgaria/2018-02-07/kabinetat-otpuska-31-mln-lv-na-bdzh-za-pogasyavane-na-zaemi", "text": "Правителството одобри отпускането на заем от близо 31 млн. лева на БДЖ. Сумата трябва да бъде възстановена до края на 2020 година и ще бъде използвана за погасяване на задължения по втория облигационен заем за дружеството, сключен през 2007 година.  Премиерът Бойко Борисов е възложил на министрите да се ангажират лично и по-активно с въвеждането на електронното управление. Това става ясно от стенограмата на днешното заседание.  Според вицепремиера Томислав Дончев съществува риск за неспазване на крайния срок, който е месец ноември.  \"Много ясно сме се разбрали и това, че месец, два не ви занимах с темата, не значи, че е отпаднало! Така че не пилейте времето!\", е отговорът на Борисов.", "date": "2018.02.07", "title": "Кабинетът отпуска 31 млн. лв на БДЖ за погасяване на заеми"}
{"url": "https://www.bgonair.bg/bulgaria/2018-02-07/tir-se-obarna-na-am-trakiya-kray-pazardzhik-i-blokira-dvizhenieto", "text": "ТИР се обърна на АМ \"Тракия\" при Пазарджик и блокира движението в района. За щастие при инцидента няма жертви. Леко пострадали са шофьорът и мъжът, който е пътувал с него.  ТИР-ът се е блъснал в разделителната мантинела на пътя. Това блокира движението по магистралата. В продължение на часове полицаи регулираха трафика.  ", "date": "2018.02.07", "title": "ТИР се обърна на АМ \"Тракия\" край Пазарджик и блокира движението"}
{"url": "https://www.bgonair.bg/bulgaria/2018-02-07/grazhdanite-pak-zashtitavat-pirin-zastavat-sreshtu-koruptsiyata", "text": "Протест под надслов \"Гражданско неподчинение - за Пирин, против корупцията\" започна преди малко в София пред парламента.  Към този час още няма събрани много граждани, но малко по малко присъствието се увеличава.  Техните искания остават непроменени - отмяна на взетото на 28 декември решение, с което се дава \"зелена светлина\" за застрояване на голяма територия от Природен парк \"Пирин\". Протестиращите настояват за оставката на министъра на околната среда и водите Нено Димов. Също така да се даде яснота кой е собственикът на ски зоната в Банско. Изминалите протести се случваха всеки четвъртък и бяха под формата на шествия. От понеделник досега те зачестиха и се провеждат всеки ден. Снощи имаше конфронтации между протестиращи и полиция. Дали тази нощ ще има подобни събития, очаква се да стане ясно?  ", "date": "2018.02.07", "title": "Граждани пак защитават Пирин, заставали срещу корупцията"}
{"url": "https://www.bgonair.bg/denqt-on-air/2018-02-07/patriot-poryaza-dps-nyama-da-dadem-grazhdanstvo-na-2-mln-zhiveeshti-v-turtsiya", "text": "\r\n Няма как да сме \"за\" да дадем българско гражданство на 2 млн. души, които са имали български корени и повече от едно поколение живеят в Турция. Има международен договор между България и Турция, в който тези неща са уредени. Тази теза защити депутатът от \"Обединени патриоти\" Николай Александров в студиото на Bulgaria ON AIR. Изказването му идва в контекста на искането на ДПС страната ни да даде гражданство на стотици хиляди в Турция, които имат бащи и дядовци, включително и починали, с българско гражданство. Александров подчерта, че има установен ред, който е записан в Конституцията на България и всеки може да подаде документи и да кандидатства за българско гражданство.  Гостът в предаването \"Денят ON AIR\" посочи, че възникват следните въпроси към ДПС: Не смятате ли, че те биха гласували за вас? Не бихте ли ги подканили да гласуват за вас? Николай Александров коментира и темата за ратифицирането на Истанбулската конвенция (ИК), която сериозно разбуни духовете през последните седмици и дори противопостави ГЕРБ и \"Обединени патриоти\". \"Трябва да погледнем колко ще ни струва, ако примем Истанбулската конвенция. Около 2 млн. лева струват центровете за защита, които трябва да изградим - още 24 нови трябва да бъдат изградени, да обучим екипи, които да разпознават въпросния джендър\", обясни той. Патриотът отбеляза още, че има обезщетения, които са записани в текстовете на ИК. По думите му жените, които са станали жертви на насилие, могат да пледират пред държавата и тя трябва да им изплати обезщетение. \"Ако е нещо добро, което трябва да направим така или иначе, защо не приемаме закони? Не си представям как Истанбулската конвенция ще накара някой изрод да спре да тормози жена си\", коментира Александров и подчерта, че нямаме ангажимент да ратифицираме документа. \"Ангажиментът се поема от дадени политици, най-вече от Министерството на правосъдието - Екатерина Захариева и Цецка Цачева\", посочи депутатът от \"Обединени патриоти\". Гостът в студиото на Владимир Сиркаров настоя, че влезем ли в еврозоната - няма връщане назад и изход. \"От друга страна влизането в еврозоната сваля рисковата премия, която банките влагат в кредитите си. 20 години видяхме какво е във валутния борд, виждаме как ни възпитава и ограничава\", каза още Николай Александров.  ", "date": "2018.02.07", "title": "Патриот поряза ДПС: Няма да дадем гражданство на 2 млн., живеещи в Турция!"}
{"url": "https://www.bgonair.bg/bulgaria/2018-02-07/okonchatelno-tsenko-chokov-veche-ne-e-kmet-na-galiche", "text": "Ценко Чоков вече не е кмет на село Галиче. Състав на Върховния административен съд окончателно прекрати пълномощията му.  Чоков е зад решетките от май 2016 година под обвинението, че е лидер на организирана престъпна група за рекет, лихварсто, побоища и палежи. Магистратите са категорични, че той повече не може да заема поста.", "date": "2018.02.07", "title": "Окончателно: Ценко Чоков вече не е кмет на Галиче"}
{"url": "https://www.bgonair.bg/denqt-on-air/2018-02-07/ot-bsp-poiskaha-anketna-komisiya-za-aktsiznata-sistema-na-mitnitsite", "text": "\r\n Според социалистите трябва да стане ясно кой е създал заданието за изграждане на системата и дали ДАНС е разпоредила проверка на изпълнителя заради пробив в нея. Както и разследвано ли е дали изпълнителят е свързан с лица, които да се възползват от условията за пробив в БАЦИС. Непосредствено преди вота на недоверие срещу кабинета, от опозицията разгласиха доклад на службите за 2016 година във връзка със системата и евентуален пробив в нея. ГЕРБ и правителството отрекоха да има проблеми.  \"Управляващото мнозинство представи информация, която посочва, че борбата с контрабандата на цигари е доста успешна. Данните, които използват обаче, са от изследвания, събрани от \"кофите за боклук\". Всъщност връзката между контрабандата и сметосъбирането е ГЕРБ\", отсече в студиото на \"Денят ON AIR\" народният представител от ПГ на БСП Лало Кирилов. Припомняме, че само преди ден всички служби - митници, МВР и прокуратурата отчетоха най-ниското ниво на контрабанда на цигари у нас - 6%. По думите на Лало Кирилов ГЕРБ лъжат за тези резултати, тъй като те се позовават именно на последния доклад на митниците. \"Налице е наличие на изтрита база данни. Много е странно как в една система не може да се разбере кой от служителите е влизал и какво точно е правил\", отбеляза още гостът в студиото на Владимир Сиркаров.", "date": "2018.02.07", "title": "БСП поиска анкетна комисия за акцизната система на митниците"}
{"url": "https://www.bgonair.bg/bulgaria/2018-02-07/ekshan-s-turski-shofyor-zabiva-se-v-tir-na-benzinostantsiya-posle-iska-da-byaga-i-podkupva", "text": "\r\n Пиян турски шофьор се заби в ТИР в бензиностанция край Ямбол. Пияният шофьор се ударил в бензиностанцията, а ТИР-ът влетял и изкъртил колонка, тежаща един тон.  След снощния инцидент прокуратурата вече му повдигна обвинение за това, че е шофирал с над 2 промила алкохол. Нарушенията не спрели дотук. Пияният турски шофьор ранил леко служител на бензиностанцията. След това направил опит за бягство, опитал и да подкупи полицай. Още по темата вижте във видеото.   ", "date": "2018.02.07", "title": "Екшън с турски шофьор: Забива се в ТИР на бензиностанция, после иска да бяга и подкупва"}
{"url": "https://www.bgonair.bg/bulgaria/2018-02-07/globyavat-lukoyl-neftohim-i-kronoshpan-zaradi-zamarsyavane-na-vazduha", "text": "\r\n Регионалната инспекция по околната среда и водите ще наложи глоба от 100 хил. лв на \"Лукойл-Нефтохим\" след проверките, които бяха направени заради десетки сигнали на граждани и протест за задушлива миризма в Бургас.  Заводът за производство и преработка на дървесина \"Кроношпан\" в морския град също ще бъде глобен с 40 хил. лева заради нарушаване на комплексното разрешително, съобщиха от ръководството на екоинспекцията.  Причината за санкцията на нефтената рафинерия, е че заводът не се е съобразил с метеорологичните условия и инверсията във времето, като е трябвало да намалят производствените си мощности.", "date": "2018.02.07", "title": "Глобяват \"Лукойл-Нефтохим\" и \"Кроношпан\" заради замърсяване на въздуха"}
{"url": "https://www.bgonair.bg/bulgaria/2018-02-07/plevneliev-nenchev-deystva-v-sinhron-s-darzhavata-za-mig-ovete", "text": "\r\n \n Президентът Росен Плевнелиев беше разпитан в съда за самолетите МиГ-29.  Пред Темида държавният глава в периода 2012-2017 г. заяви, че решението за обновяването на военната ни авиация не е взето еднолично от тогавашния министър Николай Ненчев. Плевнелиев беше категоричен, че решението на Ненчев за ремонт на самолетите е било в синхрон с държавната политика. \"Не считам, че това е еднолична идея на министър Ненчев и също така не съм съгласен да се излезе с констатацията, че в началото на този процес е държавното посещение на български държавен глава в Полша\", заяви Плевнелиев.", "date": "2018.02.07", "title": "Плевнелиев: Ненчев действа в синхрон с държавата за МиГ-овете"}
{"url": "https://www.bgonair.bg/denqt-on-air/2018-02-07/zdraveopazvaneto-ni-e-bolno-no-kiril-ananiev-mozhel-i-da-go-izlekuva", "text": "\r\n Здравеопазването ни е болно и в това няма никакво съмнение. Новите програми на здравния министър са крайно наложителни и съвпадат със заявени цели при стъпването му в длъжност, бе мнението на лидера на СДС-София д-р Антон Койчев в студиото на  Министър Кирил Ананиев обеща изцяло нов модел за регистриране, функциониране, управление и финансиране на медицинската помощ.  Д-р Койчев адмирира предприетите му действия, включително и тези, предвидени за общинските болници. \"В общинските болници се допусна една доста голяма задлъжнялост, поради невъзможността им да инвестират. Много от тези заведения останаха без дейност\", посочи гостът на  Лидерът на СДС-София коментира и казуса по въпроса с демонополизацията на Националната здравноосигурителна каса (НЗОК). Той определи темата като \"една от устойчивите мантри и клишета от доста време насам\". По думите на д-р Антон Койчев думата \"демонополизация\" не е съвсем коректна. Той нарича този процес \"поставяне на Здравната каса в конкурентна среда, за да може да дава по-качествена услуга\". Според него неслучайно този въпрос се заявява като политически проблем, но никой не започва да го осъществява. На въпроса вярва ли скоро демонополизирането на Здравната каса да бъде факт, д-р Койчев категорично отговори \"Не!\"", "date": "2018.02.07", "title": "Здравеопазването ни е болно, но Кирил Ананиев можел и да го излекува"}
{"url": "https://www.bgonair.bg/bulgaria/2018-02-07/zemedeltsi-izlizat-na-protest-dnes-pred-parlamenta", "text": "Протест пред Народното събрание срещу застрояването и унищожаването на земеделски земи ще се проведе днес по обяд. Недоволството на гражданите е срещу законовите поправки, които уреждат правилата за промяна на предназначението на земеделските терени. Според протестиращите така ще се прикриват нови възможности за застрояване на  черноморието. Президентът Румен Радев вече наложи вето върху закона, а този следобед предстои парламентарната комисия по земеделие да обсъди ветото на държавния глава.", "date": "2018.02.07", "title": "Земеделци излизат на протест днес пред Парламента"}
{"url": "https://www.bgonair.bg/bulgaria/2018-02-07/seriya-ot-grazhdansko-nedovolstvo-posreshtna-deputatite", "text": "\r\n Комисията по земеделието и храните в парламента отхвърли наложеното от президента Румен Радев вето върху промените в Закона за земеделските земи.  По-рано днес пред сградата на народното събрание се проведоха протест и контрапротест именно заради наложеното вето.  \n Одобрените от парламента промени в закона предвиждат собствениците на земеделски земи със сменено предназначение, които не са успели да започнат строителство в законовия срок, да могат да препотвърдят статута на земите си, за да не се превръщат отново в ниви.  Те имаха 6-годишен срок, който изтече през май 2017 г., за да започнат реализацията на инвестиционните си намерения. В противен случай земята в регулация отново трябваше да стане земеделска. Първият протест обедини хората, които са против президентското вето, което според тях ще се отрази върху евентуални бъдещи инвестиции и сторителство в имотите им.  Същевременно се проведе и контрапортест, подкрепящ ветото на президента. Според екоактивистите ще се застроят апетитни имоти, ако ветото бъде отменено.  Снимка: Олег Попов (Bulgaria ON AIR)  ", "date": "2018.02.07", "title": "Отхвърлиха ветото на Радев върху Закона за земеделските земи"}
{"url": "https://www.bgonair.bg/sutreshen-blok/2018-02-07/artisti-na-bunt-darzhavata-abdikira-ot-zashtitata-na-avtorskite-prava", "text": "\r\n Някой от най-известните и обичани лица в българската култура остро се възпротивиха срещу предлаганите промени в Закона за авторското право. С видеоклип, озаглавен \"Аз имам право\" и думите \"пускате търговците в храма\", творците призоваха политиците да не абдикират от културата и да защитят творчеството. Какви са опасенията на хората от бранша?  Според  досега държавата играеше ключова роля в утвърждаването на тарифите, по които функционират организациите за колективно управление на права, но сега тя иска да абдикира. \" \", уточни още Димитров в \" \". По думите му има обща визия за промените в Закона за авторското право на организациите за колективно управление на права, които би трябвало да оправят този безпорядък \" \", обясни изпълнителният директор на \"Музикаутор\". Мнението на   е, че държавата трябва да накара изпълнителите да се чувстват комфортно и добре, че творят в България. \" \", сподели пред   Дидо.", "date": "2018.02.07", "title": "Изпълнители на бунт: Държавата абдикира от защитата на авторските права"}
{"url": "https://www.bgonair.bg/sutreshen-blok/2018-02-07/planinski-spasitel-podgotvyayte-se-podobavashto-kogato-otivate-v-planinata", "text": "\r\n Основните три грешки, които хората допускат, когато се качват в планината са лошата екипировка, която взимат със себе си, непознаване на избрания маршрут и подценяване на метеорологичните условия. Това каза Захари Димитров, спасител от Планинската спасителна служба на БЧК. \"Ако практикува пешеходен туризъм, човек трябва хубаво да се запознае със снежните условия през зимата, състоянието на маршрута, през който ще премине, съответно дали времето ще му стигне да го измине в рамките на ден, екипировката, да не излиза абсолютно сам в планината и винаги да поглеждат повече сайтове, за да са сигурни в прогнозата за времето\", обясни планинският спасител Захари Димитров в ефира на  . Той напомни също така родителите да подготвят повече дрехи за своите деца, които прекарват много време на снега. Милен Братанов, началник на спасителна база \"Алеко\" пък напомни, че колкото и добре да плануваме излизането си в планината, риск винаги има. \"При една слаба видимост вие може да сте сигурни, че сте в маршрута, а всъщност да излезете с 50-100 метра. Дори на малки площи с подходящ наклон може да се получи лавина, която да ви затрупа, а попаднете ли изцяло под снежна маса, вероятността да се извадите сами е нищожна\", настоя Братанов пред  . Той сподели още, че въпреки забраните на територията на парк \"Витоша\" има моторни шейни, които не се срещат всеки ден и не са много, но не се знае кой следи за това.", "date": "2018.02.07", "title": "Планински спасител: Подготвяйте се подобаващо, когато отивате в планината"}
{"url": "https://www.bgonair.bg/bulgaria/2018-02-07/dps-poiska-bg-pasporti-za-stotitsi-hilyadi-turtsi-dyadovtsite-im-bili-balgari", "text": "\r\n ДПС поиска държавата да даде българско гражданство на стотици хиляди в Турция, които имат бащи и дядовци, включително и починали, с българско гражданство. Партията не Мустафа Карадайъ внесе поправки в Закона за българското гражданство, но мнозинството в парламента ги отхвърли. Преди това депесари и патриоти си размениха остри реплики, в които се чуха искания за наказания и дори призиви да бъдат повикани психиатри. Обединените патриоти обясниха, че и в момента турци с родители, с българско гражданство, могат да получат български паспорти. Изключение правели изселниците в Турция, които въз основа на спогодба между България и Турция, са загубили правото да възстановят гражданството си. \"Целта е в Турция да има още един милион български граждани, които да осигурят правителство на ДПС, с което да приключим българската държава\", каза патриотът Станислав Станилов. И колегата му Павел Шопов обясни, че искането на ДПС прекрачва червената граница на търпимост, предаде  . \"Ясно е за всички, че това, което се прави, е продължение на турската политика на Балканите, за възстановяване на Османската империя\", каза той и призова всички български партии да спрат \"тези попълзновения\". Хамид Хамид от ДПС поиска наказания за патриотите. \"Недопустимо е тук да се говори, че ДПС е турска партия, защото ДПС е показала, че е най-българската партия\", каза той и припомни, че с помощта на движението България е станала член на ЕС и НАТО. \"Лекарите в залата, спешно търсете психиатри\", призова още депесарът. Юлиян Ангелов от \"Обединени патриоти\" обаче беше категоричен, че Патриотите няма да допуснат тези текстове да се приемат. Хамид Хамид призова депутатите да не се крият зад спогодби и да си зададт въпроса какво правят като политици за тези, които са български гражданин, но нямат документ за това. \"Това са тези, които имат баща или дядо българин, милеят за България, това са стотици хиляди български граждани, чиито родители са прогонени по време на Възродителния процес. Това са истинските български граждани\", заключи депутатът от ДПС. Последвалото гласуване обаче отхвърли предложението.", "date": "2018.02.07", "title": "ДПС поиска БГ паспорти за стотици хиляди турци - дядовците им били българи!"}
{"url": "https://www.bgonair.bg/reportazhi/2018-02-07/prof-bozhidar-dimitrov-veche-se-e-sreshtal-s-hora-na-na-slavi-trifonov", "text": "\r\n Пред   проф. Божидар Димитров обяви, че вече се е срещал с хора на Слави Трифонов. От разговорите е станало ясно, че целта им е обща-пълна подмяна на политическия елит. Бившият директор на Националния исторически музей обясни, че търси съмишленици навсякъде. Проф. Божидар Димитров заяви още, че не харесва начина, по който Слави Трифонов търси нови политици, чрез кастинг. Според историка подобно събиране на успели българи в чужбина за политически проект у нас прилича на ранните години на НДСВ. Проф. Божидар Димитров обяви още, че той е за смяна на формата на управлението на страната в президентска република. Според него по този начин България най-накрая ще бъде управлявана от политическия си елит. Още за политическите амбиции на проф. Божидар Димитров вижте в репортажа на Михаела Карабельова", "date": "2018.02.07", "title": "Проф. Божидар Димитров вече се е срещал с хора на на Слави Трифонов"}
{"url": "https://www.bgonair.bg/bulgaria/2018-02-07/nss-shte-razsledva-intsidenta-sas-sina-na-ivaylo-moskovski", "text": "Националната следствена служба поема разследването на инцидента, при който в курортния комплекс Боровец загина 4-годишният син на министъра на транспорта Ивайло Московски.  То е възложено с постановление на главния прокурор. Детето загина в Боровец на 2 февруари, след като моторна шейна, управлявана от баща му, се блъсна в дърво.  Все още не са повдигнати обвинения, става ясно от съобщението. Разследването се води за причиняване на смърт по непредпазливост.", "date": "2018.02.07", "title": "НСлС ще разследва инцидента със сина на Ивайло Московски"}
{"url": "https://www.bgonair.bg/sutreshen-blok/2018-02-07/prevrashta-li-se-v-ezhednevie-nasilieto-sred-mladezhite", "text": "\r\n Нов случай на жестока агресия, заснета във видеоклип, бе представена през изминалия ден на обществеността. Кадрите са от Русе и показват как трима души пребиват младеж, докато друг снима с телефона си. Клипът, който бил изпратен анонимно до местната телевизия TVN, бързо се разпространява из интернет, но след това е премахнат, заради жестоките кадри на насилие. Какво се случва сред подрастващите и става ли ежедневие агресията между младежите? Според   ако не се вземат мерки и младежите не започнат да се възпитават от семейството и от учителите - обществото ни е обречено. \" \", обясни учителят в \" \". Според Димитров консервативната среда на училището е нарушена и вече има едно тежко ежедневие с нарастващо неравенство.  \" \", категоричен е учителят. По думите на   подрастващите живеят в динамичен свят, в който доминира лошият герой. \" \", твърди психологът пред  . Тя е на мнение, че социалните мрежи дават неограничени възможности на младежите - \" \".", "date": "2018.02.07", "title": "Превръща ли се в ежедневие насилието сред младежите?"}
{"url": "https://www.bgonair.bg/reportazhi/2018-02-07/bez-uskoritelna-lenta-znatsi-i-tabeli-opasna-li-e-vrazkata-kam-terminal-2", "text": "\r\n Вливането на автомобилния трафик към бул. \"Брюксел\" при новоизградения мост към Терминал 2 на \"Летище София\" е опасно и се нуждае от ревизия. Според инж. Ясен Ишев липсва ускорителна лента, а знаците и указателните табели в района са недостатъчни.  Проектът за моста, свързващ бул. \"Брюксел\" с Терминал 2 на \"Летище София\", е от 2004 година. Оттогава до днес никой не е предвидил изграждането на ускорителна лента за включването в булеварда.  Еднокилометровото трасе струва на Министерството на транспорта близо 14 млн. лв., а на финала на проекта не е направен и препоръчителен одит за пътна безопасност.  Според българското законодателство задължителен одит за пътна безопасност на новоизградени пътища има само за републиканската пътна мрежа.  На новоизградената част от булеварда липсват и елементите, които са сложени в старата част, против заслепяване. От Министерството на транспорта засега остават без коментар.  Репортаж на Петьо Атанасов!", "date": "2018.02.07", "title": "Без ускорителна лента, знаци и табели... Опасна ли е връзката към Терминал 2?"}
{"url": "https://www.bgonair.bg/bulgaria/2018-02-07/nov-den-novi-skandali-v-ns-po-povod-statuta-na-delyan-dobrev", "text": "Първият работен ден за седмицата на депутатите не мина без напрежение между управляващи и опозиция. За пореден път от БСП поискаха депутатът от ГЕРБ Делян Добрев да напусне пленарното заседание, аргументирайки се с решението на Конституционния съд. Управляващите обаче скочиха, че такива изказвания нарушават етичния статус на народните представители и се заканиха, че ще сезират комисията за конфликт на интереси и парламентарна етика. \"С вяра в правотата на Конституционния съд, призовавам да отстраните от зала гражданина, вече в това му качество, Делян Александров Добрев\", настоя соцдепутатът Иван Ченчев. \"Това са недопустими изказвания, недопустими тези. Тези твърдения нарушават етичния статус на народните представители и правилника. Затова от днешния ден сме разработили бланка, в която ще записваме името на народния представител, нарушил правилника. И ще внасяме сигнала в комисията за конфликт на интереси и парламентарна етика, за да се предприемат наказания\", контрира Данаил Кирилов от ГЕРБ. Червеният Валери Жаблянов пък настоя, че не би трябвало отделни органи и комисии да бъдат намесвани в решаване на спорове между народни представители. \"Молбата ми е, когато се правят подобни опити, да разбираме, че става въпрос за деформираното съзнание на този, който прави подобно предложение\", каза червеният депутат. От своя страна самият Делян Добрев заподозря, че недоволството на БСП идва от постигнатото вчера споразумение от кабинета за допълнителни реформи в енергетиката, предаде  . \"Моят експеримент с червените вратовръзки се оказа успешен. Крайният резултат е, че колегите от ляво реагират като бик на червено\", каза той. Спор между ГЕРБ и БСП предизвика и приемането на седмичната програма за работа. От левицата обвиниха, че техните предложения за промени в Наказателния кодекс, касаещи домашното насилие, не влизат в дневния ред на парламента. \"Защитават Истанбулската конвенция, явно социалният пол е един от приоритетите на ГЕРБ, но за нас е важно да се предпазват жертвите от домашно насилие\", настоя Драгомир Стойнев и допълни, че с промените умишлената причина за средна телесна повреда отива в престъпления от общ характер. Шефът на правната комисия Данаил Кирилов отговори, че не е изтекъл срокът за гледане на законопроекта и отсече, че от БСП заблуждават и манипулират, че това е решението на проблема. \"Да бяхте направили сериозен анализ. Няма да стане така лековато и прилагането на Истанбулската конвенция да стане с една норма\", каза Данаил Кирилов и допълни, че има 7 законопроекта за изменение и допълнение на НК и се очакват становищата от ВКС, ВСС и Министерство на правосъдието.", "date": "2018.02.07", "title": "Нов ден, нови скандали в НС по повод статута на Делян Добрев..."}
{"url": "https://www.bgonair.bg/bulgaria/2018-02-07/razpitvat-rosen-plevneliev-po-deloto-sreshtu-nenchev-za-mig-29", "text": "Снимка: Олег Попов (Bulgaria ON AIR) Президентът Росен Плевнелиев е призован като свидетел на делото срещу бившия военен министър Николай Ненчев за МиГ-29, което се гледа в Софийския градски съд. По делото показания като свидетел вече даде и настоящия държавен глава Румен Радев, който беше командир на ВВС. Пред журналисти той заяви, че Ненчев с действията си е приземил и поставил под заплаха съществуването на българската изтребителна авиация.  Според прокуратурата като министър на отбраната Николай Ненчев не е изпълнил своите задължения и не е осигурил авиационната безопасност и летателната годност на самолети от ВВС на страната.  \n  ", "date": "2018.02.07", "title": "Разпитват Росен Плевнелиев по делото срещу Ненчев за МиГ-29"}
{"url": "https://www.bgonair.bg/sutreshen-blok/2018-02-07/tsiklonat-martina-ni-nosi-oblatsi-vyatar-i-valezhi", "text": "\r\n Днес ще бъде малко по-различен ден от предходните. Ще има повече облаци. От югоизток ще духа вятър. Температурите ще бъдат между 7 и 12 градуса, но няма да се чувстват така приятно, поради югоизточния вятър. В североизточните райони ще вали, но през деня валежите няма да бъдат съществени.  Това отбеляза климатологът Симеон Матев в студиото на \"България сутрин\". По негови думи през деня може и да има слънце по места, но вечерта ще има по-силни превалявания – до 5 л/кв. м. В момента температурите в страната са между -2 и 5 градуса, а снеговалежи може да се очакват едва над 1500 м. надморска височина.  \"Промяната във времето се дължи на циклона \"Мартина\". Изнасяйки се на североизток ще отвори поле за навлизане на други студени маси. Към края на седмицата валежите ще бъдат значителни. През уикенда валежите ще превземат цялата страна. Следващата седмица времето ще бъде по-спокойно, но по-студено\", прогнозира той пред Bulgaria ON AIR. За щастие утрешният ден ще бъде свеж, с променлива облачност, а вятърът ще бъде западен, което ще доведе затопляне, завърши Матев. ", "date": "2018.02.07", "title": "Циклонът \"Мартина\" ни носи облаци, вятър и валежи"}
