{"url": "https://www.bgonair.bg/economy/2018-05-02/iznosat-na-elektroenergiya-prodalzhava-da-raste", "text": "Износът на електроенергия расте към края на април, показват данните на Електроенергийния системен оператор (ЕСО). В първите четири месеца на годината от страната са изнесени 1,56 млн. мегаватчаса електроенергия, което е с 23,7% повече спрямо 2017 година. \r\nПрез първото тримесечие на годината износът се повишаваше с малко над 16 на сто, припомня  Донякъде това повишение се дължи на спрения износ в началото на миналата година, когато студена вълна обхвана региона. Тогава, за да бъде защитена системата и доставките за българските потребители, Министерството на енергетиката за месец ограничи продажбата на ток извън страната. От статистиката на ЕСО е видно още, че растящият износ забавя спада на производството на електроенергия, защото потреблението се свива. От началото на годината до края на април намалението на вътрешното потребление се задълбочава и вече достига 6,5% до 13,7 млн. мегаватчаса. Производството също се свива - с 4,1% до 15,3 млн. мегаватчаса. Основната част от тази електроенергия е произведена от базовите централи - 12,48 млн. мегаватчаса. Това обаче представлява намаление от 9,73%. За сметка на това обаче обилните снеговалежи в началото на годината и последвалото снеготопене се отразява благоприятно на водните централи. Тяхното производство се повишава с почти 70% до 1,87 млн. мегаватчаса.", "date": "2018.05.02", "title": "Износът на електроенергия продължава да расте"}
{"url": "https://www.bgonair.bg/reportazhi/2018-05-02/20-dushi-v-haskovo-sa-s-uslozhneniya-sled-uhapvane-ot-karlezhi", "text": "\r\n Със затоплянето на времето кърлежи плъзнаха по паркове и градинки. От началото на пролетния сезон само в болницата в Хасково са приети близо 20 души, заради ухапвания от акарите. От общината съобщиха, че тревните площи се обработват непрекъснато, а предстои също пръскане с хеликоптер.  От приетите в хасковската болница с усложнения след ухапвания от кърлежи 16 души са били заразени с лаймска болест, останалите са с марсилска треска. Към момента 4 човека са в инфекциозното отделение за лечение. Лекарите напомнят, че отстраняването на кърлежи става само в Спешна помощ и при личните лекари. Кърлежите са се активизирали със затоплянето на времето. Медиците предупреждават също да сме много внимателни. ", "date": "2018.05.02", "title": "20 души в Хасково са с усложнения след ухапване от кърлежи"}
{"url": "https://www.bgonair.bg/world/2018-05-02/tramp-sam-si-napisal-meditsinsko-svidetelstvo", "text": "Американският президент Доналд Тръмп сам написал медицинското си свидетелство по време на предизборната си кампания. Това заяви бившият му личен лекар Харолд Бърнстейн. Според него милиардерът го е принудил да подпише документа. В него се изтъква, че при прегледа на Тръмп не са открити здравословни проблеми. Дотук се стигнало, след като лекарят разгласил пред медиите, че е изписвал на Тръмп лекарства за растеж на косата, за здрава кожа и за намаляване на холестерола. В началото на тази година официално беше публикувано комюнике, в което се казва, че Тръмп е в отлична форма и може да изпълнява задълженията си.", "date": "2018.05.02", "title": "Тръмп сам си написал медицинско свидетелство"}
{"url": "https://www.bgonair.bg/world/2018-05-02/nad-15-tornada-udariha-tsentralnata-chast-na-sasht", "text": "Над 15 торнада удариха централната част на Съединените щати. Заради мощните бури стотици хиляди домакинства в Канзас и Небраска са без електричество. Към момента няма данни за пострадали и сериозни щети. На места в южните и централните щати е издадено предупреждение за гръмотевични бури и силни ветрове.  ", "date": "2018.05.02", "title": "Над 15 торнада удариха централната част на САЩ"}
{"url": "https://www.bgonair.bg/world/2018-05-02/heroin-v-dinyata-turska-spetsaktsiya-zalovi-65-kg-ot-drogata", "text": "Турската полиция залови 65 килограма хероин, скрит в дини. Операцията е извършена в окръг Ван край границата с Иран. Откритата дрога е на стойност 1 милион и 700 хиляди долара. Наркотикът е намерен с помощта на специално обучено куче. Хероинът бил в 126 пакетчета, внимателно натъпкани в дините. За да се прикрият следите, те били залепени с тиксо.  По данни на полицията, от началото на годината при 61 операции е конфискуван близо цял тон хероин.", "date": "2018.05.02", "title": "Хероин в динята... Турска спецакция залови 65 кг. от дрогата"}
{"url": "https://www.bgonair.bg/world/2018-05-02/migrantskiyat-potok-ot-turtsiya-se-uvelichava", "text": "За сериозно увеличение на мигрантите, преминаващи от Турция към гръцките острови, предупредиха от Фронтекс.  17% повече иранци, иракчани и сирийци преминават границите за последния месец, съобщи в интервю за германското издание \"Билд\" директорът на Европейската агенция за гранична и брегова охрана Фабрис Леджери.  По думите му е нужна по-драстична политика за екстрадиране на нелегалните бежанци, както и подсилване на Фронтекс.", "date": "2018.05.02", "title": "Мигрантският поток от Турция се увеличава"}
{"url": "https://www.bgonair.bg/reportazhi/2018-05-02/tragediyata-v-alpite-s-8-zaginali-e-prichinena-ot-razlichni-greshki", "text": "\r\n Серия от грешки е довела до трагедията в Алпите, която отне живота на осем души, сред които и българката Калина Дамянова. Това разказа един от оцелелите пред италиански медии. 52-годишната Калина и съпругът й тръгват с 14 скиори по най-трудния маршрут в Алпите. Само шестима от тях се връщат у дома.  Италианецът Марио Кастильони и българската му съпруга са планински водачи. Сред експедициите, които организират, е и маршрутът между Шамони и Цермат – познат още като \"царицата\" на зимните преходи. Наричат го \"високия път\", защото минава на височина над 3000 метра. Ако бъде започнат, той трябва да бъде завършен – няма връщане назад.  Сред оцелелите е Томазо Пичоли, архитект от Милано. Пред италианските медии той заяви, че серия от грешки по време на експедицията стават причина за трагедията. Той разказва, че е бил единственият със GPS и не е трябвало преходът да се прави за един ден. ", "date": "2018.05.02", "title": "Трагедията в Алпите с 8 загинали е причинена от различни грешки"}
{"url": "https://www.bgonair.bg/bulgaria/2018-05-02/gaz-do-lamarinata-ili-kak-se-pada-v-reka-ot-5-metra", "text": "Автомобил излетя от платното и падна от петметрова височина във Велико Търново. За щастие 50-годишният шофьор на колата не е пострадал, няма никакви наранявания.  Инцидентът станал днес следобед, когато колата се приземила на брега на река Янтра в един от крайните квартали на града. Шофьорът е карал бързо и на остър завой изгубил управлението.  Автомобилът излетял от пътното платно, скъсал мантинелата и се озовал на метри от водата. Очевидци на злополуката незабавно подали сигнал на телефон 112 и на място пристигнали полицаи и пожарникари. Катастрофиралата кола ще бъде изтеглена с кран.", "date": "2018.05.02", "title": "Газ до ламарината или как се пада в река от 5 метра..."}
{"url": "https://www.bgonair.bg/reportazhi/2018-05-02/veche-mesets-semeystvo-zhivee-na-ulitsata", "text": "\r\n Семейство живее на улицата от месец. Историята на Илийчо и Гергана е като лоша приказка. Събира ги любовта преди около три месеца. Щастието им, обаче, след като заживяват заедно, трае кратко. Така те стигат до пейката пред гарата в Кюстендил.  Илийчо Петков е от Пловдивско. Пристига в Кюстендил преди няколко месеца, заради жена, с която се запознава в интернет. Радостта му от новата любов трае кратко. Останал на улицата, обаче бързо среща друга любов, Гергана. Страстта пламва мигновено и заживяват в къщата на майка й на село. Нелепа случка, обаче отново преобръща живота му.  Починала коза е причината майката на жената да нарече Илийчо убиец, след което го гони от къщата. Любимата му Гергана го последва. Наясно са, че животът им ще бъде тежък без пари, покрив и работа. Така стигат до пейките пред гарата в Кюстендил със сак дрехи. ", "date": "2018.05.02", "title": "Вече месец семейство живее на улицата"}
{"url": "https://www.bgonair.bg/notifikatsii/2018-05-02/ns-tryabva-da-deystva-barzo-i-s-krayni-srokove-aktsentira-glas-ot-volya", "text": "\r\n Депутатите спориха няколко часа дали да приемат оставката на зам.-председателя на НС Емил Христов, след като той отказа достъп до сградата на група хора с увреждания, които имаха уговорена среща с представители на БСП.  \"Хората с увреждания бяха политически употребени. Те бяха превърнати в политическа дъвка между БСП и ГЕРБ. Не прави чест на БСП, която се обявява за социална партия, да ги използва така. В днешния дебат се обсъдиха 30-годишни теми по сценарий“, подчерта депутатът от \"Воля\" Кръстина Таскова.  В \"Денят ON AIR\" гостът уточни, че днес конкретни решения на проблемите на хората с увреждания не са били предложени. \"Призоваваме за прагматизъм. Искаме да се действа бързо с крайни срокове. За тези хора нищо освен решаването на проблемите им няма значение. Нямат значение нападките между партиите. Трябва да направим така, че тези хора да нямат повод да са отново пред Народното събрание догодина\", заяви Таскова пред Bulgaria ON AIR.  По отношение на двойния стандарт на храните между Източна и Западна Европа тя изтъкна, че има надежда той да бъде премахнат, тъй като вече всички са обединени и говорят заедно по тази тема.  \"Не може да разделяме Източна и Западна Европа по какъвто и да е характер. Този двоен стандарт е стоков расизъм. Ние имаме точно толкова право да се храним с качествена храна, колкото и останалите европейци\", заключи народният представител.   ", "date": "2018.05.02", "title": "НС трябва да действа бързо и с крайни срокове, акцентира глас от \"Воля\""}
{"url": "https://www.bgonair.bg/bulgaria/2018-05-02/edin-e-postradal-pri-pozhar-v-skladove-v-shumen", "text": "Пожар избухна в складове в Шумен. Един човек е пострадал, той е транспортиран до лечебно заведение с обгорено лице. Складовете се намират в индустриалната зона на града, около която има и други предприятия. Те обаче не са засегнати от огъня. Пожарът е избухнал преди 16 часа следобед. Два противопожарни екипа са овладели пожара, но гасенето на локалните огнища продължава и към този момент. Огнеборците работят с маски и кислородни апарати.", "date": "2018.05.02", "title": "Един е пострадал при пожар в складове в Шумен"}
{"url": "https://www.bgonair.bg/world/2018-05-02/kim-chen-un-i-tramp-shte-se-sreshtnat-mezhdu-dvete-koreyski-darzhavi", "text": "Срещата между севернокорейския лидер Ким Чен Ун и американския придент Доналд Тръмп вероятно ще се състои в демилитаризираната зона между двете корейски държави. Това съобщи американската телевизия CNN, която цитира високопоставен източник, пожелал анонимност.  Според дипломата, идеята срещата да се проведе в градчето Панминчжон на границата между Сеул и Пхенян дошла от южнокорейския президент. Това е мястото, на което в петък се здрависаха за първи път лидерите на двете държави.  А според високопоставен служител от Белия дом пък предложението не било изненада за сътрудниците на американския президент, който бил ентусиазиран от идеята.", "date": "2018.05.02", "title": "Ким Чен Ун и Тръмп ще се срещнат между двете корейски държави"}
{"url": "https://www.bgonair.bg/world/2018-05-02/haos-protesti-i-neyasno-badeshte-pred-vlastta-v-armeniya", "text": "\r\n Политически хаос и протести в Армения, след като парламентът отхвърли кандидатурата на единствения кандидат за премиер - опозиционния лидер Никол Пашинян. След решението на депутатите Пашинян прикани привържениците си да излязат на улицата и призова за обща стачка днес, която да блокира пътища, железопътни линии и летища.  През последните две седмици столицата Ереван е разтърсвана от масови протести срещу премиера и бивш президент Серж Саркисян, който зае поста след промени в държавното управление, отслабили президентската власт и засили тази на премиера.  Той обаче бе принуден да подаде оставка под натиска на общественото недоволство, тъй като хората го обвиниха, че узурпира властта.", "date": "2018.05.02", "title": "Хаос, протести и неясно бъдеще пред властта в Армения"}
{"url": "https://www.bgonair.bg/world/2018-05-02/desetki-zaginaha-pri-dvoen-samoubiystven-atentat-v-nigeriya", "text": "Най-малко 30 души бяха убити, а близо 60 ранени при двоен самоубийствен атентат в Муби, Североизточна Нигерия.  Атаката е извършена пред джамия в града докато вярващите се събирали за следобедните молитви.  Минути по-късно втора бомба избухнала край молитвения дом.  Засега никой не е поел отговорност за атаките. Властите обаче предполагат, че те са дело на ислямистката групировка Боко Харам, която е извършвала подобни нападения в града и преди.", "date": "2018.05.02", "title": "Десетки загинаха при двоен самоубийствен атентат в Нигерия"}
{"url": "https://www.bgonair.bg/denqt-on-air/2018-05-02/shopov-ne-sme-se-nauchili-na-parlamentarizam", "text": "\r\n Народният представител от \"Обединени патриоти\" Павел Шопов обяви, че това, което се случи днес по време на дебатите за оставката на заместник-председателя на парламента Емил Христов, е недостойно и крайно неприятно. По думите му близо 30 години от демократичните промени в България не сме се научили на парламентаризъм.  Днес БСП поиска оставката на Емил Христов, защото заместник-председателят на парламента не допусна хора с увреждания в сградата на Народното събрание, за да присъстват на уговорената си среща с представители на БСП. Според Павел Шопов политиците у нас не са се научили да защитават институциите, а само се търси повод за атака. \"Това е тъжното. Поводът бяха нуждите на хората, но само поводът\", каза в студиото на \"Денят ON AIR\" народният представител от \"Обединени патриоти\". Шопов заяви също, че нито едно правителство от 30 години до сега, не е правило за една година управление толкова много в социално отношение. Той припомни, че \"Атака\" и останалите патриотични формации са влезли в управляващата коалиция, за да има стабилност и да свършат полезни неща за гражданите. \"Когато си във властта по правило инкасираш негативи, така е било винаги\", заяви Павел Шопов пред Bulgaria ON AIR. По думите му обаче една година след началото на това правителство нагласите в обществото не сочат в подобна посока за ГЕРБ или \"Обединени патриоти\".  Той подчерта също, че премиерът Бойко Борисов все повече се вслушва в техните съвети, а България трябва да спре да бъде зависима от Брюксел, защото сега не може да води социална политика в полза на своите граждани. Павел Шопов очерта и каква трябва да бъде страната ни според него. \"България трябва да бъде консервативна държава, държава на православните ценности, на българите в бизнеса и икономиката, България трябва да има политика в защита на своя национален интерес\", заяви народният представител в ефира на \"Денят ON AIR\".", "date": "2018.05.02", "title": "Шопов: Не сме се научили на парламентаризъм"}
{"url": "https://www.bgonair.bg/denqt-on-air/2018-05-02/horata-s-uvrezhdaniya-sami-da-se-spravyat-savetva-deputat", "text": "\r\n БСП поиска оставката на заместник-председателя на Народното събрание Емил Христов, тъй като той не допусна хора с увреждания в парламента, за да присъстват на уговорената си среща с представители на Столетницата. \"Явно управляващите ги е страх от тези хора. Исканията им не се изпълняват не защото са ненормални, а защото са скъпи. Средствата, които се наливат в тази система не се разпределят правилно. Няма политическа воля и хоризонт над 1 мандат. Самите политици не искат да интегрират тези хора\", категоричен бе депутатът от БСП Михаил Христов. В \"Денят ON AIR\" гостът подчерта, че хората с увреждания трябва да оставят държавата настрани и да не очакват помощ от нея.  \"Трябва да се справят сами. Пазарът за помощни средства в България е монополизиран. Има много ясни проблеми – интеграцията на тези хора, помощите им и наемането им на работа. Държавата се опитва да окастри хората с увреждания, като премахне фалшивите ТЕЛК-ове\", изтъкна Христов пред Bulgaria ON AIR.", "date": "2018.05.02", "title": "Хората с увреждания сами да се справят, съветва депутат"}
{"url": "https://www.bgonair.bg/bulgaria/2018-05-02/ek-oryazva-evrofondovete-za-sledvashtata-finansova-ramka", "text": "Един трилион и 134 млрд. евро ще е бюджетът на ЕС за следващите седем години. Сред възможните варианти на многогодишната финансова рамка е и предложението на еврокомисията за орязване на еврофондове. Това коментира финансовият министър Владислав Горанов. Горанов каза, че това, което Европейската комисия предлага, наистина е възможно, но дебатите тепърва предстоят.  Двата основни стълба на европейската финансова политика се запазват. Единият от тях е за кохезионната политика, по-позната като политиката на сближаване. Другият е свързан със селскостопанската политика.  Приемането на рамката ще стане в следващия Европейски парламент, тъй като изборите за евродепутати предстоят през 2019 година.  До края на българското председателство в края на месец юни, България трябва да прояви повече такт и баланс в обсъждането на финансовата политика за следващите 7 години 2021-2028.  Пари ще има за свързаност, опазване на околната среда, сигурност, качество на храните, развитие на земеделието, дигитализация, както и за конкурентно способност.  Налице до голяма степен парите за миграция. По отношение на кохезионната политика за следващият програмен период до 2028, те ще бъдат увеличени с 2 млрд. евро. За селското стопанство парите ще бъдат значително намалени, а за миграция и сигурност ще бъдат отделени 62 млрд. евро. ", "date": "2018.05.02", "title": "ЕК орязва еврофондовете за следващата финансова рамка!?"}
{"url": "https://www.bgonair.bg/bulgaria/2018-05-02/dyado-blasna-baba-na-peshehodna-pateka-v-plovdiv", "text": "77-годишна жена е била блъсната от лек автомобил на бул. \"Никола Вапцаров\" в Пловдив, съобщиха от МВР. Сигналът за пътния инцидент на пешеходна пътека на булеварда е подаден към 13:40 часа, информира  . Жената е била блъсната от лек автомобил \"Фолксваген\", шофиран от 70-годишен мъж. Пострадалата е откарана в болница за преглед. По първоначални данни няма сериозни наранявания", "date": "2018.05.02", "title": "Дядо блъсна баба на пешеходна пътека в Пловдив"}
{"url": "https://www.bgonair.bg/bulgaria/2018-05-02/nzok-otkri-narusheniya-v-bolnitsa-sv-ekaterina", "text": "Откриха нарушения в столичната болница \"Света Екатерина\", където миналия месец почина възрастна пациентка. Спешната проверка на лечебното заведение беше извършена от Здравната каса. Случаят стана известен, след като пациентски организации обявиха, че жената е починала, тъй като не могла да плати за аортна клапа. Проверката показва, че пациентката е била хоспитализарана 3 пъти от януари насам. Направени са и изследвания от лекар, който не бил с нужната квалификация. От болничното заведение имат право на възражение в рамките на седмица.", "date": "2018.05.02", "title": "НЗОК откри нарушения в болница \"Св. Екатерина\""}
{"url": "https://www.bgonair.bg/bulgaria/2018-05-02/hilyadi-se-pomoliha-na-chudotvornata-ikona-na-sv-bogoroditsa-ot-ribnata-tsarkva", "text": "\r\n Православната църква днес чества Преполовение. По традиция празникът винаги е 25 дни след Възкресението Христово. А на днешния ден в Асеновград винаги се изнася чудотворната икона на Света Богородица.  И тази година стотици вярващи я изнесоха на литийно шествие от Рибната църква до Бачковския манастир. Иконата има повече от 100-годишна история. А богомолците вярват, че на днешния ден Богородица чува молбите на всеки, застанал с отворено сърце и гореща молитва пред нейния чудотворен образ.", "date": "2018.05.02", "title": "Хиляди се помолиха на чудотворната икона на Св. Богородица от Рибната църква"}
{"url": "https://www.bgonair.bg/reportazhi/2018-05-02/darzhavata-e-gotova-da-pomaga-za-pribiraneto-na-teodora", "text": "\r\n Военен самолет е в готовност да прибере от Истанбул 32-годишната Теодора. Това заяви министърът на отбраната Красимир Каракачанов. Жената страда от онкологично заболяване и не може да се прибере от Бразилия, където е потърсила алтернативно лечение.  Каракачанов обясни, че може да бъде пратен български самолет до Бразилия, но на него ще са му нужни 4 кацания за презареждане, за да стигне до Южна Америка и не се знае как обкоболната жена ще понесе пътуването с него.  Очаква се Теодора да стигне до Европа с медицински самолет. Все още не ясно защо се е влошило състоянието на българката в бразилката болница. Кармен Лазарова, която заведе Теодора в Южна Америка, твърди, че болната жена е поела осъзнат риск с пътуването. По думите на Лазарова тя няма нищо общо с него. Тя каза също, че онкоболната жена пристига в Бразилия с жена на име Валя Лунгарова.  Според съпругът на Маджарова Лунгарова не е водач, а просто част от групата, която Лазарова е водила в Южна Америка за алтернативното лечение при медиум.", "date": "2018.05.02", "title": "Държавата е готова да помага за прибирането на Теодора"}
{"url": "https://www.bgonair.bg/bulgaria/2018-05-02/nov-skandal-v-parlamenta-deputatite-se-skaraha-za-ostavkata-na-emil-hristov", "text": "\r\n БСП поиска оставката на заместник-председателя на Народното събрание Емил Христов. Още в петък \"червените\" внесоха предложението за оставката на Христов, а днес народните представители трябва да го обсъдят и гласуват. \n Припомняме, че социалистите искат оставката на Христов, защото не допусна хора с увреждания в парламента, за да присъстват на уговорената си среща с представители на БСП. Вече няколко часа депутатите спорят дали оставката на Христов трябва да бъде приета. Засега изглежда, че цялото мнозинство ще застане зад Христов, заедно с \"Воля\". ДПС обявиха, че няма да участват в гласуването. Така \"за\" оставката на заместник-председателя на Народното събрание най-вероятно ще гласуват само депутатите от БСП. Междувременно депутати от БСП и ГЕРБ седнаха на една маса с представители на хората с увреждания, за да обсъдят всички проблеми и неуредици. На срещата се поиска нов Закон за хората с увреждания и Закон за личната помощ. \r\n  ", "date": "2018.05.02", "title": "Нов скандал в НС: Оставката на Емил Христов скара депутатите"}
{"url": "https://www.bgonair.bg/bulgaria/2018-05-02/tuzarskite-nomera-v-kat-stavat-po-skapi", "text": "Засиленият интерес към регистрационни номера на коли по избор вдига цената на таксата, която се плаща за това, съобщава  . Регистрационен номер с четири еднакви цифри вече ще струва 1500 лв., като в момента за това са дължими 1000 лв. За регистрационни номера с комбинация от цифри \"аа-вв\", \"ав-ва\" и \"ав-ав\", където \"а\" и \"в\" са различни числа от 0 до 9, както и за регистрационен номер с комбинация от четири цифри по желание ще се плаща по 300 лв., вместо досегашните 30 лв. и 50 лв. От Министерския съвет мотивират решението с това, че предлаганата услуга е специална, а броят на тези номера – ограничен. Променят се и такси, събирани по Закона за движението по пътищата. Определят се единни такси за първоначална регистрация на пътни превозни средства, за промяна в регистрацията на ППС със смяна на табели при регистрационен номер и за възстановяване на регистрацията на ППС с прекратена регистрация. Ще има и единна такса за промяна на регистрацията на пътните превозни средства без смяна на табели с регистрационен номер. Според сега действащия ред се заплащат отделни такси за заявление за регистрация, за идентификация и проверка на техническата изправност, за издаване на свидетелство за регистрация, монтаж на табели и т.н. Въвеждането на единна такса за различните видове услуги по регистрация на превозни средства ще облекчи гражданите и ще стимулира заплащането на услугите чрез ПОС-терминални устройства. С тях са оборудвани всички пунктове за регистрация в звената \"Пътна полиция\" при СДВР и областните дирекции на МВР в страната.", "date": "2018.05.02", "title": "Тузарските номера в КАТ стават по-скъпи"}
{"url": "https://www.bgonair.bg/bulgaria/2018-05-02/politsai-nastaniha-v-hotel-bezdomno-semeystvo-ot-kardzhali", "text": "Полицаи от Кърджали платиха с лични пари хотела на семейство с новородено, което било изгонено на улицата.  Мъжът, жената и детето пристигнали в полицейското управление на града в понеделник вечер, разказали на униформените, че са работили и живели във ферма в крайградско село, но собственикът ги изгонил заради новороденото.  Семейството нямало никакви пари и не познавало никого в Кърджали. Дежурните полицаи Костадин Симитчиев и Красимир Ангелов ангажирали стая в хотел за своя сметка и дали пари на семейството за храна.", "date": "2018.05.02", "title": "Полицаи настаниха в хотел бездомно семейство от Кърджали"}
{"url": "https://www.bgonair.bg/bulgaria/2018-05-02/obsazhdat-poiskanoto-ot-bsp-osvobozhdavane-na-zam-predsedatelya-na-ns-emil-hristov", "text": "Депутатите ще обсъдят проекторешение за предсрочно освобождаване на зам.-председателя на Народното събрание Емил Христов.  БСП поиска отстраняването на Христов заради скандала, при който хора с увреждания не бяха допуснати в парламента.  Oт ГЕРБ твърдо застанаха зад Емил Христов, като заявиха, че действията на БСП са медиен шум, а самият той се извини от парламентарната трибуна.  Към момента не е ясно как ще гласуват останалите партии.", "date": "2018.05.02", "title": "По искане на БСП: НС гласува оставката на Емил Христов"}
{"url": "https://www.bgonair.bg/bulgaria/2018-05-02/vrashtat-vkashti-bolnata-tedi-s-voenno-transportniya-helikopter-kugar", "text": "\r\n Очаква се българката, която е в болница в Бразилия, да бъде транспортирана до страната ни в петък с военно-транспортния хеликоптер \"Кугър\", съобщиха от Министерството на отбраната. Преди това тя ще лети от Сао Пауло до Истанбул със специален медицински самолет. 32-годишната Теодора Маджарова има рак на гърдата. Тя заминава за Бразилия за лечение при медиум, но състоянието ѝ внезапно се влошило.  Историята на Теодора, която Bulgaria ON AIR първа разказа, трогна много българи и за два дни бяха събрани над 77 хиляди лева за транспортирането на младата жена до клиниката \"Анадолу\" в Турция.  Оттам до България тя ще лети с военно-транспортния хеликоптер \"Кугър\", ако състоянието ѝ позволява. Тя ще кацне на летище \"Враждебна\", където ще я очаква специализирана линейка.  Дали обаче тя ще бъде транспортирана с военен самолет или хеликоптер до София все още не е ясно, обяви военният министър Красимир Каракачанов.", "date": "2018.05.02", "title": "Връщат вкъщи болната Теди с военно-транспортния хеликоптер \"Кугър\""}
{"url": "https://www.bgonair.bg/sutreshen-blok/2018-05-02/legnali-politsai-zastrashavat-shofyori-i-peshehodtsi-tryabva-standart-smyata-filip-bri4ka-ta", "text": "\r\n Незаконни и опасни легнали полицаи масово затрудняват родните шофьори. Един от елементите за подобряване на пътната безопасност цели 6 години съществува без контрол. Още през 2012 г. е приета наредба, според която трябва да се премахнат всички легнали полицаи, които не са изградени по наредбата и не отговарят на описаните изисквания. \"Има огромен проблем с легналите полицаи и той съществува от много години. Всички свикнаха да спират на пешеходни пътеки, но в същото време те са извън всякакви норми и стандарти. 90% от случаите не са маркирани и осветени\", категоричен е автоекспертът и влогър Филип Лазаров - Bri4ka-та в \" \". Той е на мнение, че вместо да подобряват пътната безопасност, 99% от пешеходните пътеки вредят на шофьорите, а с това поставят под опасност живота на пешеходците. \"Самото препятствие трябва да бъде поставено преди пешеходната пътека, за да може самите шофьори да намалят предварително. Въобще няма пешеходна пътека, която да е еднаква с друга. Всеки си я прави както му скимне за добре\", уточни Bri4ka-та. Пред  автоекспертът отбеляза, че всички тези легнали полицаи много лесно чупят окачването на автомобила, а някои спортни коли не могат да преодоляват по-високи пешеходни пътеки. \"Трябва да се направят определени параметри за легналите полицаи, които да са валидни за всички. Нужен е конкретен стандарт. Нека управниците да погледнат как се правят нещата в Европа и да го въведат тук, защото е неприемливо\", добави още Филип Лазаров. \r\n  ", "date": "2018.05.02", "title": "99% от легналите полицаи са опасни! Нужен е стандарт, смята Филип Bri4ka-та"}
{"url": "https://www.bgonair.bg/sutreshen-blok/2018-05-02/politolog-bsp-tolkova-uporito-blaska-gerb-che-ne-go-ostavya-da-padne", "text": "\r\n Действията на БСП срещу управляващите вече не са интересни. Понякога си мисля, че ще спечелят много повече, ако спрат да се появяват и оставят ГЕРБ да се \"пържи в собствен сос\", да ползва негатива от собствените си гафове. Социалистите толкова упорито блъскат правителството, че не му дават да падне. Това каза в студиото на  изпълнителният директор на \"Галъп интернешънъл\" Първан Симеонов. По думите му червените са прекалено активни и по този начин дават възможност на управляващите да обяснят всеки свой гаф с оправданието, че това е работа на опозицията.  Пред  политологът коментира още, че докато БСП се движи в една \"предвидима величина\", президентът Румен Радев се опитва да бъде острие на цялата опозиция.  \"Играта на държавния глава е опасна. От една страна той е избран, за да бъде коректив, а от друга - за да обединява. Социалистите съвсем логично пък се опитват да се \"пакетират\" с него, тъй като е много висока рейтингова фигура. По този начин обаче му правят мечешка услуга, защото го карат да изглежда партиец\", подчерта Първан Симеонов. Той посочи, че управляващите безспорно виждат конкурент в  лицето на президента и затова се опитват да рушат неговия рейтинг.  ", "date": "2018.05.02", "title": "Политолог: БСП толкова упорито блъска ГЕРБ, че не го оставя да падне!"}
{"url": "https://www.bgonair.bg/sutreshen-blok/2018-05-02/bivsh-poddrazhnik-na-ivancheva-sklonna-e-kam-koruptsiya", "text": "\r\n Това подчерта  , която е бивш поддръжник на задържания за подкуп кмет на столичния \"Младост\" Десислава Иванчева. Тя беше член на инициативния комитет, който издигна Иванчева за поста, но признава, че в момента се чувства подлъгана от нея. По думите и е имало случаи, в които Иванчева не е защитила каузата срещу презастрояването и даде конкретни примери в студиото на  . Междувременно изпълняващият длъжността кмет на \"Младост\" Владимир Клисуров подаде оставка. Това се случва няколко дни след като Столичният общински съвет го избра за поста. Сред мотивите да се оттегли той посочва, че не желае да бъде политическа пионка. \" \", коментира Кристина Тодорова и добави, че от думите на Клисуров не личи нищо друго освен страх.  отговори на твърденията на Тодорова и защити Десислава Иванчева. Той посочи, че не вярва тя да е взела подкуп и по думите му всичко е нагласено. \" \", обясни Христов пред  . \"Презастрояването в \"Младост\" е факт от години и никой от Столичния общински съвет не обръща внимание. ГЕРБ се опитват да изкарат протестите противозаконни, което не е истина\", каза още Тодорова.  ", "date": "2018.05.02", "title": "Бивш поддръжник на Иванчева: Склонна е към корупция!"}
{"url": "https://www.bgonair.bg/sutreshen-blok/2018-05-02/zhazhda-za-izyava-ekstremni-selfita-zhivotat-na-deteto-ni-visi-na-raba", "text": "\r\n Това подчерта бизнесменът и продуцент  , след като деца увиснаха от покрива на 16-етажен блок в Пловдив, за да си направят зрелищни клипчета и снимки. Полицията започна разследване по случая. Преди по-малко от година дъщерята на Кирил Вълчев също си направи опасно селфи. Той обясни, че дъщеря му е акробат и е сред хората, които имат различни възможности от останалите. \"Мястото, на което прави това шоу не е екстремно, защото на около метър има площадка, ако случайно падне. Не може да ограничаваме всички и да живеем в общество на страх. Като не можеш да правиш нещо, седиш си вкъщи и си знаеш мястото\", уточни Вълчев в  . По думите му животът е изкуствен, хората не са щастливи и живеят зле. Кирил Вълчев смята, че светът е грешен, хората искат да почувстват нещо истинско и затова прибягват до екстремните селфита. \"Думата \"внимание\" мотивира младежите да правят тези безумни снимки. Има липса на диалог, търсене на идентичност. Копират се един друг, не са склонни да слушат авторитетите\", обясни пред  . Тя се съгласи, че заобикалящата среда е голям фактор, но подчерта, че родителят е този, който би могъл да има контрол на средата. \"Добре е родителите да говорим \"до посиняване\". Отделяйте им време, наблягайте на качеството\", посъветва тя. \"Децата са зарязани, гледат ги някакви чужди хора, родителите правят кариери, накрая не познават децата си. Децата си мислят, че ще бъдат звезди в този електронен свят. Семейството е унищожено, всеки се развежда. Светът отива към своя край\", заключи песимистично Кирил Вълчев – Скалата.  ", "date": "2018.05.02", "title": "Жажда за изява, екстремни селфита... Животът на детето ни виси на ръба!"}
{"url": "https://www.bgonair.bg/bulgaria/2018-05-02/zadarzhaha-mladezha-strelyal-po-velostoyanka-v-burgas", "text": "Полицията в Бургас задържа младежа, който стреля по велостоянка в града. Това е 22-годишният Николай от комплекс Славейков. Той произвел два изстрела с газов или въздушен пистолет по съоръжението за отдаване на велосипеди под наем.  Нанесените щети са за 2300 лв. Стрелбата става в близост до спортен комплекс, пълен с деца. Причините за вандалския акт са в процес на изясняване.", "date": "2018.05.02", "title": "Задържаха младежа, стрелял по велостоянка в Бургас"}
{"url": "https://www.bgonair.bg/bulgaria/2018-05-02/balgariya-i-velikobritaniya-zaedno-sreshtu-kontrabandata-na-tsigari-obyavi-premiera", "text": "\r\n Службите ни продължават работата си с Великобритания срещу контрабандата на цигари. Това обяви премиерът след среща с британския посланик Ема Хопкинс.  Поводът за срещата е успешна съвместна операция в Ирландия срещу фабрика за производство на незаконни цигари. \"Нашите служби работят много добре с Великобритания. Стотици милиони паундa операции правим там с тях. Когато отчитахме най-ниските нива на контрабанда в България, най-високите във Великобритания се оказах прав. По 200 млн. паунда произвежда само тази фабрика\", коментира министър-председателят.", "date": "2018.05.02", "title": "България и Великобритания заедно срещу контрабандата на цигари, обяви премиерът"}
{"url": "https://www.bgonair.bg/sutreshen-blok/2018-05-02/prof-bozhidar-dimitrov-boyko-borisov-i-valentin-radev-v-han-kubrat-zashto-ne", "text": "\r\n Според Агенцията по вписванията нарушаваме член 1 от Конституцията, в който се казва, че България е парламентарна република, а не президентска. Такава промяна не можело да се извърши. Това не е вярно. Така проф. Божидар Димитров коментира в \" \" отказа на Агенцията по вписванията да регистрира основаното от него Национално движение \"Хан Кубрат\". \" Според чл.158 Велико Народно събрание или референдум може да премахне не някой член от Конституцията, а цялата Конституция. Ние ще се борим за това\", допълни Димитров. Професорът обясни, че мотивите за отказа не са сериозни и очаква подкрепа от хора като Бойко Борисов и Валентин Радев. \"Ние сме заплаха за около 2/3 от политическия елит. Много ще изчезнат от политическата сцена, ако ние дойдем. Ние се борим срещу влиянието на партиите. Искаме от 240 депутатите да станат 100. Те са напълно достатъчно да коват закони, а не две седмици да разсъждават дали е имало Народен съд\", отбеляза още основателят на движение \"Хан Кубрат. Според него националното движение е \"заплаха за много Бат Сали-та, които в момента са на власт\". \"Смяна на Конституцията може да стане. Търсим подкрепа не само от Слави Трифонов, а и от организации като партия \"Възраждане\", \"Зелените\" и други. Все още не съм обявил референдум. Чакам НС да свика ВНС. Кога Божидар Димитров се е отказвал?\", подчерта историкът пред  . Димитров отбеляза, че има хора, които са се отказали от участие в движението, само защото ги грози уволнение от държавна работа.", "date": "2018.05.02", "title": "Проф. Божидар Димитров: Бойко Борисов в движение \"Хан Кубрат\"? Защо не"}
