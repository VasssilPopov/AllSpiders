{"url": "https://www.bgonair.bg/world/2019-04-30/avtomobil-se-vryaza-v-targovski-tsentar-v-hamburg", "text": "Автомобил се заби в търговски център в германския град Хамбург. При инцидента са ранени двама души, включително и шофьорът.  Според полицията не става въпрос за тероризъм, а за инцидент.  На излизане от паркинга шофьорът внезапно тръгнал към търговския център, влязъл през стъклените врати и се спрял в ескалатор, увиснал наполовина над един от етажите.  Посетителите са били евакуирани незабавно, случаят се разследва.", "date": "2019.04.30", "title": "Автомобил се вряза в търговски център в Хамбург"}
{"url": "https://www.bgonair.bg/world/2019-04-30/gartsiya-se-gotvi-za-mashtabna-transportna-stachka", "text": "Гърция се готви за мащабна транспортна стачка. Очаква се утре да започне 24-часов протест, който ще засегне автобусния и градския транспорт. Ще стачкуват и служителите на метрото, корабите и фериботите.  Шофьорите на градския транспорт, който обслужва Атина и Пирея, ще протестират през целия работен ден. Същата ще бъде ситуацията и при служителите на кораби и фериботи.  А метрото ще стачкува от 9.00 часа до края на работното време. Трамваите, такситата и междуградските автобуси, както и другият масов транспорт, ще се движат съгласно разписанията.  За допълнителна, по-подробна информация, българските граждани могат да се обръщат към посолството в Атина на телефони 0030 2106748105 и 0030 6937096220.  Пътуващите могат да се свързват и с бреговата охрана в Гърция и туристическите компании, чиито услуги са използвани при резервациите.", "date": "2019.04.30", "title": "Гърция се готви за мащабна транспортна стачка"}
{"url": "https://www.bgonair.bg/bulgaria/2019-04-30/zhena-e-s-opasnost-za-zhivota-sled-kato-darvo-padna-varhu-kolata-", "text": "Инцидент заради опасното време. Жена е с опасност за живота след като дърво падна върху автомобил на пътя Пазарджик - Белово, съобщиха от местната полиция. В колата е пътувало семейство от Костенец - мъж, жена и дете. Жената е с опасност за живота. Детето е невредимо. Дървото е паднало в резултат на силните пориви на вятъра. По същото време градушка удари Благоевград, Русе и Полски Тръмбеш. Там ледените топчета са били с размер 5-8 мм, като градушката е била съпътствана и с гръмотевична буря. за опасно време. В осем области на страната в Северна България се очаква силен вятър, предупреждават синоптиците. Там е обявен и жълт код.  ", "date": "2019.04.30", "title": "Жена е с опасност за живота, след като дърво падна върху колата ѝ"}
{"url": "https://www.bgonair.bg/world/2019-04-30/sblasatsi-v-milano-naprezhenie-mezhdu-neofashisti-i-politsiyata", "text": "Напрежение в Италия. На неофашистки митинг в Милано се стигна до сблъсъци между крайнодесни активисти и полицията в Италия.  Неофашистите се бяха събрали, за да отбележат убийството на техен активист преди 40 години. В Италия всички форми на профашистка пропаганда, които са смятани за опит за възобновяване на фашистката партия, са незаконни. ", "date": "2019.04.30", "title": "Сблъсъци в Милано: Напрежение между неофашисти и полиция"}
{"url": "https://www.bgonair.bg/world/2019-04-30/pozhar-v-aets-v-ukrayna-za-malko-ne-dovede-do-nov-chernobil", "text": "Пожар е избухнал вчера вечерта в АЕЦ Ровно в Западна Украйна. Инцидентът е довел до спиране на третия енергиен блок на централата, съобщиха днес украинските власти, като увериха, че нивото на радиация не се е повишило, предава Франс прес. Огънят в атомната електроцентрала, разположена на около 300 км от Киев, е бил овладян за час. Избухнал е в електрически трансформатор и е задействал системата за защита на реакторите. Причините за пожара се изясняват. Третият реактор продължава да е извън експлоатация и към момента заради подмяна на подпалилия се трансформатор. В Украйна има четири действащи АЕЦ с общо 15 реактора, които доставят около 50% от електричеството на страната.", "date": "2019.04.30", "title": "Пожар в АЕЦ в Украйна за малко не доведе до нов Чернобил"}
{"url": "https://www.bgonair.bg/economy/2019-04-30/britantsite-ne-iskat-da-hodyat-na-pochivka-v-evrozonata", "text": "Британските туристи все по-често избягват Еврозоната като туристическа дестинация поради продължаващата несигурност на Brexit. Това става ясно от доклад на британския туроператор Thomas Cook. Преди всичко Турция се възползва от това, като заменя Гърция като втората любима дестинация на британците през тази година. Тунис отново печели благоразположението на британците, но Испания все още е цел номер едно, пише . Докато през миналата година само 38% от британските клиенти на Thomas Cook са резервирали почивка извън еврозоната, през тази година това ще направят 47% от тях - малко под половината. В проучването 43% от клиентите на Thomas Cook заявяват, че не искат да отидат на почивка в ЕС. Според оператора причината за спада на желанието за пътуване в страните от еврозоната е преди всичко резкият спад в стойността на британския паунд спрямо еврото и продължаващата несигурност за излизането от ЕС. Това обяснява и засиления интерес към пакетните сделки: Туристите искат по този начин да се хеджират срещу валутните рискове. Около две трети от клиентите на Thomas Cook са резервирали пакет „ол инклузив“ през 2019 г. - леко увеличение спрямо предходната година. Паундът загуби около 12% от стойността си спрямо единната валута след референдума за Brexit през 2016 г. Така почивката за британците в еврозоната става значително по-скъпа. За доклада си  Thomas Cook е интервюира 28 500 клиенти за плановете им. Оценени са и  вече направени резервации. Снимка: Pixabay  ", "date": "2019.04.30", "title": "Британците не искат да ходят на почивка в еврозоната"}
{"url": "https://www.bgonair.bg/reportazhi/2019-04-30/naprezhenie-vav-venetsuela-guaydo-s-opit-za-voenen-prevrat-sreshtu-maduro", "text": "\r\n Напрежение във Венецуела. Опозиционният лидер Хуан Гуайдо обяви началото на последния етап от плана за сваляне на президента Николас Мадуро. Стигна се до сблъсъци. В 3-минутна реч самопровъзгласилият се за временен президент на Венецуела отправи призив към своите привърженици и военните. Той поиска всички да излязат по улиците на страната и да сложат край на режима на призедента Николас Мадуро.  Обръщението, заснето преди разсъмване близо до главната военна база в Каракас \"Ла Карлота\", беше публикувано в Twitter. В него Гуайдо стои рамо до рамо с членове на въоръжените сили и опозиционния политик Леополдо Лопес, който беше под домашен арест.  А отговорът на властите в Каракас не закъсня. Специалните части използваха сълзотворен газ срещу Гуайдо и униформените, застанали на негова страна.  Според управляващите ситуацията е под контрол. Министърът на отбраната генерал Владимир Лопес заяви, че \"въоръжените сили остават твърдо в защита на законното управление на Мадуро\".  Събитията от днес са считани за най-смелия опит на Гуайдо да убеди военните да се изправят срещу Мадуро. Не е ясно обаче дали ходът му ще се окаже печеливш.  Ако не успее, това може да се разглежда като доказателство, че всъщност подкрепата към него не е толкова голяма, колокото самият той твърди.", "date": "2019.04.30", "title": "Напрежение във Венецуела: Гуайдо с опит за военен преврат срещу Мадуро"}
{"url": "https://www.bgonair.bg/bulgaria/2019-04-30/zemetresenie-s-magnitut-35-po-rihter-e-registrirano-kray-varna", "text": "Земетресение с магнитут 3.5 по скалата на Рихтер е регистрирано в 21:22 часа край Варна. То е с дълбочина от 2 км и е усетено в Провадия и Девня. От БАН обясниха, че трусът се категоризира като лек. Няма данни за пострадали и причинени материални щети.  ", "date": "2019.04.30", "title": "Земетресение с магнитут 3.5 по Рихтер е регистрирано край Варна"}
{"url": "https://www.bgonair.bg/world/2019-04-30/istorichesko-sabitie-v-yaponiya-imperator-akihito-abdikira-dnes", "text": "\r\n Исторически ден за Япония. Днес абдикира император Акихито – първият монарх, отказал се от престола на страната от повече от 200 години насам. Той получи легално разрешение за това, след като заяви, че възрастта и влошеното му здраве пречат да изпълнява задълженията си. 85-годишният монарх ще бъде наследен от сина си Нарухито. Пред императорската фамилия обаче стои въпросът за нейното оцеляване, защото Нарухито има само една дъщеря, която обаче не може да бъде наследник на трона, защото е жена. Специалните церемонии в Страната на изгряващото слънце бяха няколко. Най-напред Акихито трябваше да уведоми за абдикацията си митологичните предци на императорската фамилия. Последва ритуал пред близо 300 гости с последната му реч като монарх, излъчена на живо по телевизията. Десетки японци от цялата страна се събраха пред Императорския дворец, за да отбележат събитието. Императорът в Япония има предимно представителна роля и служи като национален символ. Самият Акихито спечели любовта на съгражданите си, посвещавайки живота си на народите, засегнати по време на Втората световна война и на японците, възстановяващи се след природни бедствия. Специалните церемонии в Страната на изгряващото слънце вече започнаха, като в момента Акихито уведомява за абдикацията си митологичните предци на императорската фамилия. \r\n Харесайте и страницата ни във Facebook ", "date": "2019.04.30", "title": "Официално: Император Акихито абдикира"}
{"url": "https://www.bgonair.bg/world/2019-04-30/nova-studena-voyna-pik-v-razhodite-za-otbrana-v-globalen-mashtab", "text": "Разходите за отбрана в глобален мащаб са достигнали през миналата година най-високото си ниво от края на Студената война насам, тласнати от увеличаването на заделените средства в САЩ и Китай. Това показва годишният доклад на аналитичния център Stockholm International Peace Research Institute (SIPRI). Според данните разходите за изминалата година са достигнали 1,82 трлн. долара – ръст от 2,6% спрямо предходния период. Това е и най-голямата сума от 1988 г. насам - първата година, за която статистиката се изготвя, пише . Разходите на САЩ на годишна основа през 2018 г. нарастват с 4,6% до 649 млрд. долара, с което страната остава най-големият прахосник на средства. Тя отговаря и за 36% от всички разходи в световен план, като отделените средства са приблизително равни на тези от всички следващи осем държави. Китай се нарежда на второ място с ръст от 5% до 250 трлн. долара през миналата година. Това е и 24-то последователно годишно увеличение за страната. България отбелязва значителен процентен ръст (23%) в отделените средства на годишна основа, като по този показател се нарежда на седмо място. Според доклада на SIPRI за отбрана сме похарчили 1,096 млрд. долара през миналата година. В региона по-голям ръст от нас отбелязват само Босна и Херцеговина (26%) и Турция (24%). Разходите на всички 29 страни членки на НАТО представляват малко над половината от тези в световен мащаб. Харесайте страницата ни във Facebook ", "date": "2019.04.30", "title": "Нова Студена война? Пик в разходите за отбрана в глобален мащаб"}
{"url": "https://www.bgonair.bg/world/2019-04-30/ispanskite-sotsialisti-si-davat-mesets-za-da-reshat-novoto-pravitelstvo", "text": "След като спечелиха парламентарните избори, испанските социалисти си дават месец, за да решат какво да е следващото правителство. Очаквано партията не успя да събере мнозинство, за да управлява сама. Досегашният премиер Педро Санчес обяви, че ще изчака европейските избори през месец май, преди да вземе окончателно решение. Вариантите пред него са няколко. Лидерът на социалистите може да сформира коалиция или с другата лява партия – \"Подемос\", и няколко по-малки формации, или с центристите от \"Сюдаданос\". Говори се обаче, че Санчес може да предпочете да оглави ново правителство на малцинството и да търси подкрепа от различни партии за различните си законодателни предложения. Харесайте и страницата ни във Facebook ", "date": "2019.04.30", "title": "Испанските социалисти си дават месец за сформиране на новото правителство"}
{"url": "https://www.bgonair.bg/ekrani/2019-04-30/sarbiya-i-kosovo-vazobnovyavat-pregovorite-pomezhdu-si", "text": "Сърбия и Косово са се съгласили да възобновят преговорите помежду си. Това е станало на вчерашната неформална среща на страните от Западните Балкани в Берлин. Под егидата на Франция и Германия е планирана и нова среща, която ще се проведе на 1 или 2 юли в Париж.  Както е известно Сърбия не признава независимостта на бившата си провинция. Напрежението между двете страни се засили миналата есен, когато Косово наложи 100% мита върху вноса на сръбски продукти. Ангела Меркел и Еманюел Макрон пък бяха категорични - не може да става дума за приемане в Евросъюза, докато западните ни съседки не уредят проблемите помежду си.  ", "date": "2019.04.30", "title": "Сърбия и Косово възобновяват преговорите помежду си"}
{"url": "https://www.bgonair.bg/denqt-on-air/2019-04-30/teodosiy-spasov-muzikata-mozhe-da-pomogne-na-politicheskite-i-sotsialnite-problemi", "text": "\r\n Албумът на Теодосий Спасов с фолклор и джаз \"Вяра“ от 2005 г. прерастна в концертна програма \"Фолклорът среща джаза“, която беше представена в София и Пловдив. На 1 юли в парка зад НДК от 19:00 ч. предстои голям концерт в изпълнение на формацията Western Balkans Band BG, създадена от емблематичния музикант. \"Музиката може да помогне на политическите и социалните проблеми. Тя ни свързва и като че ли е ключ за разбирателство. Провокира към прегръдка, духовен обмен и засилване на вярата и мечтите. Абстрахирана е от ежедневието и от всички неуредици - битови, политически и социални\", коментира Теодосий Спасов в предаването \" \". Пред   гостът сподели, че неговата публика е съставена от хора, които са мечтатели, искат да избягат от прозаичното, обичат импровизацията и да поемат риск. Музикантът посочи, че избира песните, по които да работи, спрямо текста и мелодията им. \"Изпитвам необходимост да интерпретирам по моя начин за моите съвременници\", обясни Спасов.", "date": "2019.04.30", "title": "Теодосий Спасов: Музиката може да помогне на политическите и социалните проблеми"}
{"url": "https://www.bgonair.bg/denqt-on-air/2019-04-30/karlos-kontrera-nasilieto-nad-politsai-e-nedopustimo", "text": "\r\n От \"Атака\" с ултиматум към Каракачанов след инцидента в Куклен. Депутатът от \"Обединени патриоти\" и част от ръководството на \"Aтака\" Павел Шопов призова вицепремиера да се справи с ромската престъпност. В противен случай щял да бъде сменен.  Предупреждението е по повод скандала, който избухна заради силна музика и нападение срещу полицейски екип в Куклен. Припомняме, че бяха арестувани седем души. Вчера прокуратурата удължи ареста на петима от тях.  \"По-важно е подобен тип проблеми с обитателите на ромските гета, да бъдат разрешени. Като че ли има епидемия от системни обществени прояви, генерирани от тези хора. Защото при тях важат други правила, има друг ред и различно светоусещане\", коментира в студиото на   общинският съветник от ВМРО Карлос Контрера. \"Обитателите на гетото нямат нищо общо с нашия общоприет морал. Не може да нападаш служители на реда или пък лекари, които са дошли, за да ти спасят живота\", допълни още той. По думите му, от ВМРО години наред се опитвали да насочат общественото внимание по темата. За съжаление - без успех. \"Очевидно е, че в страната ни има проблем с насилието над полицаи. Това нито е първият, нито последният подобен случай. Спомнете си събитията през изминалата година в Ботевград, когато се наложи жандармерията да се намеси и да стреля\", отсече Контрера. Пред   той бе категоричен, че на първо място трябва да бъде подобрено състоянието на правоохранителните органи в страната.", "date": "2019.04.30", "title": "Карлос Контрера: Насилието над полицаи е недопустимо!"}
{"url": "https://www.bgonair.bg/denqt-on-air/2019-04-30/ideologiyata-na-islyamska-darzhava-e-nepokatnata-smyata-ekspert-po-sigurnostta", "text": "Шри Ланка остава в извънредно положение осем дни след ислямистките атаки, които удариха църкви и луксозни хотели. А междувременно лидерът на терористичната групировка \"Ислямска държава\" Абу Бакр ал Багдaди се появи във видеоклип за пръв път от пет години насам. В разпространеното от самата организация видео, мъж с брада, приличащ на Багдaди, заявява, че групировката ще търси отмъщение за всички нейни членове, които са били убити или се намират в затвора. Жив ли е той и очакват ли се нови атентати? По темата говори  \"Операцията в Шри Ланка е перфектна по характер и изпълнение. \"Ислямска държава\" пое отговорност, още преди експертите да знаят за какво става въпрос. Сега вече разполагаме с информация, че това не е дейност на местна организация, а има връзка с други такива и човекът, който е установен като ръководител - Мохамед Хашим, вероятно е принадлежал на британските клетки\", посочи в студиото на   експертът по сигурност Славчо Велков. Той поясни, че въпросният атентатор е образован и от богато семейство, което показвало, че бедността не е задължителна за този вид тероризъм. По думите му \"Ислямска държава\" е загубила територия и военна сила, но идеологията ѝ е непокътната и може много бързо да създаде условия за приемане на нейните правила. Според Велков видеото, в което говори лидерът на терористичната групировка, е направено, за да даде вяра и да мотивира последователите си. Експертът смята още, че операцията в Шри Ланка показа връщане на тактиката от Ирак - мишените са църкви и синагоги. Той допълни, че видеото не е за подценяване, заради \"неадекватните системи за сигурност в Европа\". \"Трябва да бъдем много внимателни, когато правим гръмки изявления, защото опасността е реална\", сподели пред  Славчо Велков. Той подчерта, че в Европа все още няма единна стратегия за противодействие на тероризма. А идеологията на \"Ислямска държава е много силна, защото бързо прониква в мозъка на човек.  ", "date": "2019.04.30", "title": "Идеологията на \"Ислямска държава\" е непокътната, смята експерт по сигурността"}
{"url": "https://www.bgonair.bg/reportazhi/2019-04-30/obbezlyudyavaneto-na-balgarskite-sela-prodalzhava", "text": "\r\n Обезлюдяването на селата продължава. Това сочат данните на НСИ към края на миналата година.  Така вече близо 600 села, или с 20 повече от 2017, нямат нито един жител или под 10 обитатели. С две повече са и населените места без нито един постоянен жител. А селата, в които живее само по един човек, са 72.  Най-много села без жители или само с няколко обитатели има в Габровска област. Именно в Габровско и Великотърновско са половината от обезлюдените села.  Най-голямото българско село и миналата година е Лозен с над 6 хиляди души - селото е по-голямо от повече от половината градове в страната. \r\nДокато много населени места опустяват, в едно село в Странджа кипи живот. Освен че се разраства през последните години, в селото няма и безработни, нито хора на социални помощи. \r\nИма училище, детска градина, аптека, нова спортна площадка и дори фризьорски салон.  Кметът разказва, че с. Росен се разраства заради залежите на медна руда. В края на 90-те години рудникът е закрит и селото запада. Заради близостта на морето и редовният транспорт селото пак се развива. Снимка: Pixabay Харесайте и страницата ни във Facebook ", "date": "2019.04.30", "title": "Обезлюдяването на българските села продължава"}
{"url": "https://www.bgonair.bg/world/2019-04-30/osuetiha-bombena-ataka-v-sasht-podgotvyana-ot-bivsh-pehotinets", "text": "Американските власти са осуетили планирано бомбено нападение срещу крайнодясна демонстрация. Арестуван е 26-годишен ветеран от армията, който приел исляма.  Бившият пехотинец Марк Доминго имал идеи също така за атаки срещу евреи, църкви и полицията. А мотивите му били отмъщение за стрелбата срещу джамии в новозеландския град Крайстчърч от миналия месец.  От ФБР стигнали до него чрез агент, който се представил за потенциален негов съучастник. Според съдебни документи Доминго се опитвал и да конструира оръжие за масово поразяване.  Той е задържан в петък, но информацията за ареста му се появи едва днес. Харесайте страницата ни във Facebook ", "date": "2019.04.30", "title": "Осуетиха бомбена атака в САЩ, подготвяна от бивш пехотинец"}
{"url": "https://www.bgonair.bg/bulgaria/2019-04-30/snimki-na-razpanat-rozov-pelikan-varhu-ukazatelna-tabela-vazmuti-horata-v-sotsialnite-mrezhi", "text": "\r\n Розов пеликан беше разпънат на указателна табела в началото на град Раднево. Снимките на птицата възмутиха хората в социалните мрежи.  Оказа се, че тя е починала в резултат на токов удар. След това обаче - някой е поставил пеликана върху пътния знак.  Разпънатата мъртва птица е била намерена от природозащитника Георги Дудев от Зелени Балкани. \r\nВижте още във видеото!", "date": "2019.04.30", "title": "Снимки на разпънат розов пеликан върху указателна табела възмутиха хората"}
{"url": "https://www.bgonair.bg/direktno/2019-04-30/80-protsenta-ot-balgarite-materialisti", "text": "\r\n Изследване на БАН показва, че 80 на сто от българите са фиксирани към постигане на материалното. Като една пета от сънародниците ни са готови да намерят и вратичка в закона, каза проф. Емилия Ченгелова от БАН. Според нея е висок процентът на тези, които смятат, че сивата икономика е вариант да изкарат повече пари. Тези хора са 65 процента. Биляна Милева от BG БЪДИ АКТИВЕН цитира изследване, което показва, че голяма част от децата у нас са с наднормено тегло. Те нямат възпитани двигателни навици. Милева разказа в предаването по   за инициативата \"Ден без асансьори\".        ", "date": "2019.04.30", "title": "80% от българите - материалисти"}
{"url": "https://www.bgonair.bg/bulgaria/2019-04-30/22-novi-avtobusa-na-priroden-gaz-tragvat-iz-sofiyskite-ulitsi", "text": "\n 22 нови автобуса тръгват по улиците на София. Те ще се движат по линия 604, а от средата на май ще обслужват и линии 113, 384 и 75. На паркинга на зала \"Арена Армеец\" кметът на София Йорданка Фандъкова присъства на пускането в експлоатация на новите возила. \"Средствата за закупуване на тези 22 нови автобуси бяха икономисани от закупуването преди няколко години на първите нови 110 дизелови автобуси. Тогава взехме решение, че ще купим още автобуси. Бяхме започнали програмата за намаляване на вредните емисии и аз поисках новите автобуси да бъдат на природен газ\", каза Фандъкова.  Тя обяви и че до средата на годината ще бъдат пуснати още 60 автобуса на природен газ.  Автобусите са марка Ютонг, нископодови, климатизирани, с възможност за ползване на интернет от пътниците. Екологичният им стандарт е Евро 6.  ", "date": "2019.04.30", "title": "22 нови автобуса на природен газ тръгват из софийските улици"}
{"url": "https://www.bgonair.bg/sutreshen-blok/2019-04-30/neposilni-taksi-ochakvat-balgarskite-studenti-na-ostrova-sled-brexit", "text": "\r\n От следващата учебна година университетите във Великобритания ще събират по-високи такси за студенти от Европа, в това число и български. Новината съобщава британското издание \"Гардиън\". Промяната в правилата за обучение на Острова ще влязат в сила след Brexit, ако Министерството на образованието не реши друго. Какви са алтернативите за българските студенти - темата в \"България сутрин\" коментираха журналистите Рой Хил и Бетина Жотева.  \"135 хил. студенти от Европейския съюз е имало миналата година във Великобритания. Средната такса на година е 10 хил. паунда. Голяма част от тези пари са студентски заеми с много ниска лихва\", посочи Бетина Жотева. Рой Хил отбеляза, че това са солидни приходи за икономиката на Острова, но и очакван ефект от Brexit. По думите му таксите за студентите от трети страни може да достигнат 35 хил. паунда на година. \"Те не държат картите, Европа държи картите. Възможно е таксите в Европа за британците да скочат десетократно\", каза той пред Bulgaria ON AIR. \"По-нелепо управление Великобритания не е имала от десетилетия. Лейбъристите рядко излизат с някакъв смислен план. Не са готови да управляват. Чака ни много отговорна седмица, защото ще се срещат Тереза Мей и Джереми Корбин за споразумението за Brexit\", добави Бетина Жотева. И подчерта, че няма да е прецедент в ЕС, ако бъде направен втори референдум във Великобритания за членството в Общността. \r\n Харесайте страницата ни във Facebook ", "date": "2019.04.30", "title": "Непосилни такси очакват българските студенти на Острова след Brexit"}
{"url": "https://www.bgonair.bg/reportazhi/2019-04-30/npo-predlagat-opresnitelni-kursove-za-po-vazrastnite-shofyori", "text": "\r\n Неправителствени организации предлагат опреснителни курсове и медицински тестове за шофьорите над 60 годишна възраст. Въпреки че статистиката не дава данни колко от катастрофите са причинени от възрастни водачи, експертите в областта се обединиха около идеята, че контрол трябва да има. Александър се сдобил с книжката си веднага щом навършил пълнолетие. Вече 30 години зад волана е убеден в едно-не възрастта, а опита е водещият зад волана. Не така обаче е според автомобилния експерт и бивш рали пилот Румен Дунев.  \"Неслучайно автомобилните пилоти са ефективни и са силни до една възраст, след което идва време да хвърлят ръкавиците\", смята той. Ако контролът върху издаване на медицинските свидетелства при подновяването на документите е по-строг, според специалистите опреснителни курсове няма бъдат необходими. В България няма точни данни колко от катастрофите са причинени от водачи над 60-годишна възраст. Статистиката е категорична обаче, че над 50% от загиналите пешеходци в страната са над 65-годишни В крайна сметка и Александър, и бившият рали пилот Румен Дунев, са на мнение, че когато му дойде времето, ще върнат книжките си в КАТ. Към момента предложенията не са внесени за обществено обсъждане.  Харесайте и страницата ни във Facebook ", "date": "2019.04.30", "title": "НПО предлагат опреснителни курсове за по-възрастните шофьори"}
{"url": "https://www.bgonair.bg/bulgaria/2019-04-30/proveryavat-zamestnik-kmet-na-pernik-za-konflikt-na-interesi", "text": "\r\n Антикорупнионния фонд сигнализира: Обществена поръчка за близо 370 хил. лв. в община Перник е спечелена от фирма на първи братовчед на заместник-кмета на Перник. \r\nОбществената поръчка за ремонт на моста над река Струма край Перник е обявена през април 2016 г. Тогава заместник-кмет, както и днес, е инж. Владислав Караилиев, роднина по съребрена линия на Иво Гаджев, управител на фирмата-строител \"Виа интелегро\".  Съгласно действащия тогава закон за обществените поръчки фирмата не трябва да бъде допусната до конкурса, ако е свързана по съребрена линия с ръководни фигури от общината до четвърта степен.  През 2017 Заместник-кметът е уведомил за родствената си връзка.  От Антикорупционния фонд не са установили липса на такава декларация. Предстои да се установи съдържанието ѝ. Ако изпълнителят е декларирал, че няма родствена връзка със заместник-кмета, то същият носи наказателна отговорност по чл. 313 от НК за неверни данни, което е посочено и в документа. По случая са сезирани прокуратурата, антикорупционната комисия и агенцията за държавна финансова инспекция. Харесайте и страницата ни във Facebook ", "date": "2019.04.30", "title": "Проверяват заместник-кмет на Перник за конфликт на интереси"}
{"url": "https://www.bgonair.bg/bulgaria/2019-04-30/obzhalvat-spiraneto-na-stroezha-na-zlaten-vek", "text": "Обжалват спирането на строежа на небостъргача \"Златен век\". В националния строителен контрол е получена писмената жалба от фирмата-строител \"Артекс\". Тя е срещу действията на ДНСК.  На 15 април строителният контрол спря окончателно строителството в столичния квартал Лозенец. Мотивите бяха, че не е презаверено разрешителното за строеж и конструктивни дефекти на сградата. Част от тях \"Артекс\" са остранили самоволно и без документи.  ", "date": "2019.04.30", "title": "Обжалват спирането на строежа на \"Златен век\""}
{"url": "https://www.bgonair.bg/bulgaria/2019-04-30/bus-se-preobarna-vav-varnensko-selo-postradaha-7-dushi", "text": "\r\n 7 души са пострадали при катастрофа с автобус в село Припек, съобщиха от полицията във Варна. Сигналът е подаден около 10.45 часа. Според първоначалната информация 70-годишният водач на микробус \"Мерцедес” от масовия транспорт по неизяснени към момента причини губи контрол над превозното средство, минава през разделителна мантинела, преобръща се и отново се връща на гумите си. Вследствие на произшествието в болнично заведение са отведени седем души, които са без опасност за живота. Изяснява се какви са травмите им. Работата по случая продължава. Харесайте и страницата ни във Facebook ", "date": "2019.04.30", "title": "Бус се преобърна във варненско село, пострадаха 7 души"}
{"url": "https://www.bgonair.bg/bulgaria/2019-04-30/uchilishten-avtobus-s-tri-detsa-katastrofira", "text": "\r\n Училищен автобус с три деца катасрофира този следобед. Инцидентът е станал на главния път между Айтос и Карнобат. \r\nЗа щастие учениците са невредими. Наложило се обаче те да бъдат извадени след рязане на ламарините. Инцидентът станал при разклона за село Чукарка. Учениците са се връщали от училище от Айтос и са пътували за родното си село Пирне. Шофьорът на автобуса отнема предимството на лек автомобил и предизвиква верижна катастрофа с микробус. На място бяха изпратени екипи на полицията, за да извършат оглед. Разследва се дали шофьорът на училищния автобус е карал с превишена скорост. Харесайте и страницата ни във Facebook ", "date": "2019.04.30", "title": "Училищен автобус с три деца катастрофира"}
{"url": "https://www.bgonair.bg/bulgaria/2019-04-30/so-plashta-10-hil-lv-za-peyka-i-1000-lv-za-koshche-za-bokluk", "text": "\r\n Колко струва една нова пейка в централната част на София? Според разследване на вестник \"Сега\", Столичната община плаща 10 хил. лева за пейка в обновеното каре между улиците \"Граф Игнатиев\", градинката \"Кристал\" и пространството около Народното събрание. В публикацията на вестник \"Сега\" се твърди, че София си е поръчала скъпи мебели за центъра. И общината ще плати по 10 000 лв. за градска пейка, 1000 лв. за кошче за боклук и по 400 лв. за обикновен ламаринен знак.  Както и че част от информацията за ремонтите не е публично достъпна. Столичният кмет Йорданка Фандъкова обяви изнесените факти за фалшива новина.  Тя потвърди, че в района на \"Александър Невски\" има 11 пейки от по 10 хил. лева, но това не били класически дървени пейки, а големи елементи от лят камък, които се изливат на място и върху тях се монтират дървени пейки.  Относно изнесения ценоразпис, от Столичната община коментираха, че сравняването на цени от мострени каталози не е коректно, защото в тях не се включвала нито доставката, нито монтажа.  От \"Джи Пи Груп\" опровергаха твърденията, че ценовата им оферта е била скрита на сайта на общината, като допълват, че елементите и техните цени са вписани в ценовата оферта в документацията на обществената поръчка. От другата фирма изпълнител на ремонта \"ПСТ Груп\" все още не са коментирали информацията.", "date": "2019.04.30", "title": "СО плаща 10 хил. лв. за пейка и 1000 лв. за кошче за боклук?"}
{"url": "https://www.bgonair.bg/bulgaria/2019-04-30/nsi-22-ot-naselenieto-v-stranata-zhivee-pod-praga-na-bednostta", "text": "1/4 от българите една свързват двата края. През миналата година НСИ отчита, че линията на бедност е 351.11 лв., а с по-малко пари от тези на месец са живеели над един милион и половина души или 22% от населението на страната, пише . Според националната статистика, ако в доходите на домакинствата се включат доходите от пенсии, но се изключат социалните обезщетения, семейните помощи и добавки, равнището на бедност се повишава от 22 на сто до 29.5%. Основно в бедност живеят безработните  - 56.1% за 2018 г. Образователното равнище оказва съществено влияние върху риска от бедност при заетите лица. Най-много работещи бедни са с начално и без образование – 66.2%. С нарастване на образователното равнище относителният дял на бедните сред работещите намалява приблизително 2 пъти за лицата с основно образование и над 4 пъти за лицата със средно образование. Делът на работещите бедни с висше образование е 6.2%. Оценките на бедността в зависимост от типа на домакинството показват, че най-висок е относителният дял на бедните сред едночленните домакинства с лице на възраст над 65 години, самотните родители с деца, както и домакинствата с три и повече деца. Относителният дял на бедните е най-нисък в домакинства с двама възрастни и едно дете (12.0%) и в домакинства с двама възрастни под 65 години (13.3%). От НСИ припомнят, че от 2015 г. към основния въпросник на изследването е добавен въпрос за етническата принадлежност на лицата в отговор на нарастващата нужда от информация за домакинствата по етнически признак, включително и оценки на бедността. Анкетираните лица сами определят етническата си група, а отговорът на този въпрос е доброволен През 2018 г. най-висок е делят на бедните сред лицата, самоопределили се от ромската етническа група - 68.3%, а най-нисък - сред лицата, самоопределили се от българската. Сред бедните от българската етническа група преобладават пенсионерите (48.7%), докато при ромската етническа група най-висок е относителният дял на безработните  - 39.2%. По отношение на работещите лица най-висок е относителният дял на работещите бедни сред ромската етническа група - 28.6%, при 26.5% работещи бедни от турската етническа група и 25.3% сред българската етническа група. Близо 70% от ромите с начално и без образование са бедни, докато при лицата с висше образование няма нито един беден. Хората са най- затрудните при плащането навреме на разходите свързани с жилището (27.5%). Успоредно с това 22.6% от лицата не могат да си позволят консумация на месо, пиле или риба всеки втори ден, а 19.6% от лицата не могат да посрещнат със собствени средства неочаквани финансови разходи. През 2018 г. 20.9% от населението живее в материални лишения. Харесайте и страницата ни във Facebook ", "date": "2019.04.30", "title": "НСИ: 22% от населението в страната живее под прага на бедността"}
{"url": "https://www.bgonair.bg/bulgaria/2019-04-30/blokada-v-tsentara-na-sofiya-ot-1-do-7-may-dvizhenieto-shte-bade-silno-ogranicheno", "text": "Блокада в центъра на София. Причините за това са инициативите по случай Деня на труда (1 май), предстоящото посещение на папа Франциск у нас, както и парада за Гергьовден.  Движението в централната градска част и паркирането ще бъдат силно ограничени и затруднен в зоната от Ректората до Ларгото. Първата реорганизация влиза в сила още тази вечер в 19.00 ч. заради предстоящото събитие на БСП, обяви по-рано столичният кмет Йорданка Фандъкова.  До утре следобед ще бъдат затворени паркингите на пл. \"Александър Невски“, пл. \"Александър I“ ,на ул. \"Оборище” между ул. \"Г.С. Раковски” и бул. „Васил Левски” и на моста пред националния стадион \"Васил Левски“. При необходимост, в часовете от 11 до 14 ч. на 1 май ще се затваря движението по ул. \"Леге\" между ул. \"Съборна“ и бул. \"Цар Освободител“, по бул. \"Княз Ал. Дондуков\" от ул. \"Веслец“ до бул. \"Кн. Мария Луиза“. Във връзка с посещението на папа Франциск и парада на Гергьовден, от вечерта на 2 май до сутринта на 7 май, ще има ограничения около \"Александър Невски“ и зоната около Ларгото.  Бул. \"Цар освободител“ между \"Г.С. Раковски“ и Ларгото ще бъде затворен за движение през цялото време.  По време на парада, на 6 май, бул. \"Цар Освободител“ ще бъде затворен в участъка от Ректората до \"Дондуков\". Промените ще засегнат и нощния градски транспорт, който в периода от 3 до 6 май ще се движи по нов маршрут.", "date": "2019.04.30", "title": "Блокада в центъра на София, от 1 до 7 май движението ще бъде силно ограничено"}
