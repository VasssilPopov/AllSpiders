{"url": "https://www.bgonair.bg/bulgaria/2019-03-28/kobrata-zaplashen-ot-sadebno-delo-zaradi-tseluvkata", "text": "Кобрата заплашен от съдебно дело. Американската журналистка ще подведе под отговорност Кубрат Пулев заради целувката след победата му в Съединените щати. Това съобщава американският таблоид \"Ти Ем Зи\".  Според медията Дженифър, по-известна като кралицата на голото суши, вече е наела едни от най-добрите адвокатки отвъд Океана.  Става въпрос за Глория Олред - с дългогодишен опит в защитата на правата на жените.  77-годишната Олред е представлява една от жените, обвинили продуцента Харви Уайнстийн в сексуален тормоз.", "date": "2019.03.28", "title": "Кобрата заплашен от съдебно дело заради целувката "}
{"url": "https://www.bgonair.bg/economy/2019-03-28/predi-klyuchovite-izbori-v-turtsiya-lirata-potana-s-novi-5", "text": "Турската лира се срина с 5% спрямо долара в четвъртък, докато страната се подготвя за местни избори този уикенд, съобщава CNBC. В ранния следобед доларът поскъпва с 4,83% спрямо лирата до 5,5864 лири. Спадът беше предизвикан от данните на централната банка, които показват, че е налице драматично намаляване на международните валутни резерви. Нетните международни валутни резерви на Турската централна банка са на стойност 142 млрд. лири (24,7 млрд. долара) за седмицата, приключваща на 22 март. Това е понижение с близо 10 млрд. долара за първите три седмици на март. \"Тези данни показват доближаване до критична ситуация\", коментира Тимъти Аш, старши стратег за развиващите се пазари в Bluebay Asset Management. Последните 24 часа са драматични за турската лира, тъй като правителството оказва натиск на банките да ограничат достъпа до турски лири за участниците на суаповия пазар или на други пазарни сегменти, за да предотвратят рязък спад в цената на лирата. Този ход има за цел да спре късите продажби срещу валутата преди местните избори в неделя, които се възприемат като своевременен референдум за турския президент Реджеп Тайип Ердоган. Анализатори в Турция очакват загуба за партията на Ердоган. Същите са и резултатите от националните анкетни проучвания сред населението. Турската валута се срина с около 30% през 2018 г.", "date": "2019.03.28", "title": "Преди ключовите избори в Турция: Лирата потъна с нови 5%"}
{"url": "https://www.bgonair.bg/bulgaria/2019-03-28/bsp-svikva-izvanredna-preskonferentsiya", "text": "\r\n БСП свиква извънредна пресконференция на партията заради думите на Чавушоглу, че Анкара се е намесила в поправките на Закона за вероизповеданията в България. Министерство на външните работи в България отхвърли твърденията на турския дипломат и подчерта, че поправките са гаранция за равнопоставеност на всички регистрирани деноминации у нас. Според народния представител от БСП Петър Витанов изказванията на турския външен министър са непремерени и не способстват за подобряване на двустранните ни отношения. От друга страна, в думите му имало някаква достоверност, смята социалистът. \"БСП няма за цел да яха такъв тип политически скандали. Много е притеснително, ако наистина сме се поддали на натиск от нашата съседка, защото това говори за неспособността на Външното министерство и правителството да провеждат самостоятелна политика\", коментира Петър Витанов в студиото на \"Денят ON AIR\". Народният представител от БСП допълни също, че ще изискат повече информация за проведените разговори между Захариева и Чавушоглу. Депутатът коментира и отсъствието на БСП от парламента. \"Ние имаме чуваемост. Даваме си сметка, че губим сериозна трибуна. Но нашето излизане даде възможност да се види реалната ситуация в българския парламент, хората, които всъщност взимат решенията и скритите коалиции\", подчерта Витанов пред Bulgaria ON AIR. Според него правителството не е способно да реши проблемите на България. По думите му то е замесено с корупционни скандали и е вредно за българското общество. Той е на мнение, че червените ще спечелят евровота. \"Нямам съмнение, че БСП ще спечели евроизборите и в момента, в който ги спечели, ще имаме пълно основание да считаме, че се е променила подкрепата и ГЕРБ не разполага с необходимата подкрепа от българското общество, за да управлява легитимно\", заяви Витанов. Депутатът отговори и на въпроса доколко е морално обвиняем като Елена Йончева да води листата на червените за евровота. \"КТБ беше ограбена под широко затворените очи на банковия надзор и БНБ и не ви ли се струва крайно несъстоятелно, че за всичко това е виновна Елена Йончева? Ние сме дълбоко убедени, че делото срещу нея е политическо мотивирано\", категоричен бе социалистът.", "date": "2019.03.28", "title": "БСП свиква извънредна пресконференция"}
{"url": "https://www.bgonair.bg/bulgaria/2019-03-28/8-godishna-prisada-za-ivan-ivanov-koyto-ubi-malkata-nikol-ot-burgas", "text": "8-годишна ефективна присъда за Иван Иванов потвърди тричленния състав на Бургаския апелативен съд. 15-годишният Иванов уби по изключително жесток начин 11-годишната Никол Йончева, съобщава пресцентърът на съда, пише  . Две съдебни инстанции признаха 15-годишния ученик със специални образователни потребности за виновен в жестокото убийство, разтърсило цяла България. Малката Никол е заклана в асансьор на панелен блок в бургаския жк.\"Меден рудник\"  на  20 август 2017 г. Тинейджърът е нападнал момичето с нож. Иванов е прерязал сънната артетия на Никол Йончева, тя е издъхнала от остра кръвозагуба. Съдебните инстанции приемат, че убийството е извършено срещу малолетно лице и по особено мъчителен за жертвата начин, като подсъдимият макар и непълнолетен е могъл да разбира свойството и значението на деянието и да ръководи постъпките си. Иван е осъден да плати 150 000 лв. на майката на убитото момиченце. Решението на Апелативния съд може да бъде обжалвано пред ВКС.", "date": "2019.03.28", "title": "8-годишна присъда за Иван Иванов, който уби малката Никол от Бургас"}
{"url": "https://www.bgonair.bg/denqt-on-air/2019-03-28/sotsiolog-kompromisite-v-politikata-ne-vodyat-do-nishto-dobro", "text": "\r\n \"Очевидно е, че цялата ситуация с вероизповеданията представлява една политическа кампания. Дори няма логическа връзка. Не става ясно в какво точно се е намесила Турция относно поправките в закона. Обществото пък от своя страна се възмути за някакви 8 млн. лева, които ако бяха опростени, щеше поне да се гарантира, че няма да има за в бъдеще дарения от чужди държави\", коментира в студиото на   социологът Юлий Павлов. Думите му идват на фона на решението на парламента да бъдат разсрочени дълговете на вероизповеданията, натрупани до края на миналата година. Отсрочката ще бъде за период от 10 години, като тя засяга основно главното мюфтийство, което дължи над 8 млн. лева на хазната. Промените бяха инициирани от ГЕРБ, след като първоначалното предложение за пълна финансова амнистия срещна широко обществено недоволство.  \"Стигна се до някакво компромисно решение. А в политиката подобни никога не водят нищо добро. Защото практиката показва, че при тях всеки губи по нещо\", отбеляза социологът. Пред   Юлий Павлов коментира още оставката на Цветан Цветанов и ситуацията в Народното събрание. \"Обстановката ще се нормализира. Премиерът Борисов, като един добър психолог, почти призна, че законът е нарушен, но не и от морална гледна точка\", каза гостът в студиото на Ганиела Ангелова.", "date": "2019.03.28", "title": "Социолог: Компромисите в политиката не водят до нищо добро!"}
{"url": "https://www.bgonair.bg/bulgaria/2019-03-28/kmetat-na-kalofer-gotov-da-napusne-posta-si", "text": "\r\n Кметът на Калофер Румен Стоянов е склонен да напусне поста си и да не обжалва решението на общинската избирателна комисия в Карлово, която го отстрани от длъжност.  До решението се стигна, след установяване на конфликт на интереси от страна на Румен Стоянов. Кметът е признат за виновен, затова че е назначил на работа в кметството братът на съпругата си като \"Старши специалист финансови дейности\". \r\n  \r\nСледобед пред кметството в Калофер се проведе спонтанен протест на хора в защита на градоначалника. До 10 дни Общинският съвет в Карлово ще трябва да реши кой да назначи за временно изпълняващ кмет на Калофер. Харесайте страницата ни във Facebook ", "date": "2019.03.28", "title": "Кметът на Калофер готов да напусне поста си"}
{"url": "https://www.bgonair.bg/notifikatsii/2019-03-28/ekaterina-zaharieva-privikva-turskiya-poslanik-u-nas", "text": "Министърът на външните работи Екатерина Захариева привиква турския посланик у нас. Причината е изявление на външния министър на Република Турция, в което намеква, че Анкара се е намесила в поправките на Закона за вероизповеданията. Двамата министри са разговаряли по телефона по искане на Мевлют Чавушоглу, който изразил притеснения, че поправките в българския Закон за вероизповеданията са насочени срещу мюсюлманската общност.  В позиция на Министерството на външните работи се казва: \"България не може да приеме намеса от чужда държава в законодателния си процес и такава не е била допускана. Обръщаме внимание, че изказването на министър Чавушоглу е дни преди местните избори в Турция. Практиката неведнъж е показвала, че използването на добросъседските отношения в такива ситуации обикновено не е от полза за никого\".", "date": "2019.03.28", "title": "Екатерина Захариева привиква турския посланик у нас"}
{"url": "https://www.bgonair.bg/bulgaria/2019-03-28/s-kolko-shte-skochi-tsenata-na-gaza-ot-1-april", "text": "Комисията за енергийно и водно регулиране ще вземе окончателно решение за цената на природния газ от 1 април.  \"Булгаргаз\" поиска увеличение с под 1% на синьото гориво за второто тримесечие на годината.  Ако Комисията одобри такова поскъпване, това няма да се отрази на цените на парното и топлата вода, тъй като увеличението ще е под 5%.  ", "date": "2019.03.28", "title": "С колко ще скочи цената на газа от 1 април?"}
{"url": "https://www.bgonair.bg/economy/2019-03-28/vuzf-i-sayuzat-na-yuristite-zapochvat-seminari-svarzani-s-danatsite-i-predizvikatelstvata-pred-biznesa", "text": "Лабораторията за научно-приложни изследвания към Висшето училище по застраховане и финанси VUZF Lab и Съюзът на юристите в България организират поредица от специализирани семинари по актуална съдебна практика във финансовата област. Те започват от 6 април и ще се провеждат периодично през следващите няколко месеца. Тяхната цел и мисия е да подпомогнат работата на практикуващите юристи и икономисти, като поднесат фокусирано практическо знание и обединят различни казуси и техните решения. Своя опит от първо лице ще споделят съдии от Върховния административен съд и административните съдилища, прокурори, хабилитирани преподаватели във ВУЗФ, дипломирани експерт-счетоводители и утвърдени експерти от юридическата и счетоводната практика, които ще бъдат лектори. Първият практически семинар ще се проведе на 6 и 7 април 2019 г. в сградата на ВУЗФ, зала 501. Неговата тема ще бъде \"Съдебна практика при облагане с ДДС\". “, обясни доц. д-р Григорий Вазов – ректор на ВУЗФ и изп. директор на VUZF Lab. По време на първия семинар ще се разискват някои от най-актуалните юридически, финансови и счетоводни казуси в данъчната практика. Ще се представят и основните схеми на вътреобщностни измами с ДДС, които се използват за „източване“ на ДДС, чрез вериги от фиктивни сделки, възможни при сега действащата система на облагане с ДДС при трансгранична търговия между предприятия, регистрирани в две или повече юрисдикции в ЕС. Ще се обсъдят и направените до момента предложения на ЕК за регулация на т.нар. единна ДДС зона за преодоляване на трансграничните данъчни измами. Лектори на семинарите на 6 и 7 април ще бъдат Милена Златкова, съдия във Върховния административен съд (ВАС) и доц. д-р Десислава Йосифова, ръководител на катедра “Счетоводство и контрол” във ВУЗФ. Те ще представят съдебната практика на ВАС и на Съда на ЕС при спорове, свързани с данъчното облагане на тристранни операции, продажбите онлайн в национални и чуждестранни сайтове, вътреобщностно придобиванe, вътреобщностни доставки и други любопитни казуси. Всички семинари ще се провеждат в сградата на ВУЗФ, зала 501, ет. 5, адрес: гр. София кв. “Овча купел”, ул. „Гусла“ №1. Повече информация за семинарите и график на предстоящите обучения можете да откриете на  . Медийни партньори на семинарите са:  ,   и  .", "date": "2019.03.28", "title": "ВУЗФ и Съюзът на юристите започват семинари, свързани с данъците и предизвикателствата пред бизнеса "}
{"url": "https://www.bgonair.bg/lyubopitno/2019-03-28/renault-podnovyava-pregovorite-za-slivane-s-nissan", "text": "Френският автомобилен концерн Renault възнамерява да поднови разговорите за сливане с японската Nissan Motor Co Ltd в рамките на 12 месеца, след което ще се фокусира върху офертата за закупуване на Fiat Chrysler Automobiles NV, съобщава \"Ройтерс\".  Плановете сигнализират за връщане към стратегиите, подкрепяни от бившия ръководител на Nissan Карлос Гон, който постави основите на идеята за сливане с Fiat Chrysler. В края на 2018 г. Гон беше арестуван в Токио по обвинения за финансови машинации, което доведе до неговото отстраняване от председателския пост. Неотдавнашното сформиране на нов борд на автомобилния алианс, ръководен от председателя на Renault Жан-Доминик Сенар, засили увереността относно възможността на двете компании да продължат напред със своите планове за сливане. Fiat Chrysler също търси съюз или сливане, като дружеството провежда разговори със свои конкуренти за евентуална сделка, пише Очаква се Nissan и Renault също да обновят състава на своите бордове, като за момента компаниите отказват да дадат коментар по случая. Снимка: Pixabay", "date": "2019.03.28", "title": "Renault подновява преговорите за сливане с Nissan"}
{"url": "https://www.bgonair.bg/world/2019-03-28/ogromen-pozhar-v-stolitsata-na-bangladesh-otne-zhivota-na-5-dushi", "text": "Огромен пожар пламна в 19-етажна сграда в столицата на Бангладеш Дака. Най-малко 7 души са гинали, а над 60 души са пострадали. Много хора се оказали в огнен капан. Свидетели разказват, че хора са скачали от прозорците, викайки за помощ. На място са изпратени 19 пожарни коли. А хеликоптери заливат с вода горящата сграда. Пожарът е овладян. Причините за инцидента се изясняват. Миналия месец голям пожар отново в Дака отне живота на най-малко 70 души, а други 50 пострадаха.", "date": "2019.03.28", "title": "Огромен пожар в столицата на Бангладеш отне живота на 7 души"}
{"url": "https://www.bgonair.bg/science/2019-03-28/a1-gaming-league-sabra-nad-2000-dushi-geymari-i-posetiteli", "text": "\r\n Първият сезон на най-голямото гейминг събитие в България – \"A1 Gaming League\", приключи през уикенда. Изиграха се финалите на турнирите по CS:GO, League of Legends, FIFA19, Clash Royale и Hearthstone. Събитието се проведе в НДК и привлече над 2 000 души - геймъри и посетители, които си разделиха награден фонд от над 15 000 лева. В целия първи сезон на \"A1 Gaming League\" взеха участие над 4 500 човека, а следващият сезон ще започне на 6 април. Веднага след световната им премиера, A1 пусна в продажба новите флагмани на Huawei – P30 и P30 Pro.  Двата модела поставят акцент върху мобилната фотография като P30 Pro предлага четворна камера Leica и 10-кратно хибридно увеличение. И двата модела се предлагат онлайн на   и в нашата търговска мрежа с мобилните планове на А1. Въпросът в месечната игра, на който може да отговаряте правилно във Facebook страницата с коментар, под нашите новини и може да спечелите смартфона Xiaomi Redmi 6А. ", "date": "2019.03.28", "title": "\"A1 Gaming League\" събра над 2000 души - геймъри и посетители"}
{"url": "https://www.bgonair.bg/world/2019-03-28/nov-pochiven-den-vav-venetsuela-zashtoto-lipsva-elektrichestvo", "text": "Венецуелските власти решиха да обявят и днешния ден за почивен, заради проблеми с липсата на електричество в по-голямата част на страната. Това е третият поред ден, в който милиони венецуелци няма да отидат на работа, а училищата, държавните институции, магазините и болниците ще останат затворени. Каракас продължава да тъне в мрак заради втора тежка авария в най-голямата водноелектрическа централа, която доставя ток за нуждите на 80 процента от страната. Харесайте и страницата ни във Facebook ", "date": "2019.03.28", "title": "Нов почивен ден във Венецуела заради липсата на електричество"}
{"url": "https://www.bgonair.bg/world/2019-03-28/zabranyavat-plastmasovite-izdeliya-za-ednokratna-upotreba-sled-2021-g", "text": "\r\n Европейският парламент с ключово решение за опазването на околната среда. От 2021 г. във всички страни-членки ще бъде забранена продажбата на пластмасови изделия за еднократна употреба.  От години в световен мащаб се говори за вредата, която пластмасата нанася на на околната среда и животните. Редица доклади предупреждават, че скоро в морето ще има повече пластмаса, отколкото риба.  А след повече от 12 часа дебати Европейският парламент реши, че проблемът е реален и прие закон, според който ще бъдат забранени едни от най-масово използваните пластмасови изделия. До 2021 година в Европейския съюз трябва да се спре използването на прибори за еднократна употреба, като вилици, ножове, лъжици, пластмасови чинии и сламки, клечки за уши и други.  Държавите ще трябва да положат и допълнителни усилия за постигането на няколко важни цели.  До 2030 година - събиране и рециклиране на 90% от пластмасовите бутилки.  До 2025 година поне 25% от пластмасовите бутилки трябва да са направени от вече рециклирани материали, а след 5 години този процент трябва да е 30. ", "date": "2019.03.28", "title": "Забраняват пластмасовите изделия за еднократна употреба след 2021 г."}
{"url": "https://www.bgonair.bg/world/2019-03-28/dvama-ubiti-i-dvama-tezhko-raneni-pri-strelba-v-siatal", "text": "Стрелба до автобусна спирка в американския град Сиатъл. Двама души са убити, а други двама са тежко ранени, съобщава местната полиция. Задържан е заподозрян за стрелбата.  Инцидентът е станал при опит за кражба на кола. Крадецът застрелял собственика на автомобила, с който малко по-късно катастрофирал. След като излязъл от колата той открил огън в близост до автобусна спирка в града.  При стрелбата е ранен шофьор на спрял наблизо автобус, в който имало 12 пътници. Загинал е и шофьор на намиращ се наблизо автомобил. Харесайте страницата ни във Facebook ", "date": "2019.03.28", "title": "Двама убити и двама тежко ранени при стрелба в Сиатъл"}
{"url": "https://www.bgonair.bg/world/2019-03-28/krayat-e-blizo-othvarliha-vsichki-alternativni-varianti-za-brexit", "text": "\r\n Британските депутати отхвърлиха всички алтернативни варианти за Brexit. Вариантите, които включваха оставане в единния пазар, нов референдум и дори отмяна на излизането от ЕС, трябваше да помогнат за намирането на консенсусно решение по патовата ситуация, в която се намира британският парламент от месеци.  Според министъра по Brexit Стивън Баркли, резултатите от гласуванията са затвърдили позицията, че сделката с ЕС, която беше постигната, е най-добрата възможност. Депутатите обаче гласуваха в подкрепа на отлагането на датата на Brexit за 12 април.  Председателят на Камарата на общините Джон Бъркоу отново предупреди, че няма да допусне ново гласуване на споразумението, постигнато от премиера Тереза Мей.  Междувременно пред депутати от собствената си Консервативна партия, Мей е обещала да подаде оставка, след като сделката ѝ за Brexit с ЕС бъде прокарана в Камарата на общините. Източници от \"Даунинг стрийт\" 10 обаче заявиха, че премиерът не е уточнила кога точно ще се оттегли от поста. Харесайте страницата ни във Facebook ", "date": "2019.03.28", "title": "Краят е близо: Отхвърлиха всички алтернативни варианти за Brexit"}
{"url": "https://www.bgonair.bg/world/2019-03-28/speleolozi-otkriha-v-izrael-nay-dalgata-solna-peshtera-v-sveta", "text": "В Израел отриха най-дългата солна пещера в света. Откритието е направено от група спелеолози в планината Содом – място, където в библейски времена се е намирал древният град Содом, разрушен от Бог заради прегрешенията на жителите му.  Пещерата Малхам е дълга 10 километра и е разположена по протежение на югозападната част на Мъртво море.  Благодарение на проучванията на екип от изследователи от 9 държави, Малхам успя да подобри 13-годишния рекорд на най-дългата солна пещера в света до момента - \"Три Ен\", която се намира в Иран и е с дължина от 6580 м. Харесайте страницата ни във Facebook ", "date": "2019.03.28", "title": "Спелеолози откриха в Израел най-дългата солна пещера в света"}
{"url": "https://www.bgonair.bg/world/2019-03-28/prodalzhavat-usiliyata-za-namirane-na-podkrepa-za-sdelkata-na-tereza-mey", "text": "\r\n Лондон отново е на кръстопът, след като британските депутати отхвърлиха всички алтернативни варианти за Brexit. Камарата на общините не успя да събере подкрепа за нито един от осемте алтернативи. Вариантите включваха оставане в единния пазар, a за нов референдум получиха най-голяма, но недостатъчна подкрепа от депутатите.  Британските законодатели обаче подкрепиха отлагането на датата на Brexit за 12 април – нещо, което беше договорено на Европейския съвет в Брюксел миналата седмица, съобщи от Лондон пратеникът на Bulgaria ON AIR Лилия Мустакова.  Председателят на Камарата на общините Джон Бъркоу отново предупреди, че няма да допусне ново гласуване на споразумението, постигнато от Тереза Мей.  Според британското законодателство това не може да стане в рамките на сегашната парламентарна сесия, освен ако в споразумението не бъдат внесени съдържателни промени. Усилията за намиране на подкрепа за сделката на Тереза Мей за Brexit ще продължат и днес с дебати и евентуален трети вот по споразумението, което вече беше отхвърлено с голямо мнозинство от Камарата на общините.", "date": "2019.03.28", "title": "Хаосът в Лондон е пълен: Мей без подкрепа за Brexit. Ще подаде ли оставка?"}
{"url": "https://www.bgonair.bg/sutreshen-blok/2019-03-28/brexit-podmeni-debata-za-badeshteto-na-es-s-tozi-za-badeshteto-tvardyat-spetsialisti", "text": "\r\n Британските депутати отхвърлиха всички алтернативни варианти за Brexit. Те гласуваха в подкрепа на отлагането на датата за 12 април. А Тереза Мей обеща да подаде оставка, след като сделката ѝ за Brexit с ЕС бъде прокарана в Камарата на общините. Задълбочилите се проблеми около Brexit коментираха в \"България сутрин\" бившият заместник-министър на външните работи Любомир Кючуков и преводачът Мариана Хил. Кючуков обясни, че всички гласувания, които бяха отхвърлени, са индикативни и не носят правна стойност. А на фона на създалата се ситуация парламентът не може да представи алтернатива. Той подчерта, че по-важното гласуване е било това за отлагането на датата за напускането на Великобритания от ЕС - 29 март. \"Тереза Мей се опита да обвърже приемането на договора със собствената си оставка\", допълни той. \"Тереза Мей няма полезен ход, тя е между чука и наковалнята\", изрази мнението си Хил. Тя сравни ЕС с хотел \"Калифорния\", в който няма правила за влизане, само такива за излизане. Според нея ЕС е загубил ориентацията си и е забравил основната си функция - да обединява. По думите на Кючуков ЕС действително не е намерил пътя си за бъдещето, но Brexit е подменил дебата с този за бъдещето на Великобритания.        ", "date": "2019.03.28", "title": "Проблемът с Brexit се задълбочава. Ще коства ли главата на Мей?"}
{"url": "https://www.bgonair.bg/world/2019-03-28/boing-vnasya-podobreniya-v-softuera-na-737-maks-8", "text": "\"Боинг\" представи новите подобрения в софтуера на своите самолети \"737 Макс 8\". На пресконференция в град Рентън, щата Вашингтон, представител на компанията обеща тя да направи всичко, за да не се случват никога повече катастрофи, като тези в Етиопия и Индонезия, при които загинаха близо 350 души. Новите софтуерни подобрения ще дадат възможност на пилотите да заобиколят автоматичната система за контрол на полетите. Тя беше посочена като основна причина за двете авиокатастрофи, станали в рамките на по-малко от 6 месеца. Освен това ще се проведе и по-задълбочено обучение на летателните екипажи, за да се запознаят по-добре с начина на функциониране на новия модел самолети. Харесайте и страницата ни във Facebook ", "date": "2019.03.28", "title": "\"Боинг\" внася подобрения в софтуера на \"737 Макс 8\""}
{"url": "https://www.bgonair.bg/world/2019-03-28/migranti-otvlyakoha-korab-koyto-iskal-da-gi-varne-v-libiya", "text": "Мигранти отвлякоха търговски кораб край бреговете на Либия. Над 100 души, които били спасени от екипажа на плавателния съд във водите на Средиземно море, отнели управлението, след като разбрали, че екипажът иска да ги върне обратно в Либия. Те принудили капитана да промени курса към Европа. Няколко часа по-късно обаче въоръжени сили щурмували отвлечения кораб и върнали контрола над плавателния съд на капитана. ", "date": "2019.03.28", "title": "Мигранти отвлякоха кораб, който искал да ги върне обратно в Либия"}
{"url": "https://www.bgonair.bg/direktno/2019-03-28/lipsa-na-klinichni-psiholozi-spava-dobroto-lechenie-na-patsienti", "text": "\r\n В България все още трудно се намират психолози, които да работят в болниците и да помагат на пациентите да преодолеят кризата след тежка операция. \r\nКлиничният психолог Велислава Донкина е на мнение, че трябва да бъдат осигурени средства за такива специалисти във всяка болница. Консултацията с психолог е важна част от лечението, смята тя. Евгени Генчев, който е координатор в Къща \"Посока\", припомни в предаването  по  , че все още всеки, който би искал да се включи в кампанията, може да дари хигиенни материали и храна. До момента помощ в институцията са потърсили  около 200 души.  ", "date": "2019.03.28", "title": "Липса на клинични психолози спъва доброто лечение на пациенти"}
{"url": "https://www.bgonair.bg/denqt-on-air/2019-03-28/veroizpovedaniyata-nyamat-myasto-v-politikata-otseche-patriot", "text": "\r\n Парламентът разсрочи дълговете на вероизповеданията, натрупани до края на миналата година. Отсрочката ще бъде за период от 10 години, като тя засяга основно главното мюфтийство, което дължи над 8 млн. лева на хазната. Промените бяха инициирани от ГЕРБ, след като първоначалното предложение за пълна финансова амнистия срещна широко обществено недоволство.  Непосредствено след като това стана ясно обаче турският външен министър заяви, че поправките са станали след намесата на Турция. Последва остра реакция от страна на българския външен министър Екатерина Захариева. Tя отхвърли твърдението на Мевлют Чавушоглу. От българското външно министерство потвърдиха, че е бил проведен телефонен разговор между външните министри на двете държави, по искане на турския външен министър. Той изразил притеснения от поправките в закона, които, според него, били насочени срещу мюсюлманската общност. Министър Захариева обяснила, че измененията не са насочени срещу нито едно вероизповедание. В изявление до медиите от Външното ни министерство заявява, че България не може да приеме намеса на чужда държава в законодателния процес и такава не е била допускана. \"Историята е доказала, че най-лесният начин да окажеш влияние на една държава е чрез вероизповедание. Политиците винаги са се заигравали с религията. Само преди няколко дни самият Ердоган заяви, че е готов да направи един свещен храм, какъвто е \"Света София\" отново джамия\", коментира в студиото на   депутатът от \"Обединени патриоти\" Славчо Атанасов. Той бе категоричен, че нито Българската православна църква, нито Главното мюфтийство трябва да се занимават с политическите процеси. \"Днес се случи нещо, което за мен е недопустимо. На практика се създаде държава в държавата. От \"Обединени патриоти\" просто искахме да бъде ясно откъде идват всички дарения за вероизповеданията и на каква е тяхната стойност\", допълни още Атанасов. Предложението на Патриотите обаче религиите, които получават държавна субсидия да нямат право на дарения от чужбина, беше отхвърлено.  ", "date": "2019.03.28", "title": "Вероизповеданията нямат място в политиката, отсече патриот"}
{"url": "https://www.bgonair.bg/bulgaria/2019-03-28/premahvat-vodnata-stena-na-stolichniya-ploshtad-garibaldi", "text": "\r\n Сагата с естетическия вид на столичната улица \"Граф Игнатиев\" продължава. Премахват Водната стена на площад \"Гарибалди\", само ден след като новата придобивка разбуни духовете в града. За няма и два дни, черната гранитна плоча се превърна от недомислица в арт инсталация. Превърна се и в място за срещи - \"на гроба\".  Други съзряха в гранита луксозна котешка тоалетна. А трети ... трети побързаха да я отстъпят на кмета.  Йорданка Фандъкова обаче, оказа се също не харесва плочата. И от своя страна я отстъпи на Строителния университет, за да напомня на бъдещите архитекти за отговорността, която носят.  А кой ще поеме финансовата отговорност и колко струва поредната недомислица на столичния граф - така и не стана ясно. Според търговците от \"Граф Игантиев\", ремонтът на столичната улица убил - 70 процента от бизнеса.  За да си върнат загубите, съдържателите на магазина завеждат колективен иск в Съда срещу Столичната община. Търговците недоумяват защо някой е преценил да затвори цялата улица за повече от година. А опозицята обяви, че ще подкрепи търговците в битката с Общината. Преди пет месеца беше обещана и безплатна реклама, която да компенсира търговците.  С реклама или без - повечето стари търговци няма да се върнат на \"Граф Игнатиев\". Места за нови ентусиасти - има. \r\n Харесайте страницата ни във Facebook ", "date": "2019.03.28", "title": "Премахват \"водната стена\" на столичния площад \"Гарибалди\""}
{"url": "https://www.bgonair.bg/reportazhi/2019-03-28/absurdna-situatsiya-patsient-nabi-lekarkata-si-tya-obache-e-dlazhna-da-prodalzhi-go-lekuva", "text": "\r\n Пореден случай на насилие от пациент над медик. Общопрактикуваща лекарка в София беше бита от свой пациент. Тя обаче е принудена да продължи да го лекува, защото не може да го отпише от списъка с пациентите си.  На 22 март, докато Антоанета провежда прегледи, в кабинета ѝ влиза 37-годишният пациент.  \"Който е на хемодиализа и от едно известно време настоява аз да го изпратя за транспалантация на бъбрек. Това са дейности , които се финансират и наблюдават от държавата\", обясни лекарката. Антоанета обяснява каква е процедурата и дори в негово присъствие се обажда до здравната каса. Пациентът обаче става агресивен. Псува я, удря я, а тя го заплашва, че ще се обади на полицията. В този момент в кабинета е и медицинската сестра.  \"Най- напред му направих забележка , че се държи арогантно. Той тогава каза \"не се обаждайте , защото ще ви размажа и двете“. Аз станах от стола, излязох през вратата, потърсих помощ от пациент до врата и почуках на съседната врата при другата колежка\", обясни медицинската сестра.  Подадена е жалба в полицията, а нападателят бил задържан. Въпреки нападението, законът в България не позволява на личният лекар да отписва пациенти от листата си.  \"Тоя човек, който е сторил това зло на колегата, той сега може да ѝ почука на вратата и да каже \"лекувай ме\". Ние отдавна сме заявили нашата позиция, че ние също бихме желали да можем да отстраняваме от нашите пациентски листи пациенти при определи обстоятелства, не просто защото не ги харесваме. Категорично трябва да има алгоритъм, по който да се разделяме с подобен тип пациенти\", коментира Николай Брънзалов от Национално сдружение на общопрактикуващите лекари. По данни на Здравното министерството физическите нападения над лекари през миналата година са 396, а от началото на тази - 34. ", "date": "2019.03.28", "title": "Абсурдна ситуация: Пациент наби лекарката си, тя обаче е длъжна да продължи да го лекува"}
{"url": "https://www.bgonair.bg/bulgaria/2019-03-28/balgariya-poluchava-pokana-za-evrozonata-prez-yuli-kaza-boyko-borisov", "text": "\r\n През месец юли тази година ще получим покана за чакалнята на Еврозоната. Това заяви премиерът Бойко Борисов на бизнес форум. Министър-председателят обаче не е толкова сигурен за присъединяването на страната ни към Шенген.  Той сподели, че в момента България е прекрасна среда за инвеститорите, тъй като те могат да ползват данъчни облекчения. Борисов също така заяви, че правителството е поело ангажимент към германски инвеститори за изграждането на качествена железопътна мрежа. \r\n\"Имаме да изпълним три неща и в момента всички работят по тях. Имаме 20 процента данък, 10% плосък данък. Това е прекрасна среда за инвеститорите. Градим и инфраструктура. Поели сме и ангажимент към големите германски инвеститори за железопътната мрежа. Продължаваме и изграждането на метрото\", разясни премиерът. \r\n ", "date": "2019.03.28", "title": "България получава покана за Еврозоната през юли, каза Бойко Борисов"}
{"url": "https://www.bgonair.bg/bulgaria/2019-03-28/parlamentat-razsrochi-dalgovete-na-myuftiystvoto", "text": "\r\n Парламентът разсрочи дълговете на вероизповеданията, натрупани до края на миналата година. Отсрочката ще бъде за период от 10 години, като тя засяга основно главното мюфтийство, което дължи над 8 млн. лева на хазната. Промените бяха инициирани от ГЕРБ, след като първоначалното предложение за пълна финансова амнистия срещна широко обществено недоволство.  Днес беше отхвърлено и предложението на \"Обединените патриоти\" религиите, които получават държавна субсидия, да нямат право на дарения от чужбина.", "date": "2019.03.28", "title": "Парламентът разсрочи дълговете на мюфтийството"}
{"url": "https://www.bgonair.bg/bulgaria/2019-03-28/sadat-shte-reshava-zakonno-li-e-stroitelstvoto-na-nebostargacha-na-arteks", "text": "\r\n Съдът ще решава законно или не е строителството на сградата \"Златен рог\" на \"Артекс\". Това обяви преди минути архитект Иван Несторов от ДНСК.  Сградата има редовни строителни книжа. Проверка е устоновила разминаване между построеното и инвестиционния проект, задради което на инвеститорите може да бъде наложена глоба от 1000 до 10 000 лева.  Според Несторов не промяната на Закона за устройство на териоторията е дала зелена светлина за продължаване на строителството, а подписът на столичния главен архитект Здравко Здравков.", "date": "2019.03.28", "title": "Съдът ще решава законно ли е строителството на небостъргача на \"Артекс\""}
{"url": "https://www.bgonair.bg/bulgaria/2019-03-28/aktsii-agenti-pod-prikritie-gdbop-predstavi-rezultatite-ot-deynostta-si", "text": "\n Над 236 акции и 143 досъдебни производства към спецпрокуратурата отчете ГДБОП за изминалата година. Най-много от операциите са проведени по линия наркотици, следват трансгранична организирана престъпност. От всички акции 56 са съвместно с чужди партньорски служби. Приключени са общо 224 досъдебни производства за 2018 г. В 36 операции е участвал агент под прикритие, обяви директорът на службата Ивайло Спиридонов по повод годишния отчет на дейността на дирекцията. \"За нас продължава да бъде приоритет противодействието на тероризма, корупцията и контрабандата във всичките ѝ форми\", отбеляза директорът на Главна дирекция \"Борба с организираната престъпност\". Той отчете, че основният проблем в дирекцията е човешкият ресурс. По думите му става все по-трудно да се намерят качествени кадри, които да работят активно. Спиридонов отбеляза, че конкурсите са изключително малко, а и хората които се явяват по тях са на незадоволително интелектуално ниво. \"Броят на операциите на ГДБОП е такъв, че реално 5 дни в седмицата, ние провеждаме по една операция. Това означава, че почти всеки ден служителите на ГДБОП някъде в страната извършват операции, които решават сериозен проблем\", посочи още той. От своя страна вътрешният министър Младен Маринов даде положителна оценка на работата на  ГДБОП. Той посочи като хубава практика използването на агенти под прикритие и развитието на отдела по киберпрестъпност, който има почти тройно увеличение на състава. От отчета на ГДБОП става ясно още, че са иззети общо 353,235 кг наркотици. Пресечени са седем трансгранични канала за наркотрафик, както и осем трансгранични канала за трафик на културно-исторически ценности. През 2018 г. са пресечени два канала за контрабанда на цигари, както и канал за трафик на фалшиви банкноти. По направлението на контратероризма са иззети 132 автомата, 4 карабини, 12 бойни пушки, 2 ловни пушки, 75 бойни пистолета, 44 573 различни по вид и калибър боеприпаси, 17 преработени газови оръжия и други.", "date": "2019.03.28", "title": "Акции, агенти под прикритие... ГДБОП представи резултатите от дейността си"}
{"url": "https://www.bgonair.bg/bulgaria/2019-03-28/babh-startira-vaksinatsiya-sreshtu-byas-pri-divite-hishtnitsi", "text": "Българска агенция по безопасност на храните (БАБХ) стартира първата за 2019 година ваксинация по въздух срещу бяс при дивите хищници, пише  . Дванадесет специално оборудвани самолети ще разпръснат над 1 млн. ваксинални примамки. Разпръскването на ваксините ще се извършва в рамките на 15 дни, в зависимост от атмосферните условия, съобщиха от Агенцията. Кампанията започва от летище Приморско. Ваксини ще бъдат разпръснати на територията на областите Перник, Кюстендил, Смолян, Кърджали, Хасково, Добрич, Силистра, Видин, Монтана, Благоевград, Пазарджик, Ямбол, Бургас, Пловдив, Стара Загора, София, Шумен, Разград, Русе, Велико Търново, Плевен и Враца. Пръскане над населените места и водоемите няма да се осъществява. На територията на София-град ваксиналните примамки ще бъдат разпространени ръчно от специално обучени лица в близост до кварталите в подножието на Витоша. Ваксиналните примамки са с формата на кубче с размери 2х3х2 сантиметра и имат специфична миризма, която привлича хищниците. На един квадратен километър се изхвърлят по 25 броя примамки, които самолетите пускат от височина 150 метра. Ветеринарните лекари съветват примамките да не бъдат пипани с незащитени ръце, защото при нарушена цялост на външната обвивка, ваксината може да бъде опасна за човешкото здраве. При контакт с примамките е добре да се извърши консултация с лекар. Ваксините не представляват опасност за здравето на останалите диви животни. БАБХ препоръчва домашните животни да се държат затворени или на повод (за кучетата), за да не приемат примамките, които са предназначени специално за дивите хищници. Ваксинацията е част от Програмата за профилактика, надзор, контрол и ликвидиране на заболяването бяс. Тя е разработена и се изпълнява от Българската агенция по безопасност на храните и цели достигането на заложеното от Европейската комисия до 2020 г. да бъде изкоренена болестта по дивите животни в Европа.", "date": "2019.03.28", "title": "БАБХ стартира ваксинация срещу бяс при дивите хищници"}
