{"url": "https://www.bgonair.bg/world/2018-09-12/evrodeputatite-lishavat-ungariya-ot-pravo-na-glas-v-es", "text": "Европейският парламент задейства процедура за лишаване на Унгария от право на глас в Европейския съюз. Депутатите одобриха доклад, в който се отчита постоянна заплаха за върховенството на закона в Унгария.  В доклада пише още, че Будапеща създава опасност за нарушаване на европейските ценности и това оказва въздействие върху другите страни в Общността, както и върху доверието помежду им.  Изброени са 12 области, които будят тревога. Сред тях са конституционната и избирателната система, независимостта на институциите и правата на съдиите, корупцията и конфликтите на интереси, свободата на изразяване.", "date": "2018.09.12", "title": "Евродепутатите лишават Унгария от право на глас в ЕС!"}
{"url": "https://www.bgonair.bg/denqt-on-air/2018-09-12/gartsiya-obyavi-kray-na-finansovata-kriza-a-sega-nakade", "text": "Мащабни протести в Гърция за името на Македония. Елините са недоволни от политиката на Алексис Ципрас, който пък по-малко от месец, след като страната излезе окончателно от спасителната програма, изнесе реч за бъдещето на Европа в пленарната зала в Страсбург. Премиерът на южната ни съседка обяви край на финансовата криза, както и край на корупцията и хаоса в страната. Освен това нарече страната си маяк за ЕС. \"Много е трудно да се пренаредят последиците от кризата за гърците. Те няма да се отразат на обикновените граждани пряко веднага, но въпросът е какъв ще бъде стандартът им на живот оттук нататък. Важното е, че Гърция вече може самостоятелно да провежда своята социална и икономическа политика и сама да взема решения\", каза в студиото на   журналистът Иван Гарелов. Той допълни още, че поредицата от събития, които са се струпали са принудили гръцкия премиер да вземе мерки и да успокои обществото.  \"Той обяви, че данъците ще бъдат намалени, а пенсиите вдигнати\", посочи журналистът. А вчера Ципрас заяви пред евродепутатите, че ЕС може да бъде разрушен само и единствено от от десния популизъм и неолиберализма. В същото време нарече следващите евроизбори съдбоносни за Съюза.", "date": "2018.09.12", "title": "Гърция обяви край на финансовата криза. А сега накъде?"}
{"url": "https://www.bgonair.bg/world/2018-09-12/yunker-obyavi-kray-na-smyanata-na-chasovnikovata-strelka-v-es", "text": "\r\n Смяната на лятното и зимното часово време ще бъде премахната в Европейския съюз. Това заяви в речта си пред евродепутатите председателят на ЕК Жан-Клод Юнкер. Край на местенето на стрелките на часовника, това обяви Юнкер в петата си и последна реч пред евродепутатите. Според него местенето на часовника два пъти в годината не трябва да се прави заради множество фактори. Всяка страна членка трябва да реши дали да остане в лятното или зимното часово време.  В своята реч Юнкер обяви и нови правила за премахването на терористичното съдържание в интернет и социалните мрежи. 250 дни преди евроизборите Юнкер мина през целия спектър от теми, засягащи страните членки на ЕС. Наследникът на Юнкер - Манфред Вебер, подтикнат от думите на Юнкер, обяви, че мястото на Румъния, България и Хърватия е в \"Шенген\".", "date": "2018.09.12", "title": "Юнкер обяви: Край на смяната на часовниковата стрелка в ЕС!"}
{"url": "https://www.bgonair.bg/world/2018-09-12/pilotite-ot-ryanair-v-germaniya-zapochvat-nova-stachka", "text": "Нова 24-часова стачка на пилотите от Ryanair в Германия започва днес. Заради протеста на кабинния персонал на ирландския нискотарифен превозвач вече бяха отменени над 150 полета от най-големите летища в страната. Пилотите недоволстват от ниското заплащане и искат по-добри условия на труд. Те желаят трудовите им договори да бъдат съобразени със законодателството на държавата, в която са наети, за да се възползват от социалните придобивки. В момента всички служители на Ryanair се съобразяват с ирландското законодателство – страната, в която е регистрирана компанията.", "date": "2018.09.12", "title": "Пилотите от Ryanair в Германия започват нова стачка"}
{"url": "https://www.bgonair.bg/world/2018-09-12/nad-milion-kataluntsi-izlyazoha-na-protest-s-priziv-za-nezavisimost", "text": "Над 1 милион каталунци излязоха на мащабен протест в Барселона с призив за независимост близо година след неуспешния опит за отделяне на испанския регион от Мадрид. Митингът съвпадна с ежегодната Диада – \"Националния ден на Каталуния\", на който се отбелязва падането на Барселона в ръцете на лоялни на испанския крал Филип Пети войски през 1714 година. Облечени с тениски в коралово червено и развявайки флага на Каталуния, морето от протестиращи призова за освобождаването на сепаратистките лидери, задържани след едностранното обявяване на независимост миналата година. Каталунският лидер Ким Тора заяви, че митингът бележи начало на \"масова мобилизация\". Протести са насрочени и за 1 октомври.", "date": "2018.09.12", "title": "Над милион каталунци излязоха на протест с призив за независимост"}
{"url": "https://www.bgonair.bg/world/2018-09-12/razsledvat-turski-pevets-zaradi-dolari-vav-videoklip", "text": "Турската поп звезда Мабел Матиз е поредната обществена фигура, срещу която се води разследване. Причината - показването на еднодоларови банкноти в клип. Според правителството гюленистите ги използвали като таен шифър. Прокуратурата разследва Матиз за предполагаеми връзки с Фетхуллах Гюлен - обвиняван за опита за преврат през 2016 година. Музикантът отхвърля нападките.", "date": "2018.09.12", "title": "Разследват турски певец заради долари във видеоклип"}
{"url": "https://www.bgonair.bg/world/2018-09-12/zaradi-skandal-s-diploma-ispanska-ministarka-hvarli-ostavka", "text": "Кармен Монтон подаде оставка като министър на здравеопазването на Испания. Причината – разразилият се скандал с магистърската ѝ диплома.  Според испански медии 42-годишната Монтон е получавала оценки без да е посещавала лекции или да е контактувала с преподаватели в университета в Мадрид.  Появиха се и предположения за възможно плагиатство в дипломната ѝ работа.  Монтон категорично отхвърли тези твърдения, но обяви, че напуска поста, за да не злепоставя правителството.", "date": "2018.09.12", "title": "Заради скандал с диплома: Испанска министърка хвърли оставка"}
{"url": "https://www.bgonair.bg/denqt-on-air/2018-09-12/skokat-na-zaplatite-v-darzhavniya-sektor-shteli-da-uvelichat-konkurentsiyata-s-biznesa", "text": "Увеличават парите в бюджетната сфера с 10%, но заплатите няма да се вдигат на всички поравно. Депутатът от ГЕРБ Александър Иванов обяви пред Bulgaria ON AIR, че става въпрос за 1,1 млрд. лева, като ще бъде използвано увеличението на брутния вътрешен продукт.  По думите му няма да бъде взето от едно перо, за да бъде дадено на друго. Той очаква увеличението на заплатите в държавния сектор да повлече крак и в частния сектор, тъй като ще има конкуриране за привличане на кадри. \"Усилията на бизнеса трябва да бъдат насочени към добавената стойност, която произвежда, за да може да увеличи заплатите на работещите\", посочи народният представител от ГЕРБ. В предаването \"Денят ON AIR\" Иванов подчерта, че първоначално анонсираното увеличение на работните заплати на учителите с 10% остава. По този начин с новото увеличение заплатите им ще скочат с 20%. \"Инфлацията е в минимални нива. 1,1-1,2% е умерена инфлация. Има стоки от бита, които поскъпват - повишаване цената на енергийните ресурси. Затова има програми за подпомагане на енергийно бедните хора\", каза още депутатът. Александър Иванов коментира и планираните допълнителни здравни вноски, които бяха предложени от министъра на здравеопазването Кирил Ананиев.  \"От години се говори, че трябва да има смяна на модела. Здравеопазването става все по-скъпо. Трябва да намерим вариант как средствата да влязат в системата\", посочи той.  Днес финансовият министър Владислав Горанов апелира за демонополизация на НЗОК. Александър Иванов пък се обяви по-скоро за варианта на поетапна демонополизация на Здравната каса.", "date": "2018.09.12", "title": "Скокът на заплатите в държавния сектор щял да увеличи конкуренцията с бизнеса"}
{"url": "https://www.bgonair.bg/economy/2018-09-12/falitat-na-olimpik-vliza-v-sada-v-nikoziya", "text": "Окръжният съд в кипърската столица Никозия гледа делото за обявяване в ликвидация на застрахователната компания \"Олимпик\".  За Кипър, където тя е регистрирана, това е първият по рода си случай на фалит на застрахователно дружество, засягащ друга страна-членка на Европейския съюз, и който трябва да се реши в съответствие едновременно с националното и европейското законодателство.  Под въпрос е дали процесът ще приключи с едно заседание, тъй като е възможно да има обжалване от страна на кредитори или собственици на компанията.  В България около 200 хил. автомобила се оказаха с невалидни застраховки Гражданска отговорност, а още около 3000 собственици останаха без автокаско. Потърпевшите ще имат 35 дни след обявяването на фалит на \"Олимпик\" да подадат своите искове за обезщетения.", "date": "2018.09.12", "title": "Фалитът на \"Олимпик\" влиза в съда в Никозия"}
{"url": "https://www.bgonair.bg/economy/2018-09-12/433-hil-darzhavni-sluzhiteli-s-10-uvelichenie-na-zaplatata", "text": "\r\n Увеличение с 10% на заплатите в бюджетната сфера от догодина, обсъждат министрите. Премиерът Бойко Борисов обяви вчера, че държавата може да си позволи по-високи доходи за полицаи, военни и учители. 433 хил. души в държавния сектор ще усетят 10% увеличение на заплатите. Тази промяна в заплатите на държавните служители ще струва на държавата 1 млрд. лв., които ще бъдат взети от бюджета. В реформата все пак има условност - всеки ръководител сам ще решава как и с колко да бъдат увеличени заплатите. Шефовете в държавната администрация ще преценява и кой да получи повече и кой по-малко увеличение на заплатата. Това ще става на принципа повече свърена работа - повече пари.  ", "date": "2018.09.12", "title": "433 хил. държавни служители с 10% увеличение на заплатата"}
{"url": "https://www.bgonair.bg/sutreshen-blok/2018-09-12/gaz-parno-tok-zhivotat-poskapva-a-zaplatite", "text": "\r\n По метода на доминото и верижната реакция задаващото се поскъпване на природния газ ще повлече нагоре и цените на топлата вода. Всичко това накара експерти от КНСБ да прогнозират, че животът на българите ще поскъпне осезаемо през есента и зимата. Може ли да се компенсират по-високите цени с увеличение на заплатите в бюджетния сектор, което предвиждат управляващите.  коментира в студиото на  икономистът Георги Ганев. Той допълни още, че до момента страната, по необясними за него причини, ни не е направила никакви стъпки да бъде преразгледан начина на договаряне на цената и свалянето ѝ надолу.  , подчерта Георги Ганев. От КНСБ прогнозират увеличаване на енергийно бедните хора у нас и припомнят, че над милион и 200 хиляди пенсионери живеят с доход под линията на бедността, а 75% от семействата не разполагат с нужните средства за нормална издръжка, което означава, че всяко нарастване на цените ще се отрази върху потреблението им. До края на тази година издръжката на живот ще поскъпне с около 2.3% спрямо началото, заради новите по-високи цени на газа,тока и парното, показва експертната прогноза на синдиката. , каза пред   Ваня Григорова от КТ \"Подкрепа\". Друго изследване на европейската служба показва повишаване на цените на комуналните услуги със 130 процента през последните 17 години и доближаване към средните за Европейския съюз, на фона на доходите в България, които остават най-ниските от еврочленките. От синдиката припомнят, че борбата с енергийната бедност включва единствено социална помощ, като за тази зима е предвидено увеличение до 374 лева за пет месеца, но това ниво все още е критично ниско и не води до намаляване на неравенството.", "date": "2018.09.12", "title": "Газ, парно, ток... Животът поскъпва. А заплатите?"}
{"url": "https://www.bgonair.bg/bulgaria/2018-09-12/vodolazi-iztochiha-93-000-litra-mazut-ot-koraba-mopang", "text": "Започна източването на горивото от потъналия преди век в Созополския залив кораб \"Мопанг\". Това съобщи водолазът Михаил Заимов.  От единия от шестте резервоара вече са източени приблизително около 93 000 литра мазут. Операцията обаче е прекратена заради влошаване на времето. По източването на горивото работят десет водолази на две смени.  Към момента разливът е ограничен със заграждения, застопорени със 6-тонни бетонни котви. Все още обаче има изтичане на мазут, но в минимални количества.  Взетите от кораба проби гориво все още не са готови. Предвид годината, в която е потънал корабът \"Мопанг\" – 1921, специалистите коментират, че има вероятност в резервоарите му да има чист петрол.", "date": "2018.09.12", "title": "Водолази източиха 93 000 литра мазут от кораба \"Мопанг\""}
{"url": "https://www.bgonair.bg/denqt-on-air/2018-09-12/patriotichnata-koalitsiya-bila-stabilna-upravlyavashtata-sashto", "text": "Утре трите министерски оставки на Валентин Радев, Ивайло Московски и Николай Нанков влизат за гласуване в парламента. Депутатът от \"Обединени патриоти\" Красимир Богданов обяви пред Bulgaria ON AIR, че ВМРО ще гласува \"За\" оставките на министрите и \"За\" трите нови кандидатури.  По думите му от НФСБ няма да подкрепят оставките на Радев, Московски и Нанков, но ще гласуват \"За\" новите предложения, а от \"Атака\" щели да подкрепят решенията на премиера Борисов. Богданов е на мнение, че назначението на настоящия главен секретар на МВР Младен Маринов за вътрешен министър е доста премерено. Говорим за човек, който е преминал през йерархията на структурите на МВР, подчерта той. \"Приветствам назначението на Петя Аврамова. Твърде голяма отговорност е това, което ще бъде заложено като очакване към новия министър на регионалното развитие\", коментира още Богданов в предаването \"Денят ON AIR\". \"Коалицията (бел. ред. - \"Обединени патриоти\") е стабилна. В един момент беше премината границата на добрия тон. И тримата лидери са хора с биография, със самочувствие, нормално е. Предстои нова парламентарна сесия, в която ще покажем, че приоритетите, които сме си поставили ще бъдат изпълнени\", посочи депутатът от ОП. Междувременно последното изследване на социологическата агенция \"Медиана\" показва криза в доверието към управляващите. Общата оценка за работата на кабинета е \"Среден\" 3,29. \"Не мога да кажа, че коалицията се е отклонила от програмата и приоритетите. Струпването на много негативни събития и далеч по-агресивната опозиция внасят чувство за несигурност в българските граждани\", обясни Богданов.", "date": "2018.09.12", "title": "Патриотичната коалиция била стабилна, управляващата - също!"}
{"url": "https://www.bgonair.bg/bulgaria/2018-09-12/protestno-shestvie-vav-varna-sled-blasnatiya-baletist", "text": "\r\n Във Варна се готви протестно шествие след смъртта на велосипедист на пътя. Полицията е задържала мъжа, който блъсна с автомобила си 39-годишен мъж с колело до Летния театър и след това избяга от мястото на произшествието.  Мъжът е бил настанен в болница, където по-късно починал от травмите си. Жертвата е Мартин Микалов - известен балетист от Държавната опера във Варна.  25-годишният шофьорът се е предал в полицията с адвокат. Оказа се, че той е бил без книжка и никога не е имал такава, но въпреки това колата е негова собственост. Досега е глобяван два пъти заради шофиране без правоспособност. Първият му акт е още като непълнолетен през 2010 г., а вторият - от миналата година. Прокуратурата ще поиска постоянния му арест.  Десетки близки и приятели днес изпратиха по последния му път починалия Мартин Чикалов. В негова памет тази вечер се организира и протест в града.", "date": "2018.09.12", "title": "Варна излиза на протест заради блъснатия балетист"}
{"url": "https://www.bgonair.bg/bulgaria/2018-09-12/nova-zagora-se-razbuntuva-zaradi-mrasniya-vazduh-v-grada", "text": "\r\n Жители на Нова Загора излязоха на протест срещу инсталация за биогаз в града. За пореден път те настояха да спре замърсяването на въздуха с неприятна миризма от инсталацията.  От години хората в града се оплакват от обгазяване, а от месеци инициативен комитет търси реакцията на институциите. Гражданите се събраха с маски на лицата пред инсталацията за биогаз.  Хората са категорични, че централата замърсява въздуха, почвата и природата. От фирмата собственик на централата отрекоха тя да е причината за неприятните миризми.", "date": "2018.09.12", "title": "Нова Загора се разбунтува заради мръсния въздух в града"}
{"url": "https://www.bgonair.bg/bulgaria/2018-09-12/patnitsi-ot-livan-sa-vlezli-bez-proverka-na-bagazha-na-letishte-sofiya", "text": "Пътници от Ливан са влезли на европейска територия без проверка на багажа на Летище София. В тази ситуация не става дума за грешка на \"Гранична полиция\", предаде репортер на Bulgaria ON AIR. Ливанските пътници били транзитно преминаващи през летището в София. От летището заявиха за Bulgaria ON AIR, че случаят касае полет на \"България Ер\" от 3 септември, кацащ от Бейрут. Допуснато е смесване на пътници, пристигащи от трета страна, с вече проверени и заминаващи пътници. За случая веднага са информирани компетентните органи, както и веднага са предприети съответните административнонаказателни мерки. Веднага след констатиране на пропуска са взети необходимите мерки, гарантиращи общите стандарти за сигурност и недопускане на пробив в сигурността.", "date": "2018.09.12", "title": "Пътници от Ливан са влезли без проверка на багажа на Летище София"}
{"url": "https://www.bgonair.bg/bulgaria/2018-09-12/zdravnata-kasa-da-se-demonopolizira-poiska-vladislav-goranov", "text": "\r\n Здравната каса трябва да се демонополизира, заяви финансовият министър Владислав Горанов. Коментарът му е в отговор на идеята да се въведе задължителна здравна застраховка в размер на 12 лева месечно.  Идеята е на здравния министър, но доведе до задочен спор между него и финансовия министър. Според Владислав Горанов този вариант единствено ще натовари допълнително хората. Според предложените от здравните експерти промени, вноската към Здравната каса остава. Доплащането за медицински услуги, на стойност над 700 лева, обаче ще става чрез задействането на втора здравна застраховка.  Нейната цена ще бъде 12 лева на месец, а всеки ще може сам да избере с кое застрахователно дружество да я сключи. От финансовото министрество не одобряват предложението.", "date": "2018.09.12", "title": "НЗОК да се демонополизира, поиска Владислав Горанов"}
{"url": "https://www.bgonair.bg/bulgaria/2018-09-12/obyaviha-2-godishno-dete-ot-peshtera-za-obshtodarzhavno-izdirvane", "text": "\r\n 2-годишно момченце от Пещера е обявено за общодържавно издирване. Сигнал за изчезналото дете подали неговите близки в ранния следобед на 26 август.  Според данните в същия ден заедно с негово приятелче си играели в края на квартал \"Едиверен\", където и живеят.  Детето е изчезнало в труднодостъпна местност, обрасла с гъста непроходима растителност в склона на планината.", "date": "2018.09.12", "title": "Обявиха 2-годишно дете от Пещера за общодържавно издирване"}
{"url": "https://www.bgonair.bg/bulgaria/2018-09-12/prokuraturata-poiska-otstranyavaneto-na-zam-ministar-angel-popov", "text": "Прокуратурата поиска отстраняването от длъжност на заместник-министъра на транспорта Ангел Попов.  На 29 март е внесен обвинителен акт за извършена от него измама отпреди да стане министър.  Според прокуратурата през 2012 година излъгал бизнесмен, че срещу 8000 евро транспортната му фирма ще получи разрешителни за облекчен режим на международен товарен транспорт.  При назначаването на Ангел Попов за зам.-министър имаше бурни протести от бранша.  Преди дни протестиращи опитаха да извършат \"граждански арест\" на заместник-министъра. Акцията бе насочена срещу издаването на шофьорски книжки.", "date": "2018.09.12", "title": "Прокуратурата поиска отстраняването на зам.-министър Ангел Попов"}
{"url": "https://www.bgonair.bg/reportazhi/2018-09-12/klasatsiya-stefan-stambolov-e-nay-uspeshniyat-balgarski-premier", "text": "\r\n Кой е най-успешният български премиер? Отговорът дава класация, която подрежда министър-председателите от Освобождението до 2009 година.  Оказва се, че най-одобряван от българите е Стефан Стамболов. Вождът на световното комунистическо движение Георги Димитров се нарежда едва на 30-о място от общо 39 премиери, намерили място в изледването.  Образование, произход, компромиси, ораторски качества и решителност. Това са критериите, по които 74 представители на обществените и хуманитарните науки в България определят най-успешните министър-председатели в българската история. В челната петица освен Стефан Стамболов попадат още Константин Стоилов, Петко Каравелов, Андрей Ляпчев и Александър Малинов. Всички те са управлявали в царска България. ", "date": "2018.09.12", "title": "Класация: Стефан Стамболов е най-успешният български премиер"}
{"url": "https://www.bgonair.bg/denqt-on-air/2018-09-12/bsp-za-trite-ostavki-shte-badat-pozhertvani-peshkite-za-da-se-zapazyat-visshite-figuri", "text": "Още преди да бъдат внесени в парламента кандидатурите за нови министри на вътрешните работи, на регионалното развитие и на транспорта, от БСП излязоха с декларация, в която се обявявиха против тях. \"Предложените нови министри ще продължат досегашната вредна политика на правителството. Това е отчаян ход, с който управляващите се опитват да си купят време. Дори и да го получат, то ще бъде агония, до следващия конфликт в управляващата коалиция\", пишат от \"Позитано\" 20. \"Решението на министър-председателя да освободи трима от своите министри, за да изпусне до известна степен част от напрежението, което самият той създава в обществото с решенията си, няма как да ни радва. Ще бъдат пожертвани пешките, за да се запазят висшите фигури на шахматната дъска\", коментира в студиото на   депутатът от БСП Валентин Ламбев. По думите му рокадите няма да доведат до промяна в политиката в ресорните министерства. \"Присъствието на БСП утре в парламента, когато ще се гласуват тези кандидатури, ще бъде не толкова, за да легитимираме вече взетото решение от страна на премиера Борисов, а по-скоро за да дадем знак, че опозицията е там и тя не приема този начин на подмяна на министри, с чиято подмяна се цели замазване на проблемите във всички сектори в държавата\" подчерта Ламбев. По-рано премиерът Бойко Борисов обяви, че в четвъртък ще бъдат внесени трите министерски оставки в парламента. Предвижда се тримата министри Валентин Радев, Ивайло Московски и Николай Нанков да бъдат сменени с Александър Манолев (Министерство на транспорта), главния секретар Младен Маринов (министър на вътрешните работи) и Петя Аврамова, която сега е депутат и бивш зам.-кмет на Враца (Министерство на регионалното развитие).    ", "date": "2018.09.12", "title": "БСП за трите оставки: Ще бъдат пожертвани пешките, за да се спасят висшите фигури"}
