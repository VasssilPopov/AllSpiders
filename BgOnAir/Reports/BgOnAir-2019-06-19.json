{"url": "https://www.bgonair.bg/economy/2019-06-19/za-19-ot-balgarite-razhodite-za-zhilishteto-sa-neposilni", "text": "Цените на жилищата в България са нараснали със 17,15% през периода между 2010 и 2018 г., което е малко над средното равнище в ЕС, сочат данни на европейската статистическа служба Евростат. Цените на съществуващите жилища са нараствали по-бързо в периода между 2014 и 2018 г. спрямо цените на новите жилища, показват данните. След срива заради световната финансова криза и спукването на балона на жилищния пазар в България цените са се върнали към минимален растеж през 2014 г. от 1,4% и 2,8% през 2015 г., а през следващите две години ръстът се е ускорил до съответно 7% и 8,7%. Миналата година цените на жилищата у нас са нараснали с 6,6%. Между 2010 и 2018 г. цените на жилищата са нараснали общо с 15% в ЕС и с 11% в еврозоната. Най-голямо повишение сред страните членки през този период е отчетено в Естония с 83%, следвана от Латвия с 61%, Австрия с 56%, Швеция с 55% и Люксембург с 50%, а най-голям спад е регистриран в Италия със 17%, Испания с 12% и Кипър с 8%. Между 2010 и 2017 г. (последната, за която са налични данни) делът на собствениците на жилища у нас е намалял с 4% - от 86,9% на 82,9%, показват данните на Евростат. Това поставя страната ни на седмо място в ЕС по най-висок дял на собствениците на жилища. 19% от българите са заявили, че разходите за жилището им представляват свърхбреме, т.е. харчили са 40% или повече от разполагаемите си доходи за жилище. Харесайте страницата ни във Facebook ", "date": "2019.06.19", "title": "За 19% от българите разходите за жилището са непосилни"}
{"url": "https://www.bgonair.bg/ekrani/2019-06-19/sadyat-nikola-sarkozi-za-podkup-na-vissh-magistrat", "text": "[related_articles] Бившият френски президент Никола Саркозиотива на съд за подкуп на висш магистрат. Аферата е разкрита чрез телефонно подслушване.  Това е първият процес за корупция срещу бивш президент в историята на страната. Саркози е заподозрян, че в началото на 2014 година чрез адвоката си се е опитал да получи поверителна информация по разследването на аферата \"Бетанкур\".  Тя е свързана с дарения, направени от богатата наследница на L'Oréal на партията на Саркози срещу получаване на престижен пост. Аферата беше разкрита при друго разследване - по обвинения за либийско финансиране на кампанията на Саркози през 2007 година. Харесайте страницата ни във Facebook ", "date": "2019.06.19", "title": "Съдят Никола Саркози за подкуп на висш магистрат"}
{"url": "https://www.bgonair.bg/bulgaria/2019-06-19/dete-prati-svoy-vrastnik-v-bolnitsa", "text": "11-годишно момче е в  \"Пирогов\" след бой с негов връстник на столичния бул. \"Владимир Вазов\" в посока кв. \"Левски В\".  Спорът е възникнал към 18:00 часа, а минути по-късно на мястото е пристигнала линейка. Пострадалото момче е прието с контузия на главата. Лекарите се съмняват за комоцио и контузия за прешлените на врата. Другото момче, участвало в сбиването, е отведено в районно управление. Действията по изясняване на случая продължават.  ", "date": "2019.06.19", "title": "11-годишен наби и прати свой връстник в \"Пирогов\""}
{"url": "https://www.bgonair.bg/economy/2019-06-19/balgarinat-tarsi-evtinoto-zalivat-pazara-ni-s-imitirashti-mlechni-produkti", "text": "Имитиращи продукти, произвеждани с използването на хидрогенирани растителни мазнини, получили популярното наименование \"палма\" заливат българския пазар, пише \"Монитор\". По данни на статистиката на земеделското министерство, количеството за първите 4 месеца на годината на декларираните продукти е 3757 т, или с близо 200 т нагоре, като за май прогнозното количество се увеличава с още поне 1000 т. Една от причините е нарастващото търсене на евтините продукти у нас, а друга поевтиняването на суровината за производството на въпросните заместители. В последните два месеца цената на палмовото масло на световния пазар е паднало под 500 долара за тон и това определено ще стимулира нарастването на производството на имитиращи млечни продукти. За първите 3 месеца у нас са внесени над 2715 т хидрогенирани растителни мазнини за над 3,2 млн. долара, сочат данни на НСИ. През миналата година импортът на химически променената растителна мазнина е бил 11 025 т за над 14,62 млн. долара. През новия век рекорден внос от 22 168 т е отчетен през 2006 г. Най-скъпо - почти 25,8 млн. долара, са стрували доставките през 2008-а. Зам.-председателят на Асоциацията на млекопреработвателите Симеон Присадашки смята, че е трудно да се изчисли какъв е делът на имитиращите продукти на пазара. \"От началото на годината  има спад в преработката на мляко у нас, казва той. \"Причината са големите количества нереализирана продукция по складовете на мандрите и търговците, въпреки че консумацията не се променя много“. Според него делът на чуждите млечни продукти у нас е най-голям в скъпите сегменти. Същото важи и при сухите млека, които много малко са за пряка консумация, а най-често се влагат масово в производството на имитиращите продукти с растителни хидрогенирани мазнини. Според Васил Стойчев, докторант в Института по аграрна икономика, проблемът в България е, че няма достатъчно сурово мляко, което да се използва за производството на млечни продукти. \"Мандрите дори да доставят от чужбина сухо мляко, кондензат или друга суровина, за да може да се произведе сирене или някакъв друг млечен продукт, е необходима мазнина. Млечните мазнини обаче (масло и сметана) са скъпи и преобладава вносът“, обяснява той. По думите му това е една от причините за нарастване на производството на имитиращи продукти. За първите 4 месеца произведеното мляко у нас е общо 213 939 т, или с почти 4500 т по-малко от същия период на миналата година.", "date": "2019.06.19", "title": "Българинът търси евтиното... Заливат пазара ни с имитиращи млечни продукти"}
{"url": "https://www.bgonair.bg/sutreshen-blok/2019-06-19/investitsionniyat-potentsial-na-balgariya-i-na-iztochna-evropa-stava-vse-po-dobar", "text": "\r\n Международният икономически форум на Българската банка за развитие \"Пътища за партньорства\" съвпадна тази година с двадесетата годишнина от основаването на банката.  Провеждането на форума е част от активната позиция на Банката за развитие в международното финансово сътрудничество. Финансовата институция е най-добре позиционираната банка в страната ни за привличане на средства от международни партньори.  Според Стоян Мавродиев, който е главен изпълнителен директор на институцията, инвестиционният потенциал както на България, така и на Източна Европа става все по-добър в последно време. \"Амбицията ни е форумът да бъде ежегоден и да представлява една платформа за дебат, дискусии и генериране на нови идеи\", коментира той. По думите му потенциалът на Югоизточна Европа ще става все по-голям и все по-силен, тъй като всички държави от Западните Балкани вече са доста активни в процеса на преговори с ЕС. А България трябвало да играе ключова роля в района.  ", "date": "2019.06.19", "title": "Инвестиционният потенциал на България и на Източна Европа става все по-добър"}
{"url": "https://www.bgonair.bg/economy/2019-06-19/danachni-promeni-pravitelstvoto-i-biznesat-protiv-namalyavaneto-na-dds", "text": "\r\n Правителството и бизнесът против намаляването на ДДС върху храните и лекарствата. Това стана ясно на заседание на Националния съвет за тристранно сътрудничество.  Предложената от БСП мярка - ДДС върху брашното, месото, млякото, яйцата и лекарствата да падне от 20% на 5%, беше одобрена единствено от КТ \"Подкрепа\".  Според финансовия министър Владислав Горанов, промени в данъчната система само биха довели до увеличаване на данъците върху доходите и печалбата, но не и до реално намаляване на цените. На подобни позиции са от Асоциацията на индустриалния капитал и Българската стопанска камара. Харесайте страницата ни във Facebook ", "date": "2019.06.19", "title": "Правителството и бизнесът се обявиха против намаляването на ДДС"}
{"url": "https://www.bgonair.bg/denqt-on-air/2019-06-19/shte-dovode-li-reshenieto-za-subsidiite-na-partii-do-manipulatsiya-na-demokratsiyata", "text": "\r\n С решението за финансиране на партиите, което се обсъжда в последната седмица, демокрацията ще бъде манипулирана от чужди интереси. Това стана ясно от думите на бизнесмена Васил Василев, който гостува в предаването \"Денят ON AIR\". По думите му по този начин държавата би изпаднала в пълна зависимост от финансиране от чужбина на родните партии, тъй като тук няма толкова много пари за финансирането им. \"Катастрофата ще е, когато отвън започнат да манипулират нашата политика. Този род финансиране ще окаже такова влияние върху нея, че ще загуби идеалите си за независимост\", посочи Василев. Василев обясни още, че не вижда реална политическа схема, която да убеди хората да гласуват за кауза. За местните избори пък било важно кой как вижда решаването на проблемите. Пред  журналистът Eвгени Петров посочи, че не сме готови да приложим този модел на финансиране на партиите и  не трябва механично да възприемаме нещата. \"Непрекъснато ни убеждават, че партиите са подложени на сериозна отчетност, както и се обяснява, че няма скрито финансиране\", коментира Петров. Според него финансиране от 1 лев е малко, но повдига и други въпроси - с такава субсидия новите партии няма как да съществуват, смята той. \"В БСП винаги проблемът е бил кой ще реди листите, а сега за местния вот - кои ще са издигнати за кметове\", посочи още събеседникът. Харесайте страницата ни във Facebook ", "date": "2019.06.19", "title": "Ще доведе ли решението за субсидиите на партиите до манипулация на демокрацията?"}
{"url": "https://www.bgonair.bg/denqt-on-air/2019-06-19/bogdan-milchev-zhertvite-po-patya-sa-po-nad-600-godishno", "text": "\r\n Жертвите по пътищата са по над 600 годишно. Това обяви в \" \" председателят на Института по пътна безопасност Богдан Милчев. Той бе категоричен, че много малко хора спазват Закона за движение по пътищата и поради тази причина зачестяват произшествията. Милчев също така допълни, че има огромен хаос в нормативната уредба. Това гарантира на водачите безнаказаност. \"Институтът за пътна безопасност няма да се измори да кара институциите да си вършат работата. Всяка година се говори, че сме намалили жертвите по пътищата, но няма как да паднем под 600. Ако ще се борим само на думи и решения - няма как да стане. Проблемите са много. Трябва можещи и знаещи хора да започнат да управляват пътната безопасност. Хаосът в нормативната уредба е огромен. Ние не знаем дали имаме закон за движение по пътищата или не\", каза той, Милчев също така обясни, че е време да бъдат направени сериозни промени в родната инфраструктура.  \"Трябва да променим средата и тогава щофьорите ще променят поведението си на пътя. Транспортната система трябва така да е изградена, че никой да не загине докато пътува. Това ще се случи само когато науката диктува политиката в пътната безопасност\", обясни той пред  . Очаквайте видеото!    ", "date": "2019.06.19", "title": "Черна статистика: Жертвите на пътя са по над 600 годишно"}
{"url": "https://www.bgonair.bg/bulgaria/2019-06-19/zhitelite-na-mladost-otnovo-izlyazoha-na-protest", "text": "Жители на столичния квартал \"Младост\" отново излязоха на протест срещу застрояването на зелена площ. Те организираха шествие под надслов \"Не сме забравили\".  Организаторите от неправителствената организация \"Зелен Младост\" възразяват срещу плановете да бъде построен 12-етажен хотел с прилежаща към него жилищна сграда и нова улица.  \"От март месец насам нищо не се е променило за нашето благосъстояние. Ние очаквахме г-жа Фандъкова да не подпише договора. Искаме това място да бъде върнато в регулация за озеленяване и да няма строеж и да няма строеж\", казаха протестиращите.  ", "date": "2019.06.19", "title": "Жителите на \"Младост\" отново излязоха на протест"}
{"url": "https://www.bgonair.bg/bulgaria/2019-06-19/dopalnitelnite-6-mln-lv-za-borba-s-gradushkite-spasili-produktsiyata", "text": "Времето има най-различни прояви. Така министърът на вътрешните работи Младен Маринов коментира бедствените ситуации, създадени от обилните валежи напоследък. \"Тази година на пръв поглед има много валежи, но правейки статистически сравнения, можем да кажем, че това е в рамките на нормалното за сезона\", допълни министърът пред журналисти. Младенов уточни, че не разполага с информацията каква е ситуацията с мълниезащитата на жилищните сгради у нас, защото тя не се събира и обобщава от МВР. Според него отговорните институции трябва да анализират защо се стигна до смъртния случай с мъж от жк \"Люлин\", когото мълния уби, пише  Маринов напомни, че правителството отпусна 6 млн. лв. допълнително за противоградови ракети и са открити още 3 площадки. По думите му така са предотвратени по-сериозни щети върху земеделската продукция. Правителството разгледа днес доклад за дейността на Съвета за намаляване на риска от бедствия към Министерския съвет за предишните две години. В него се отчита като добра практиката да има фонд със средства, с които в неотложни случаи да се извършват аварийно-спасителни дейности и след това парите да се възстановяват с решение на комисията по бедствия. Това дава оперативна възможност на кметовете и на областните управители да действат при съответните кризисни ситуации, посочи министърът. По думите му основната задача е да се работи по превенцията, така че да не се стига до извънредни ситуации. Процентно разпределяме по-големи средства за превенция и оставяме резерв, който е за покриване на щети при непредвидени ситуации, уточни Младен Маринов.", "date": "2019.06.19", "title": "Допълнителните 6 млн. лв. за борба с градушките спасили продукцията"}
{"url": "https://www.bgonair.bg/direktno/2019-06-19/blizo-700000-abonata-na-televiziya-v-siviya-sektor", "text": "\r\n Близо 700 000 абоната на телевизия в сивия сектор у нас, каза Велизар Соколов от \"ТеРаПро\" и поясни в предаването , че има голямо разминаване при различните преброявания. Калин Вельов разказва по   пред Божила Симова за новия си проект.  ", "date": "2019.06.19", "title": "Близо 700 000 абоната на телевизия в сивия сектор"}
{"url": "https://www.bgonair.bg/denqt-on-air/2019-06-19/nfsb-zavedeniyata-koito-narushavat-obshtestveniya-red-shte-badat-zatvaryani", "text": "\r\n Заведенията, които нарушават обществения ред, ще бъдат затваряни. Това каза в \" \" депутатът от НФСБ Христиан Митев. Той е категоричен, че ако заведенията не изпълняват разпорежданията на МВР,ще търпят глоби между 5 и 12 хиляди лева. Митев също така сподели, че малките заведения няма да имат проблеми, ако спазват закона, който гласи, че от 22:00 до 08:00 часа трябва да се пази тишина. Той бе категоричен, че новите мерки няма да доведат до отлив на клиенти. \"Надявам се, че не само глобите, но и всички мерки, предвидени в закона, ще доведат на намаляване на шума. Санкцията от 5 до 12 хиляди лева е за юридическите лица. За физическите е от 500 до 1000 лева. Заведенията се затварят, когато не изпълняват разпорежданията на Министерството на вътрешните работи. Срокът за запечатване за рецидив е 14 дни. Малките обекти няма да имат проблеми, ако спазват закона. Не вярвам да има отлив на клиенти. Целта ни е развитие на малкия и средния бизнес\", каза Митев. Той коментира и намаляването на партийните субсидии. Митев заяви, че подобен ход ще умъртви малките партии. \"Съвсем логично е, когато говорим за намаляване на публичните средства за партиите, да има и данъчно облекчение. НФСБ принципно е за намаляване на субсидията. Искаме обаче компенсаторен механизъм. По-малките партии са заплашени от изчезване заради субсидиите. Най-балансираният вариант е 5-6 лева за субсидия. Трябва да се направи сериозни дискусия за данъчното облагане. Да видим как да помогнем на най-бедните\", каза той пред     ", "date": "2019.06.19", "title": "НФСБ: Заведенията, които нарушават обществения ред, ще бъдат затваряни"}
{"url": "https://www.bgonair.bg/reportazhi/2019-06-19/nedostatachna-podgotovka-li-e-prichinata-za-intsidenta-v-koyto-zagina-kanadski-parashutist", "text": "\r\n Недостатъчната подготовка и неспазване на правилата за безопасност е вероятната причина за трагичния инцидент, в който загина канадски парашутист. Други трима американски военнослужещи пострадаха по време на учение близо до пловдивското село Чешнегирово. Канадските власти също започнаха разследване. За първи път парашути са използавни с военни цели през август 1918 от итилианската армия. От тогава насам масови десанти с парашут се практикуват от почти всички армии, а десанти като този, в който участват над 400 души и на толкова ниска височина, са изключително критични.  Височината на полета е не повече от 350 метра, а времето за реагиране е изключително малко. Все още се разследват хипотезите, довели до инцидента.  Въпреки станалото, ученията продължиха и днес. Харесайте страницата ни във Facebook ", "date": "2019.06.19", "title": "Недостатъчна подготовка ли е причината за инцидента, в който загина канадски парашутист?"}
{"url": "https://www.bgonair.bg/world/2019-06-19/vtori-debat-na-ostrova-za-naslednik-na-mey", "text": "\r\n Във Великобритания се проведе втори телевизионен дебат между оставащите кандидати в надпреварата за наследник на Тереза Мей.  Този път в него се включи и фаворитът Борис Джонсън, който бойкотира първия дебат в неделя. Близо час претендентите отговаряха на въпросите на зрителите за данъците, опазването на околната среда, проблема с ислямофобията и разбира се – за Brexit.  И петимата изключиха възможността за свикване на предсрочни избори преди казусът с излизането на Великобритания от Евросъюза да бъде разрешен. Вижданията им обаче, дали страната е готова за развод без сделка на 31 октомври, се разминават.  Днес се очаква третото от серията гласувания в Консервативната партия, след което в надпреварата ще останат четирима кандидати.", "date": "2019.06.19", "title": "Борис Джонсън уважи втория тв дебат за наследник на Мей"}
{"url": "https://www.bgonair.bg/world/2019-06-19/strogi-merki-za-sigurnost-v-alzhir-spryaha-interneta-zaradi-uchenicheskite-maturi", "text": "Тази седмица матури се провеждат не само в България, но и в различни страни по света. А в Алжир това за пореден път доведе до спиране на интернета.  Достъпът до мрежата е ограничен между 8.00 и 17.00 ч. следобед, а мярката цели да ограничи измамите по време на изпитите. Тя се прилага вече от няколко години и според властите е доказала своята ефективност.  Много алжирци обаче се оплакват, че блокирането на интернет пречи на икономиката и води до загуби в различни сектори.  Властите прибягват до спиране на достъпа до социалните мрежи не само около матурите, а и по време на протести. Снимка: Pixabay", "date": "2019.06.19", "title": "Строги мерки за сигурност: В Алжир спряха интернета заради матурите"}
{"url": "https://www.bgonair.bg/sutreshen-blok/2019-06-19/shte-otnemat-li-domakinstvoto-na-katar-na-mondial-2022-sled-skandala-s-platini", "text": "\r\n Не е невъзможно домакинството на Катар да бъде отнето. Не само заради скандалите. Чисто политически Катар се оказа в уникална изолация от останалите арабски страни, които държат част от петрола и имат лостове за натиск над други държави, участващи в гласуването. Върху това акцентира пред Bulgaria ON AIR спортният журналист Едуард Папазян, след като вчера бившият президент на УЕФА Мишел Платини бе задържан от френската полиция в подозрения за корупция при избора на домакин за Световното първенство по футбол през 2022 г. След 15-часови разпити Платини бе освободен. Едуард Папазян припомни, че на среща между френския президент Никола Саркози с Мишел Платини и наследствения управляващ принц на Катар, Саркози казва, че ще натисне Платини и френските функционери да гласуват за кандидатурата на Катар. Насреща обаче очакват катарски инвестиции във френския футбол - Катар да закупи ПСЖ и да открие изцяло нова спортна телевизия - BeiN Sports. \"Проблемите с избора на домакин на световни първенства тръгнаха след избора на Сеп Блатер за президент на ФИФА. Той превърна ФИФА в бизнес организация. Уникален скандал имаше със Световното първенство в Южна Афеика, уникален скандал имаше и с избора на Германия. Футболните ръководители настъпиха опасен враг - Съединените щати. Много от финансовите операции се извършват в САЩ. Второ - Катар прецака за домакинство именно САЩ\", обясни спортният журналист. \"Има конфликт на интереси, имало е винаги. Имаше арести, но не видях някой да влезе в затвора. Единствено ги вадят от футбола за известен период от време\", уточни Папазян в \"България сутрин\". Той обаче не смята, че има рискове за президента на БФС Борислав Михайлов, тъй като действията на Платини били свързани с ФИФА, а пред УЕФА французинът бил чист като сълза. Харесайте страницата ни във Facebook ", "date": "2019.06.19", "title": "Ще отнемат ли домакинството на Катар на Мондиал 2022 след скандала с Платини?"}
{"url": "https://www.bgonair.bg/world/2019-06-19/amerikanskite-vlasti-zaloviha-16-tona-kokain", "text": "Американските власти заловиха 16 тона кокаин на стойност над 1 милиард  долара. Операцията е извършена на борда на кораб в пристанището на Филаделфия. Дрогата е била скрита в седем контейнера на плавателния съд. Той се е готвел да отплава за Европа, след като минал през Чили, Панама и Бахамските острови. Всички членове на екипажа са били арестувани. Според експерти това е едно от най-големите залавяния на дрога в aмериканската история.   ", "date": "2019.06.19", "title": "Американските власти заловиха 16 тона кокаин за 1 млрд. долара"}
{"url": "https://www.bgonair.bg/world/2019-06-19/8-ot-10-dushi-v-sveta-vyarvat-v-bezopasnostta-na-vaksinite", "text": "Всеки 8 от 10 души в света вярват в безопасността на ваксините. Това показва изследване на The Wellcome Trust, проведено сред повече от 140 хил. души от 140 държави. Доверието във ваксините в Източна Европа обаче е на рекордно ниско ниво – едва половината анкетирани казват, че те са безопасни, докато в България това са около 40% от запитаните.  Малко повече – около 65% от хората в Източна Европа, участвали в проучването, казват, че ваксините са ефикасни. Този дял е сходен и в България. Общо 96 на сто от родителите казват, че са ваксинирали децата си, а близо 60 на сто вярват в действието на ваксините.  Най-голям брой от запитаните казват, че вярват, че ваксините са важни за децата. В България зад това твърдение застава всеки седем от десет запитани. Харесайте страницата ни във Facebook  ", "date": "2019.06.19", "title": "8 от 10 души в света вярват в безопасността на ваксините"}
{"url": "https://www.bgonair.bg/world/2019-06-19/nay-malko-chetiri-zhertvi-sled-navodnenie-v-turtsiya", "text": "Най-малко четирима души са загинали, няколко са ранени, а шестима са изчезнали при наводнения в Североизточна Турция.  Много пътища са блокирани. Пожарникари помагат на хората в най-засегнатите райони. Много къщи са под вода.  Властите призовават хората да не посещават най-засегнатите от наводненията места от съображения за сигурност. Харесайте страницата ни във Facebook ", "date": "2019.06.19", "title": "Най-малко четири жертви след наводнение в Турция"}
{"url": "https://www.bgonair.bg/world/2019-06-19/politsay-ot-ohranata-na-prints-uilyam-blasna-zhena", "text": "Полицай от охраната на херцозите на Кеймбридж принц Уилям и Кейт блъсна 83-годишна жена, която пресичала улицата. Униформеният бил на мотоциклет и шофирал пред колата.  Според местни медии жената е настанена в болница с множество наранявания. Принц Уилям и Кейт останали шокирани от случилото се и поискали да посетят жената в болницата.", "date": "2019.06.19", "title": "Полицай от охраната на принц Уилям блъсна жена"}
{"url": "https://www.bgonair.bg/ekrani/2019-06-19/oon-s-obvineniya-kam-sauditskiya-prints", "text": "ООН с обвинения срещу саудитския престолонаследник Мохамед бин Салман. Причината - твърди се, че е замесен в смъртта на журналиста Джамал Хашоги. Властите в Саудитска Арабия обаче отричат високопоставени лица да са знаели за планирането на убийството.  Хашоги беше убит миналата година в консулството на Рияд в Истанбул. Кралството изправи 11 души пред съда. Експерти са категроични, че този закрит процес не отговаря на международните стандарти. Харесайте страницата ни във Facebook ", "date": "2019.06.19", "title": "ООН с обвинения към саудитския принц"}
{"url": "https://www.bgonair.bg/bulgaria/2019-06-19/otkriha-tyalo-na-zhena-v-trevnite-ploshti-pred-blok-v-krasno-selo", "text": "Тяло на жена е намерено пред жилищен блок в кв. \"Красно село\", съобщиха от МВР. Сигналът е подаден рано тази сутрин в полицията. Съобщено е, че в тревните площи пред жилищен блок в квартала е намерено безжизнено тяло на жена. На място са изпратени екипи на полицията и Спешна помощ. При извършения първоначален оглед не са констатирани следи от насилие по тялото, тепърва ще се установява и самоличността на жената. Харесайте страницата ни във Facebook ", "date": "2019.06.19", "title": "Откриха тяло на жена в тревните площи пред блок в \"Красно село\""}
{"url": "https://www.bgonair.bg/reportazhi/2019-06-19/5-godini-sled-tragediyata-asparuhovo-si-spomnya-s-uzhas-za-navodnenieto", "text": "\r\n Жителите на варненския квартал \"Аспарухово\" отдават почит на 13-те жертви на наводнението от 19 юни 2014 години. На тази дата преди пет години само за минути кварталът потъна под вода, десетки останаха блокирани в домовете си, а възстановяването отне седмици.  Съдът вече се произнесе, че виновни длъжностни лица за наводнението няма. А 5 години след трагичния инцидент хората все още си спомнят със страх и тъга за случилото се. В една от пострадалите къщи екип на Bulgaria ON AIR се срещна с Николай Иванов, който е преживял инцидента и никога няма да забрави датата 19 юни.  \"Няма как да се забрави всичко, което се случи поради немарливост на институции, на хора, на общество. Вината е всеобхватна за това, което се случи. По-лошото е, че това отне човешки животи\", сподели Николай  Според него след трагедията е направена някаква имитация на отводнителен канал. Скатните води продължават при по-силни дъждове да слиза и стават езера пред къщите, алармира Николай, който чувства безсилие.  \"Вече като вали и имаш едно наум и готовност за бягство по-скоро. Животът винаги намира път и трябва да го живеем доколкото може\", каза още той пред камерата ни. Харесайте страницата ни във Facebook ", "date": "2019.06.19", "title": "5 години след трагедията: \"Аспарухово\" си спомня с ужас за наводнението"}
{"url": "https://www.bgonair.bg/world/2019-06-19/tramp-se-kandidatira-za-vtori-mandat-v-beliya-dom", "text": "\r\n Доналд Тръмп официално е кандидат за втори мандат в Белия дом. Той даде начало на предизборната си кампания за президентския вот през 2020 година на митинг в Орландо, в стратегическия щат Флорида. На сцената пред 20 хиляди привърженици президентът излезе заедно с първата дама Мелания, сина си, вицепрезидента Майк Пенс и неговата съпруга. Тръмп не изневери на стила си и се концентрира върху три основни послания: проспериращата икономика, борбата с имиграцията и атаките си срещу медиите. Мотото на втората му кампания е \"Да запазим отново Америка велика\". А някои от поддръжниците му бяха пристигнали в Орландо дни по-рано, за да посрещнат своя фаворит.  ", "date": "2019.06.19", "title": "На Тръмп му хареса в Белия дом, кандидатира се за втори мандат"}
{"url": "https://www.bgonair.bg/bulgaria/2019-06-19/dete-se-udavi-v-reka-ogosta", "text": "15-годишно дете се е удавило във водите на река Огоста край монтанското село Портитовци.  След сигнал в МВР за изчезнало момче край реката е изпратен специализиран екип от полицаи и водолази.  Полицията в Монтана е получила сигнал за фаталния инцидент непосредствено след сливането на реките Ботуня и Огоста в землището на село Портитовци.  Тялото е открито от водолазен екип. По него не са открити следи от насилие.      ", "date": "2019.06.19", "title": "Дете се удави в река Огоста"}
{"url": "https://www.bgonair.bg/multimediya/2019-06-19/nova-balgarska-tipografiya", "text": "\r\n В предаването  от 16 юни говорим за нова българска типография  с  дизайнерите Борил Караиванов, Кирил Златков, Светослав Симов-Свет и Пламен Мотев. Отиваме и до Париж през лятото, където се появи българска кирилица под формата на пейки.  Представяме ви и музиката и възгледите на певицата и композитор Ива Янкулова  по  . Показваме и колекцията с произведения на изкуството на модния дизайнер Пол Смит. Слушаме и \"Както преди\" на Любо Киров.    ", "date": "2019.06.19", "title": "Нова българска типография"}
{"url": "https://www.bgonair.bg/bulgaria/2019-06-19/tezhka-katastrofa-na-patya-mezhdu-yakoruda-i-razlog-zaginal-e-chovek", "text": "Мъж е загинал, а четирима са пострадали при катастрофа на пътя между Якоруда и Разлог, съобщиха от полицията в Благоевград. Сигналът за инцидента е подаден около 13.54 часа днес. По първоначална информация пътнотранспортното произшествие е между товарен автомобил \"Ман\", лек автомобил \"Опел Астра\" и лек автомобил \"Сузуки Витара\". Движението и в двете посоки е преустановено. Харесайте страницата ни във Facebook ", "date": "2019.06.19", "title": "Тежка катастрофа на пътя между Якоруда и Разлог, загинал е човек"}
{"url": "https://www.bgonair.bg/ekrani/2019-06-19/globata-za-shum-ot-zavedeniya-do-12-000-leva", "text": "\r\n Глобата за шум от заведения вече ще стига до 12 000 лева. В тази категория попадат собствениците на барове, ресторанти, дискотеки и различни атракциони. Това решиха депутатите с окончателното приемане на Закона за защита от шума в околната среда. Новите глоби бяха инициирани от бившия вицепремиер Валери Симеонов след акции срещу шума в заведения по Черноморието. Санкцията за физическите лица ще е между 500 и 1000 лв. при първо нарушение и между 2000 и 6000 лева при рецидив.  Силният шум, за който ще се плащат солените глоби на открито, е между 14 и 16 часа и от 23 до 8 часа сутринта. Харесайте страницата ни във Facebook ", "date": "2019.06.19", "title": "НС реши: Глобата за шум от заведения - до 12 000 лева!"}
{"url": "https://www.bgonair.bg/bulgaria/2019-06-19/ot-bsp-za-subsidiite-gerb-i-dps-iskat-da-privatizirat-politicheskiya-zhivot", "text": "Предложението за субсидия от 1 лев не целяло да се намалят парите за партиите, а да се допусне частно финансиране на политическите субекти. Тази оценка направи червеният депутат Крум Зарков, след като по-рано стана ясно, че ДПС предлагат отворено финансиране на партиите, а ГЕРБ са съгласни с това. Даренията от физическите и юридическите лица обаче ще се правят по абсолютно прозрачен начин, обясни Менда Стоянова от ГЕРБ. \"Днес стана ясно какво се крие зад изненадващото предложение за 1 лев субсидия. Въобще не ставало дума за намаляване на парите на партиите, а за координирана акция, която цели да допусне частно финансиране на политическите субекти. В тази координирана акция ГЕРБ и ДПС се опитват да приватизират политическия живот на страната. Това е истински атентат срещу някои от базисните постижения на демокрацията и БСП е единствената партия, която стои срещу това\", скочи Крум Зарков. По думите му корупцията трябва да се бори, а не да се правят опити да се легализира. \"Кого оттук нататък ще обслужват партиите - избирателите си или спонсорите си? Кой утре ще определя листите за общински съветници и кметове. Партиите или контролиращите ги олигарси?\", запита Зарков. Соцдепутатът призова за открит и честен дебат как да се намали субсидията, но без да се наруши независимостта на политическите субекти, и добави, че от левицата ще започнат разговори по темата. Зарков посочи и че си заслужава за случая да бъдат информирани и европейските им партньори. Снимка: Димитър Кьосемарлиев (Bulgaria ON AIR) Харесайте страницата ни във Facebook ", "date": "2019.06.19", "title": "От БСП за субсидиите: ГЕРБ и ДПС искат да приватизират политическия живот"}
{"url": "https://www.bgonair.bg/ekrani/2019-06-19/rumen-radev-nablyudava-se-varvarsko-nalivane-na-beton-po-plazhnite-ivitsi", "text": "\r\n Наблюдава се варварско наливане на бетон по плажните ивици на българското Черноморие. Това каза президентът Румен Радев при посещението си на полигона \"Ново село\" край Сливен.  Коментарът на президента идва след отправения към него призив от природозащитници да наложи вето на промените в Закона за устройството на Черноморското крайбрежие. Държавният глава заяви, че правният екип на президентската институция работи по всички обстоятелства, свързани с промените в закона и предстои да представи своята позиция. Харесайте страницата ни във Facebook ", "date": "2019.06.19", "title": "Румен Радев: Наблюдава се варварско наливане на бетон по плажовете"}
{"url": "https://www.bgonair.bg/world/2019-06-19/razpitaha-i-osvobodiha-bivshiya-shef-na-uefa-mishel-platini", "text": "\r\n Освободиха Мишел Платини, който беше задържан вчера във връзка с разследването за избора на Катар за домакин на Световното първенство по футбол през 2022 година.  Френските антикорупционни органи проучват случая вече близо 3 години, а вчера разпитваха бившия президент на УЕФА цял ден и до късно през нощта. На излизане от сградата на прокуратурата той за пореден път заяви, че не е направил нищо нередно.  По-рано адвокатът на Платини уточни, че клиентът му не е арестуван, а извикан за разпит по стандартната процедура. Вчера беше разпитан и бившият шеф на кабинета на Никола Саркози.  В центъра на разследването е обяд в Елисейския дворец, организиран през 2010 година от бившия френски президент, в който са участвали Платини и тогавашният престолонаследник, а днес – емир на Катар. Снимка: Reuters Харесайте страницата ни във Facebook ", "date": "2019.06.19", "title": "Разпитаха и освободиха бившия шеф на УЕФА Мишел Платини"}
{"url": "https://www.bgonair.bg/ekrani/2019-06-19/kabelnite-operatori-shte-sadyat-balgariya-v-strasburg", "text": "След акцията на ГДБОП и прокуратурата преди дни срещу кабелното пиратство, операторите излязоха на протест пред сградата на Министерския съвет. Те се заканиха, че ще заведат дела в Страсбург. Причината е обиските на офиси, отнета техника и спирането на телевизия и интернет в почти целия Гоце Делчев. Според кабелните оператори това е довело до огромни загуби за бизнеса и е затруднило работата на общини, банки, болници и медии.  Протестиращите внесоха в Министерския съвет и отворено писмо до премиера, в което твърдят - акцията е била поръчкова и цели унищожаване на малкия и среден кабелен бизнес.    \r\n  \r\n   ", "date": "2019.06.19", "title": "Кабеларките се заканиха да съдят България в Страсбург"}
