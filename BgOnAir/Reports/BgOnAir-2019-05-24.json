{"url": "https://www.bgonair.bg/notifikatsii/2019-05-24/stotitsi-alpinisti-v-zadrastvane-pod-everest", "text": "Задръстване и седмина загинали на Еверест. Десетки алпинисти се наложи да чакат с часове, изкчавайки най-високия връх на планетата. Алпинистът Нирмал Пурджа публикува снимка от задръстването в страницата си във Facebook как се налага алпинистите да се изчакват по тясната пътека.  Причина за струпването стана благоприятното време, от което голям брой алпинисти са решили да се възползват в сряда, както и това, че няма ограничение за броя на хората, на които властите издават разрешително за атака на върха. В опит да изкачат върха ентусиастите рискуват да получат измръзване или височинна болест. В резултат на забавянето двама катерачи също изгубили живота си по пътя надолу в сряда.  Някои алпинисти чакали между 3 и 4 часа, за да качат върха, което е довело до случаи на измръзване.  Снимка: Facebook/ Nirmal Purja MBE: \"Project Possible - 14/7\" Харесайте страницата ни във Facebook ", "date": "2019.05.24", "title": "Стотици алпинисти в подножието на Еверест, седмина загинаха"}
{"url": "https://www.bgonair.bg/world/2019-05-24/sasht-povdignaha-17-novi-obvineniya-sreshtu-dzhulian-asandzh", "text": "Съединените щати повдигнаха 17 нови обвинения срещу основателя на \"Уикилийкс“ - Джулиан Асандж - с основното - нарушаване на законите срещу шпионажа. Според Вашингтон през 2010 г. Асандж е изложил на опасност източници на американското разузнаване с публикуването на близо 750 хиляди поверителни военни и дипломатически документи.  И още - бил е в заговор с бившия анализатор от американското военно разузнаване Челси Манинг, за да получи достъп до поверителна информация.  Това е можело да навреди на националната сигурност на Съединените щати. В момента Асанж се намира в затвор във Великобритания. А Вашингтон иска екстрадирането му.", "date": "2019.05.24", "title": "САЩ повдигнаха 17 нови обвинения срещу Джулиан Асандж"}
{"url": "https://www.bgonair.bg/world/2019-05-24/vtori-den-ot-evroizborite-irlandiya-i-chehiya-glasuvat", "text": "Започна вторият ден от изборите за Европейски парламент. Днес гласуват в Ирландия и Чехия. Утре правото си на глас ще упражнят гражданите на Латвия, Малта и Словакия.  В останалите страни от Европейския съюз, включително и в България, ще гласуват в неделя - 26 май. Изборите за Европейски парламент стартираха от Великобритания и Холандия. По първоначални данни холандската Партия на труда на Франс Тимерманс се очертава като големия победител. Водещата лява формация в страната получава пет места.  На второ място се класира премиерът на Холандия Марк Рюте и неговата Консервативна Народна партия за свобода и демокрация. Те получават 4 депутатски места. Харесайте страницата ни във Facebook ", "date": "2019.05.24", "title": "Втори ден от евроизборите, Ирландия и Чехия гласуват"}
{"url": "https://www.bgonair.bg/world/2019-05-24/osem-dushi-postradaha-sled-vzriv-v-lion", "text": "Най-малко осем души пострадаха при експлозия на пешеходна улица във френския град Лион. Сред тях е и 8-годишно дете. Нито един от тях не е с опасност за живота.  По данни на властите се е взривил малък пакет, заложен пред хлебопекарна, в който най-вероятно е било заложено взривно устройство.  Според полицията в пакета е имало \"винтове и болтове\". Районът на експлозията е евакуиран и отцепен, а разследването е поето от антитерористичното звено.  Френският президент Еманюел Макрон заяви, че според него става въпрос за \"нападение\".  ", "date": "2019.05.24", "title": "Осем души пострадаха след взрив в Лион"}
{"url": "https://www.bgonair.bg/reportazhi/2019-05-24/britanskiyat-premier-tereza-mey-podava-ostavka-na-7-yuni", "text": "\r\n Премиерът на Великобритания Тереза Мей обяви, че подава оставка на 7 юни. По време на обръщение към нацията пред \"Даунинг стрийт\" 10, Мей съобщи дългоочакваната новина, че напуска поста на лидер на Консервативната партия.  Тя ще остане премиер, докато не бъде избран неин заместник. Във втория ден от изборите за Европейски парламент, днес гласуват в Ирландия и Чехия. Утре - в Латвия, Малта и Словакия. В останалите страни от Европейския съюз, включително и в България, се гласува в неделя.  Изборите за Европейски парламент започнаха от Великобритания и Холандия. По първоначални данни холандската Партия на труда на Франс Тимерманс се очертава като големият победител.  На второ място се класира премиерът на Холандия Марк Рюте и неговата Консервативна Народна партия за свобода и демокрация.  ", "date": "2019.05.24", "title": "Британският премиер Тереза Мей подава оставка на 7 юни"}
{"url": "https://www.bgonair.bg/world/2019-05-24/nad-milion-studenti-ot-110-strani-protestiraha-za-opazvaneto-na-okolnata-sreda", "text": "\r\n Над един милион студенти от 110 държави излязоха на протест в подкрепа на опазването на околната среда. Международната демонстрация цели да подтикне политиците и бизнесът да предприемат спешни мерки срещу глобалното затопляне. Протестът е вдъхновен от 15-годишната Грета Тунберг, която стана лице на движението, след като проведе демонстрация пред шведския парламент миналата година. Тогава, тя заяви, че няма да ходи на училище, докато политиците в страната не предприемат необходимите мерки. Последният подобен протест се проведе на 15 март. Харесайте и страницата ни във Facebook ", "date": "2019.05.24", "title": "Над милион студенти от 110 страни протестираха за опазването на околната среда"}
{"url": "https://www.bgonair.bg/world/2019-05-24/moshtno-tornado-udari-amerikanskiya-shtat-misuri", "text": "Мощно торнадо удари американският щат Мисури. Стихията е връхлетяла град Джеферсън със скорост на вятъра от 200 километра в час. Няма данни за загинали или изчезнали хора. 20 души са били ранени, но са без опасност за живота. Торнадото е нанесло щети по инфраструктурата. Десетки къщи са унищожени. На места е прекъснато и електричеството.      ", "date": "2019.05.24", "title": "Мощно торнадо удари американския щат Мисури"}
{"url": "https://www.bgonair.bg/sutreshen-blok/2019-05-24/ima-uvelichenie-na-turistite-u-nas-razkriha-eksperti", "text": "\r\n Броят на туристите у нас се увеличава. Около това мнение  в \" \"  се обединиха Румен Драганов от Института за анализи и оценки в туризма и Димитър Попов от Асоциацията нa туристическите агенции. Въпреки това туроператорите се оплакват от слаби резултати, тъй като все повече хора разчитат на нискотарифните авиокомпании и онлайн агенцията за намиране на апартаменти под наем Airbnb за своите почивки. Драганов бе категоричен, че тази година у нас ще пристигнат малко под 13 милиона туристи, което е с 400 хиляди повече от миналата. Той допълни, че лятото около 560 000 българи ще предпочетат да отидат на море в чужбина, но около 3,5 милиона ще почиват на територията на страната. \"Тази година имаме 6% увеличение на туристите. Нискотарифните компании и Airbnb промениха картата на туризма. Туроператорите отчитат загуби, защото всеки човек сам може да си организира пътуването. Ние ще отчетем малко под 13 милиона туристи - с 400 000 повече от миналата година. Морето обаче стагнира поради застрояването и липсата на активност на хората там. Постоянно слушаме за презастрояване, махане на дюни, лоши условия. Браншът на морето е клекнал, а когато няма реакция, не можем да говорим за развитие на туризма. В България имаме голямо ветрило на цените - от 25 лева на легло до 400 лева. Средната цена за седмица за олинклузив е 219 лева. За сравнение в Турция е 239 лв., в Гърция с 10 лева повече. Имаме около 560 хиляди, които ще отидат лятото на море в Гърция, но 3,5 милиона ще пътуват у нас. Средно 5,4 пъти средно пътуват българите на година\", каза Драганов. Той бе подкрепен и от Димитър Попов, който допълни, че много от хотелите у нас са заплашени от фалит заради презастрояването и свръхкапацитета на легловата база. Това води до сваляне на цените, а по този начин хотелиерите не могат да си покриват разходите. \"Нашите курорти са готови за сезона. Той още е в началото и легловата база не е на пълен капацитет, но това не е проблем. В последните години обаче се забелязва, че работим на свръхкапацитет на легловата база, а това води до фалити, тъй като, за да се запълнят леглата, цените се свалят и хотелиерите не могат да си покрият разходите. България обаче не е само големите градове, Черноморието и ски курортите. Крайно време е да потърсим начин да развием туризма и в другите райони. Има нужда от стратегия за устойчив туризъм, за да привличаме още повече туристи. Когато има свръхпредлагане, няма начин цените да не са конкурентни на съседните държави. По-ниските цени са добри за потребителя, но убийствени за бранша\", обясни Попов пред  .    ", "date": "2019.05.24", "title": "6% увеличение на туристите у нас, но туроператорите отчитат загуби"}
{"url": "https://www.bgonair.bg/reportazhi/2019-05-24/uchenitsite-nedovolni-ot-maturata-po-angliyski-ezik-bila-palna-s-greshki", "text": "\r\n Недоволство от матурата по английски език. Ученици твърдят, че е била пълна с грешки, а от Министерството на образованието ще направят проверка.  Ели е сред 14-те хиляди зрелостници, решили да се явят на изпит по английски език като втора здължителна матура. Минути след началото на изпита за нея остава само разочарованието.  Затова организира и петиция за ревизиране на резултатите и провеждането на нов изпит. В нея към момента са се включили над 6500 души. В понеделник се организира и протест пред Министерството на образованието. Просветният министър е категоричен, на първо четене няма грешки нито във въпросите, нито в отговорите на матурата.  В социалните мрежи шегите за матурите се появиха преди верните отговори на изпита. Зрелостниците отбелязват, че биха имали по-добър резултат, ако изпитът беше по китайски вместо по английски език.  И също, че сертификатите от Кеймбридж не струват нищо пред знанията, изисквани от МОН.  Харесайте и страницата ни във Facebook ", "date": "2019.05.24", "title": "Учениците недоволни от матурата по английски език - била пълна с грешки"}
{"url": "https://www.bgonair.bg/bulgaria/2019-05-24/agresiya-na-patya-dvama-mazhe-napadnaha-shofyor-na-kola", "text": "\r\n Отново агресия на пътя, този път в Пловдив. В ранния следобед двама мъже, единият от които с куче, нападат шофьор на кола с пловдивска регистрация. Инцидентът става на ул. \"Васил Левски\", пред църквата \"Св. Иван Рилски\". Побоят е прекратен, едва след като други двама мъже се намесват, а момиче заплашва, че ще извика полиция. Според очевидци, в колата е имало и жена. Не е ясно какво е провокирало агресията на нападателя, както и в какво състояние е шофьорът след инцидента. Никой от тях не е разбрал причините за нападението. Не е ясно и състоянието на шофьора.  Харесайте и страницата ни във Facebook ", "date": "2019.05.24", "title": "Агресия на пътя: Двама мъже нападнаха шофьор на кола"}
{"url": "https://www.bgonair.bg/bulgaria/2019-05-24/rumen-radev-direktorat-na-yunesko-ostana-vazhitena-ot-talanta-na-balgarskite-detsa", "text": "\r\n В Националния исторически музей се проведе традиционният прием по случай Деня на българската просвета и култура и славянска писменост. Домакини са президентът Румен Радев и съпругата му Десислава Радева. \r\nСред официалните гости бяха директорът на БАН, на Националната художествена галерия, изявени артисти, музиканти, журналисти. В словото си президенът Радев благодари на всички съвременни будители, на учителите, които откриват на следващите поколения нови хоризонтил  \"Да се гордеем и да популязираме нашето славно минало е дълг, но не по-малко важно е каква култура и духовност, каква наука и образование развиваме днес, какво бъдеще инвестираме в нашите деца\", заяви президентът Радев. По думите му генералният директор на ЮНЕСКО Одри Азуле е останала с прекрасни впечатления от богатото духовно наследство на България и е била искрено възхитена от таланта на българските деца, представили творбите си в Националния исторически музей.  ", "date": "2019.05.24", "title": "Румен Радев: Директорът на ЮНЕСКО остана възхитена от таланта на българските деца"}
{"url": "https://www.bgonair.bg/bulgaria/2019-05-24/praznik-na-bukvite-otkri-lyatnata-stsena-na-ndk", "text": "По случай 24 май Столичната община и нейни партньори организираха тържествен концерт \"Празник на буквите\", който е кулминацията на днешните чествания по случай Деня на славянската писменост и култура. Концертът беше безплатен, а с него се откри официално и лятната сцена на НДК, която се намира в парка зад двореца. Там ще има най-различни културни събития през следващите месеци. Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.05.24", "title": "\"Празник на буквите\" откри лятната сцена на НДК"}
{"url": "https://www.bgonair.bg/bulgaria/2019-05-24/po-visokata-uchitelska-zaplata-ne-bila-dostatachna-obrazovatelna-reforma", "text": "Учителските заплати продължават да растат, но изглежда това не привлича достатъчно млади кадри в бранша. На какво се дължи този проблем коментира учителят Христо Господинов в ефира на Bloomberg TV Bulgaria. \"Увеличението на заплатите не е реформа в образованието, а е необходимост на професията. За да може училището да стане още по-привлекателно, трябват много други промени“, казва Господинов. Той смята, че преди да прилагаме успешните модели от страни като Финландия, трябва да си отговорим на най-важния въпрос - какво очакваме от нашите деца.  \"Работа в екип, критично мислене, индивидуален принос, стимул за свободно изразяване на мнение – това са основни насоки, в които трябва да развиваме децата\", посочи учителят. Подробности от коментара на Христо Господинов може да откриете на страницата на  . Харесайте и страницата ни във Facebook ", "date": "2019.05.24", "title": "По-високата учителска заплата не била достатъчна образователна реформа"}
{"url": "https://www.bgonair.bg/denqt-on-air/2019-05-24/valentin-tanev-sega-razbiram-kolko-vazhna-e-rolyata-na-uchitelya", "text": "\r\n На 24 май в студиото на \"Денят ON AIR\" актьорът Валентин Танев призна, че чак сега разбира колко важна е ролята на учителите. Той обясни, че в неговото семейство тя винаги е била водеща, защото майка му и съпругата му също са педагози. По думите му учителят трябва да събужда любопитството у своите възпитаници. Актьорът обаче настоя, че ролята на изпълнителите на сцената - той и неговите колеги, също е много важна. Танев призова колегите си да полагат еднакво старание при играта си в Народния театър \"Иван Вазов\", но и във всеки друг театър, в който и да е град в страната, защото задачата им на сцената е да вдъхновяват. \"Защото там в ъгълчето на залата в Твърдица ще стои някой бъдещ актьор, писател, инженер\", посочи Валентин Танев пред Bulgaria ON AIR. По повод 24 май, актьорът коментира, че не трябва образованието да бъде задължително, а да бъде потребност на всеки човек. Харесайте и страницата ни във Facebook ", "date": "2019.05.24", "title": "Валентин Танев: Сега разбирам колко важна е ролята на учителя"}
{"url": "https://www.bgonair.bg/bulgaria/2019-05-24/rektorat-na-su-otpravi-kritika-kam-polititsite-poveli-shestvieto-za-24-may", "text": "\r\n Критики към политиците отправи ректорът на Софийския университет проф. Анастас Герджиков в словото си по време на академичното тържество в Деня на българската просвета и култура и на славянската писменост. Причина за това стана присъствието на политици и кандидат евродепутати на шествието за 24 май в столицата. \"Ще кажа само, че безобразието се превръща в традиция. През тази година имах много време да мисля защо се получава така и стигнах до извода, че те не са злонамерени. Повечето от политиците просто никога преди да станат такива не са участвали в шествието и затова не знаят традиционния ред\", заяви Герджиков. Харесайте и страницата ни във Facebook ", "date": "2019.05.24", "title": "Ректорът на СУ отправи критика към политиците, повели шествието за 24 май"}
{"url": "https://www.bgonair.bg/bulgaria/2019-05-24/papa-frantsisk-balgarskiyat-narod-e-s-dalga-istoriya-i-dalboka-vyara", "text": "Българският народ е с дълга история и дълбока вяра. С тези думи папа Франциск посрещна българската делегация , която по традиция на 24 май е на аудиенция при главата на римокатолическата църква. Папа Франциск благодари за гостоприемството и топлото му посрещане у нас от българския народ. Отправи и послание - пазете мира с подарък - метална статуетка на гълъб с маслинова клонка, кацнал върху лоза. Папата сподели, че е много впечатлен от българския патриарх Неофит. Той е човек на вярата и човек на смирението, посочи папа Франциск. Харесайте и страницата ни във Facebook ", "date": "2019.05.24", "title": "Папа Франциск: Българският народ е с дълга история и дълбока вяра"}
{"url": "https://www.bgonair.bg/direktno/2019-05-24/ima-glad-za-istinski-istorii", "text": "\r\n Има сериозен глад към истински геори, каза режсьорът на филма \"Формулата на ТЕО\" Николай Василев. И допълни-хората търсят някой да ги вдъхнови. Утре (25май) във Варна е поредната прожекция на филма. Докторантът по български език Васил Койнарев заяви, че проблем на подрастващите е функционалната неграмотност. Той беше категоричен, че не винаги се случва да говорим на правилен български език. \r\n В \"Директно\" ви срещаме с Денислав Георгиев, Десислава Илиева и Мартин Николов - ученици от няколко столични училища, които завоюваха редица престижни отличия по света.", "date": "2019.05.24", "title": "Има глад за истински истории"}
{"url": "https://www.bgonair.bg/bulgaria/2019-05-24/timat-na-levski-otbelyaza-105-ata-godishnina-ot-sazdavaneto-na-kluba", "text": "Преди да заминат за последната си среща от първенството за този сезон, футболисти и ръководители поднесоха цветя в чест на годишнината на \"Левски\". Заедно с тях бяха и деца от школата на тима от стадион \"Георги Аспарухов\". На официалната си Facebook страница пък от \"Левски\" написаха - ''105 години памет! 105 години страст и любов! 105 години чест и слава! 105 незабравими лета от мига, в който група момчета от II мъжка гимназия проведоха учредителното събрание за образуване на официален спортен клуб. Вече 105 години всички, свързани със ''синята'' идея, споделяме радости и вълнения. Защото Левски е и винаги ще бъде онази искра, която пали огъня на страстта дори в най-тежките моменти\".  Сините гостуват на \"Берое\" в Стара Загора, а в другите два мача, които започват от 20:00 часа, ще се определи и кой ще е новият шампион на страната - ЦСКА - София или \"Лудогорец\". Разградчани имат едва една точка повече от червените и се нуждаят от победа при домакинството си на \"Черно море\", за да си осигурят първото място за осма поредна година.  ЦСКА - София пък  приема \"Ботев\" Пловдив и само успех, ще остави мечтата за червена титла жива.  Харесайте и страницата ни във Facebook ", "date": "2019.05.24", "title": "Тимът на \"Левски\" отбеляза 105-ата годишнина от създаването на клуба"}
{"url": "https://www.bgonair.bg/bulgaria/2019-05-24/evroizbori-v-balgariya-6-355-633-izbirateli-13-partii-8-koalitsii-i-6-nezavisimi-kandidati", "text": "6 355 633 българи имат право на глас на изборите в неделя, обявиха от Централната избирателна комисия. Участват 13 партии и 8 коалиции, регистрирали кандидатски листи, както и 6 независими кандидати.  Общият брой на избирателните секции в страната по предварителен списък е 11 661.  В лечебни заведения, домове за стари хора или други специализирани институции, на корабите, плаващи под български флаг, както и в местата за лишаване от свобода и за задържане, избирателни секции се образуват при наличието на не по-малко от 10 избиратели и в срок не по-късно от 48 часа преди изборния ден. Харесайте и страницата ни във Facebook ", "date": "2019.05.24", "title": "Евроизбори в България: 6 355 633 избиратели, 13 партии, 8 коалиции и 6 независими кандидати"}
{"url": "https://www.bgonair.bg/denqt-on-air/2019-05-24/pismenostta-sme-ya-dali-nishto-che-ima-pretentsii-tvardi-istorik", "text": "\r\n В деня на Духовността се провеждат празнични шествия в цялата страна. Хиляди хора отдадоха почит към към тези, които проправиха пътя на знанието - Светите братя Кирил и Методий, техните ученици и възрожденските просветители. Буквите ни се използват от още 300 милиона души по света и ги има в 70 езика. Стотици хора дойдоха пред Народната библиотека в София, за да отдадат почит пред делото на Кирил и Методий. Празничното шествие тръгна от Археологическия музей преди да стигне до библиотеката. В него участие взеха ученици, учители и обикновени хора, които ценят празника и присъстваха на шествието, за да се поклонят пред солунските братя. Историкът проф. Христо Матанов каза в студиото на \"Денят ON AIR\", че няма съмнения в това, че България е дала писмеността, въпреки че има различни претенции към това. \"Трябва да свикнем с мисълта, че към всяко достижение има хора или общества с претенции. Ние трябва да свикнем да живеем в конкурентна среда. Това е жестока борба под слънцето\", отбеляза проф. Матанов. Историкът беше категоричен, че българският народ има огромна заслуга за света, но трябва да отстояваме това. Проф. Христо Матанов обясни още, че основната заслуга на Светите братя Кирил и Методий е, че са превърнали славянския език в литургичен - език, на който може да се служи, което пък го превръща в литературен и книжовен. Проф. Матанов добави също, че създаването на азбуката е само техническото средство за това. \"Някои от учениците на Кирил и Методий променят Глаголицата, защото тя не е бързописна азбука\", обясни историкът пред камерата на Bulgaria ON AIR. Проф. Христо Матанов добави също, че според него Светите братя Кирил и Методий трябва да се изобразяват не с азбука, а с книги. Харесайте и страницата ни във Facebook ", "date": "2019.05.24", "title": "Писмеността сме я дали. Нищо, че има претенции, твърди историк"}
{"url": "https://www.bgonair.bg/sutreshen-blok/2019-05-24/knigi-sakrovishta-istoriyata-na-sofronieto-i-ribniya-bukvar", "text": "\r\n Кое е оригиналното название на Рибния буквар, коя книга наричаме Софронието и защо тези две книги са толкова важни за българите? Отговорите на тези въпроси потърсихме на 24 май. \"Ние сме пазители на буквите и на книгите, това е нашата мисия. Именно буквите са тези, които маркират нашата идентичност в общото културно европейско пространство. Книгите са изключително важни, те следват буквите\", посочи доц. Анна Ангелова, която е директор на Университетската библиотека. И подчерта, че Рибният буквар и Софронието са едни от най-важните български книги. \"Кириакодромион\", или \"Неделник поучение\", е първата печатна книга, написана на български език и излязла от ръката на Софроний Врачански, подчерта доц. Ангелова пред Bulgaria ON AIR.  С книгата Софроний е опитал да преодолее гръцкия, за да може да се чете на разбираем български език. За да може хората да слушат Божието слово на български. Книгата излиза от печат през 1806 г. в румънския град Римник. Това е книгата, върху която българите отбелязват важни дати от живота на семейството. Рибният буквар се появява през 1824 година от д-р Петър Берон. Названието си получава, тъй като в края му има изображения на китове и делфини.  \"Този буквар е най-важната българска книга\", отбеляза доц. Ангелова. Харесайте страницата ни във Facebook ", "date": "2019.05.24", "title": "Книги-съкровища: Историята на Софронието и Рибния буквар"}
{"url": "https://www.bgonair.bg/denqt-on-air/2019-05-24/glavniyat-redaktor-na-starshel-humorat-e-vapros-na-inteligentnost", "text": "\r\n Според главния редактор на вестник \"Стършел\" Михаил Вешим в наши дни всеки ползва словото, както намери за добре. \"Това е една тема, която много ме вълнува. Навремето много ме дразнеше, че главният редактор е един вид цензур. Но като толкова години съм начело на \"Стършел\" има случаи, в които се изявявам като такъв\", сподели той в \"Денят ON AIR\". Михаил Вешим посочи, че иска вестникът да се пише на литературен български. Според него гръмките заглавия и чуждиците, които използваме, са въпрос на култура и трябва да се замислим дали сме културна нация. По думите му чрез хумора много често може да се доближиш до публиката, но за да разбира тя някои анекдоти, трябва да има добра култура. Редакторът изтъкна, че е много важно да можем да бъдем не само присмехулници, но и да сме способни да погледнем към себе си със самоирония. \"Хуморът е въпрос на интелигентност\", заяви Вешим пред . Според него българската нация чете, но повече от самите читатели са станали пишещите. По думите му заплатата на книжарите зависи от оборота, но библиотекарите биха могли да формират добър вкус.  \"Като влезе човек в магазин за сирене и гледа на щанда на единия етикет пише \"сирене\", на другия - \"имитационен продукт\". В книжарницата го няма това. Как да прецени кое е книга и кое е \"палмово масло\"? \", коментира главният редактор на \"Стърлшел\".  ", "date": "2019.05.24", "title": "Главният редактор на \"Стършел\": Хуморът е въпрос на интелигентност"}
{"url": "https://www.bgonair.bg/bulgaria/2019-05-24/praznichni-shestviya-v-tsyalata-strana-po-sluchay-24-may", "text": "\r\n \n В деня на Духовността се провеждат празнични шествия в цялата страна. Хиляди хора отдадоха почит към към тези, които проправиха пътя на знанието - Светите братя Кирил и Методий, техните ученици и възрожденските просветители. Буквите ни се използват от още 300 милиона души по света и ги има в 70 езика. Стотици хора дойдоха пред Народната библиотека в София, за да отдадат почит пред делото на Кирил и Методий. Празничното шествие тръгна от Археологическия музей преди да стигне до библиотеката. В него участие взеха ученици, учители и обикновени хора, които ценят празника и присъстваха на шествието, за да се поклонят пред солунските братя.   Честванията на Деня на славянската писменост и култура ще продължат през целия ден, като вратите на музеи и библиотеки ще са отворени със свободен вход.       ", "date": "2019.05.24", "title": "Върви, народе възродени! Шествия в цялата страна по случай 24 май"}
{"url": "https://www.bgonair.bg/bulgaria/2019-05-24/silna-gradushka-udari-yambolsko-snoshti-nyakolko-sela-ostanaha-bez-tok", "text": "Силна градушка и буря удариха Ямболско снощи. Няколко села останаха без ток за часове, най-тежко беше положението в село Кукорево.  Електричеството вече е възстановено. Местните жители очакват сериозни поражения върху земеделската продукция.  И днес се очакват градушки и обилни валежи. За Южна България и централните части на страната е обявен жълт код за силни бури. Очаква се и понижение на температурите във всички области.", "date": "2019.05.24", "title": "Силна градушка удари Ямболско снощи, няколко села останаха без ток"}
{"url": "https://www.bgonair.bg/bulgaria/2019-05-24/nay-chestite-pravopisni-greshki-koito-dopuskame", "text": "Най-честите грешки, които се допускат при писане са свързани не с употребата на пълен и кратък челен в българския език, а при слятото и полуслятото писане, както и при поставянето на запетаи. Това казаха пред Bulgaria ON AIR експерти от Института за български език \"Проф. Любомир Андрейчин\" при БАН. Именно създаването на глаголицата поставя началото на старобългарския книжовен език, стана ясно от думите им. За седма поредна година в центъра на София се провежда инициативата \"Написаното остава, пиши правилно\". Чрез нея всички желаещи могат да проверят грамотността си, включвайки се в диктовка на открито. Искаме да привлечем вниманието към грамотната употреба на думите и писмеността, важно е да пазим правилния говор, посочиха организаторите. Харесайте страницата ни във Facebook ", "date": "2019.05.24", "title": "Най-честите правописни грешки, които допускаме"}
{"url": "https://www.bgonair.bg/bulgaria/2019-05-24/v-dobrich-blagoevgrad-i-veliko-tarnovo-otdadoha-pochit-pred-deloto-na-svetite-bratya", "text": "\r\n В цялата страна се проведоха празнични шествия по повод 24 май. Над 100-годишна икона на братята Кирил и Методий поведе шествието в Добрич. Шествието стигна до паметника на Йордан Йовков, където бяха положени цветя. Тържествата в града продължиха с молебен и концерти. Празненствата в Благоевград по повод българаската писменост и култура започнаха още на 23 май с тържествен парад на учулищните знамена. Днес на 24 май - шествие на всички училища в града, разделени на няколко лъча, мина по централните училици на града. На днешната дата е и празника на Благоеврад. Във Велико Търново по традиция всяко училище представи с ленти \"Отличник\" най – изявените си ученици. Пред сградата на общината кметът Даниел Панов връчи наградата \"24 май\", коята всяка година се присъжда на изявен зрелостник. Празничната програма продължава през целия ден.  ", "date": "2019.05.24", "title": "В Добрич, Благоевград и Велико Търново отдадоха почит пред делото на Светите братя"}
{"url": "https://www.bgonair.bg/bulgaria/2019-05-24/premierat-borisov-kategorichen-obrazovanieto-shte-e-osnoven-prioritet", "text": "България ще изведе образованието като основен приоритет в проекта на Национална програма за развитие 2030, заяви премиерът Бойко Борисов по време на срещата си с генералния директор на ЮНЕСКО Одри Азуле. Фокус на разговорите бяха приоритетите на политиката на българското правителство в областта на образованието и науката и на сътрудничеството с ЮНЕСКО. Участие в срещата взеха министърът на образованието и науката Красимир Вълчев и министърът на културата Боил Банов. \"Най-важният фактор за доброто образование са учителите, затова изпълняваме ангажимента си за увеличение на техните заплати\", акцентира премиерът Борисов. Той посочи, че правителството полага усилия за осигуряване на високо качество на образователния процес и учебната среда. \"Държавата осигурява още равен достъп до всички нива на образование и професионално обучение за възрастните и децата в уязвимо положение, както и за българите с увреждания\", каза премиерът. Бойко Борисов и генералният директор на ЮНЕСКО Одри Азуле обсъдиха сътрудничество в сферата на подводната археология, на каквато е особено богат районът около остров Свети Кирик и Юлита край Созопол. Българският премиер напомни, че много от нашите паметници на културата са обекти на ЮНЕСКО. Одри Азуле заяви, че е била изключително впечатлена от Тракийското златно съкровище, което бе изложено в музея \"Лувър\" в Париж през 2014 г.  ", "date": "2019.05.24", "title": "Борисов пред директора на ЮНЕСКО: Образованието ще е основен приоритет"}
{"url": "https://www.bgonair.bg/bulgaria/2019-05-24/mechat-i-prastenat-s-monogram-na-han-kubrat-pristignaha-v-sofiya", "text": "\r\n Два от най-емблематичните за българската история предмети на хан Кубрат - мечът и пръстенът с монограм, вече са в България.  Те се съхраняват в Ермитажа в Санкт Петербург, но ще бъдат временно експонирани в Националната художествена галерия. Може да ги видите от 16:00 ч.  Вчера артефактите пристигнаха със сериозен въоръжен ескорт, а застраховката на съкровището се пази в тайна Харесайте страницата ни във Facebook ", "date": "2019.05.24", "title": "Мечът и пръстенът с монограм на хан Кубрат пристигнаха в София"}
