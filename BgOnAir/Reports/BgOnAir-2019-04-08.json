{"url": "https://www.bgonair.bg/science/2019-04-08/ruska-dizaynerka-pokaza-lamborghini-pokrito-s-kristali-swarowski", "text": "Руската дизайнерка Дария Радионова показа в Лондон уникaлно Lamborghini покрито цялото с кристали Swarowski. Суперавтомобилът е модел Aventador LP750-4 SV, но е версия Superveloce и от него са произведени едва 600 бройки. Радионова е покрила цялото Lamborghini с 2 милиона кристала на известната фирма за бижута. Ръчното полагане на скъпоценните камъни е отнело над 700 часа, пише  . Aventador LP750-4 SV последва съдбата на предишното поколение Mercedes CLS и на Lamborghini Huracan, но броят на кристалите се увеличава с всеки нов автомобил. Върху седана на германската компания бяха поставени 1 милион кристала, а върху италианския звяр с 300 000 повече.  ", "date": "2019.04.08", "title": "Руска дизайнерка показа Lamborghini покрито с кристали Swarowski"}
{"url": "https://www.bgonair.bg/world/2019-04-08/prizivite-na-oon-ne-se-otraziha-boevete-v-libiya-prodalzhavat", "text": "\r\n Въпреки призивите на ООН за прекратяване на огъня с цел хуманитарна евакуация – боевете край Триполи не стихват. Призивът на ООН огънят да спре за два часа, за да се даде възможност за евакуиране на ранените и цивилни да се погрижат за своята безопасност, не беше уважен. При въздушните удари срещу южната част на либийската столица през уикенда загинаха най-малко 21 души. Други 27 са ранени. През последните дни в страната се води битка между правителството на премиера Файез Сарадж и националната армия, водена от генерал Халифа Хафтар. Целта на генерала е превземането на столицата, а премиерът определи случващото се като опит за преврат и национално предателство. Жителите на Триполи се запасяват с продукти и бензин. Пред супермаркетите и бензиностанциите се образуваха опашки. Харесайте и страницата ни във Facebook ", "date": "2019.04.08", "title": "Призивите на ООН не се отразиха: Боевете в Либия продължават"}
{"url": "https://www.bgonair.bg/world/2019-04-08/ministarat-na-vatreshnata-sigurnost-na-sasht-napusna-posta-si", "text": "Министърът на вътрешната сигурност на САЩ Кирстен Нилсен напуска поста си. Новината беше съобщена от американския президент Доналд Тръмп първо в Twitter.  Нилсен се превърна в лице на твърдата антиимиграционна политика на президента Доналд Тръмп, но в последно време той изразяваше недоволство от работата ѝ. Все още не е ясно и дали тя напуска поста си по свое желание или е била уволнена.  ", "date": "2019.04.08", "title": "Министърът на вътрешната сигурност на САЩ напусна поста си"}
{"url": "https://www.bgonair.bg/world/2019-04-08/natsionalisticheskite-partii-v-evropa-sastavyat-nov-blok-sled-izborite", "text": "\r\n Нова стратегия на националистическите партии в Европа. След европейските избори следващия месец - съставят нов политически блок.  Инициативата беше обявена от италианският вицепремиер и лидер на партия \"Лига\" Матео Салвини. Към него се присъединиха политическите организацията \"Истински финландци\", Датската народна партия и \"Алтернатива за Германия\", чийто председател Йорг Мютен заяви - в блока първоначално ще бъдат включени 10 политически формации. Според анализатори решението за обединение на партиите е знак, че увереността на крайнодесните в собствените им сили и възможности расте. Те вече имат самочувствието, че за първи път от основаването на Европейския съюз във вида му отпреди близо 60 години, националистите ще могат да получат достатъчно места, за да се включат в управлението. Салвини разкритикува евентуалното членство на Турция в Европейския съюз. Скептиците смятат, че общият националистически блок може и да има като обща цел борбата с миграцията, но трудно членовете му биха преодолели различията си по отношения на икономическата и социална политика. Харесайте ни във Facebook ", "date": "2019.04.08", "title": "Националистическите партии в Европа съставят нов блок след изборите"}
{"url": "https://www.bgonair.bg/sutreshen-blok/2019-04-08/migranti-i-bezhantsi-otnovo-na-dneven-red-haosat-po-gratskata-granitsa-bil-prichinen-ot-kanaldzhii", "text": "\r\n Мигрантите в импровизирания палатков лагер край Солун се изтеглят от района след сблъсъците с полицията. Според местни медии бежанците, сред които стотици жени и деца, са извозени с автобуси. Все още не е ясно дали мигрантите ще бъдат настанени отново в бежанския център ''Диавата'', който напуснаха организирано пред три дни. Причината - фалшиви новини, разпространени в социалните мрежи. Чрез тях мигрантите били подлъгани, че балканският коридор е свободен и могат да преминат без ограничение границата на Гърция със Северна Македония. А оттам да се отправят към Централна Европа. Дипломатът Боян Чуков и журналистът Мажд Алгафари коментираха в студиото на  , че този поток на хора, които са тръгнали към Западна Европа по икономически причини, няма как да бъде спрян. , категоричен беше Чуков. Двамата с Мажд Алгафари бяха категорични, че най-голям интерес от възобновеното напрежение по границите имат каналджиите. , допълни Алгафари пред  Той беше на едно мнение с Боян Чуков, че трябва да се разследва откъде е тръгнала фалшивата информация, която е подвела мигрантите да тръгнат към границата, защото цялата организация на всичко, което се е случило, подсказва, че е било подготвено много добре. Чуков и Алгафари казаха още, че Европа не се е справила с бежанците и сега страдаме от грешките от преди години, а с оглед на войната в Либия, може да се очаква още натиск от Африка към Европа. Харесайте и страницата ни във Facebook ", "date": "2019.04.08", "title": "Бежанците отново на дневен ред: Хаосът по гръцката граница бил причинен от каналджии"}
{"url": "https://www.bgonair.bg/sutreshen-blok/2019-04-08/severnoirlandski-evrodeputat-stranata-ni-shte-zagubi-ot-brexit", "text": "\r\n Датата на Brexit все още тъне в мистерия. Никой не знае дали Великобритания ще напусне Евросъюза на 12 април, 22 май или 30 юни.  През последните 2 години и половина в преговорите регулярно се говореше за ирландската граница. Защо тя е толкова важна за хората - разказва северноирландският евродепутат Мартина Андерсън. Тя е осъден терорист от Ирландската републиканска армия, помилвана по силата на Белфасткото мирно споразумение, с което през 1998 година се слага край на близо 30-годишния конфликт на острова.  В интервю пред специалния пратеник на   в Страсбург Цветана Балабанова Андерсън е категорична, че северноирландският народ ще загуби много от Brexit. Евродепутатът дори призова за втори референдум.   \"Искаме Европа да спази обещанията си - да няма втвърдяване на границите. Ние няма да се съгласим с подобно нещо. Най-вероятно ще отговорим с гражданско неподчинение. Ирландците ще разрушат всяка граница тухла по тухла. Със или без сделка ирландският народ ще загуби от Brexit. Европа трябва да подпомогне нашето обединение. Ако Brexit бъде отложен още, може да се стигне до втори референдум. Дори и всеки човек в Северна Ирландия обаче да гласува за оставане в Европа, за Лондон няма да има никаква разлика. Brexit е резултат от английския манталитет и изцяло свързан с Англия и с мнозинството от английския народ. 56% от населението на Северна Ирландия пгласува за оставане в Съюза. Настояваме за разбиране от европейска страна и гарантиране на Белфасткото мирно споразумение, постигнато след дълга борба от хора, преминали през ужасен конфликт\", заяви Андерсън пред \" \". Тя допълни, че би било добре да се проведе референдум в Северна Ирландия, за да кажат местните хора дали искат да останат в Европейския съюз или не. Андерсън също така призова всички европейски народи да не накърняват мирния процес в родината ѝ. \"Нека ни попитат в кой съюз искаме да останем. Нека в Северна Ирландия бъде организиран референдум. Призоваваме всички народи да не накърняват нашия мирен процес. Той е много труден за нас. Има разговори, особено от Северна Ирландия, за обединение с Република Ирландия. Това може да стане чрез активиране на клауза в Белфасткото споразумение. Европейският съвет трябва да заяви как би помогнал на ирландския народ при подобно нещо. По време на нашия мирен процес имаше групи в Ирландия, които не го подкрепяха. Сега обаче повечето хора искат мир и не желаят да се връщат в миналото. Ако има втори референдум, ще настояваме той да има легално-задължителен характер за Северна Ирландия. Ще искаме Лондон да уважи нашето решение. Искаме ново управление и право на самоопределение\", разказа евродепутатът пред  .  ", "date": "2019.04.08", "title": "Северноирландски евродепутат: Страната ни ще загуби от Brexit, искаме втори референдум"}
{"url": "https://www.bgonair.bg/reportazhi/2019-04-08/glad-stud-i-smart-evakuiraha-desetki-zhivotni-ot-zooparka-v-gaza", "text": "\r\n Евакуираха десетки животни, изоставени в разрушен зоопарк в Газа. Животните ще бъдат приютени в чужбина. Доброволци и ветеринари от \"Четири лапи\" извършиха спасителната акция. Лъвове, маймуни, щрауси, пауни, вълци и дори хиена. Това са само част от животните, спасени от зоопарка в Газа - определян като най-тъжния в света. Те се отправиха към спасителния център в Йордания. До евакуацията се стигна след редица сигнали, че животните в зоопарка гладуват и са лишени от всякакви грижи. Собственикът на зоологическата градина обвини икономическите санкции, наложени на Газа от Израел, за лошите условия, при които отглежда питомците си, а това причини смъртта на някои от тях.  Международната организация \"Четири лапи\", която организира спасителната акция, прехвърли още в Йордания кучета, котки, лисици и катерици. В момента в зоопарка остават само птиците. Мястото попадна в полезрението на природозащитници след внезапната смърт на 4 лъвчета при изключително студената зима през януари. Маймуна, озверяла от глад нападна друга, а собственикът на животните преди месец отряза ноктите на два лъва, за да може туристи да се снимат с тях. Сега животните ще бъдат под грижите на специалисти в Йордания. Тези, които се нуждаят, ще бъдат лекувани в продължение на месеци. Харесайте и страницата ни във Facebook ", "date": "2019.04.08", "title": "Глад, студ и смърт. Евакуираха десетки животни от зоопарка в Газа"}
{"url": "https://www.bgonair.bg/world/2019-04-08/kray-solun-veche-e-spokoyno-premahnaha-palatkite-na-migrantite", "text": "Вече е премахнат импровизираният палатков лагер с мигранти, който беше издигнат в полето до бежанския център край Солун. И последните самонастанили се – предимно семейства с малки деца, бяха извозени с автобуси до първоначалните гръцки приемни центрове, в които са били настанени при пристигането си в страната. Преди дни, мигрантите тръгнаха масово към границата със Северна Македония. Те бяха подлъгани от фалшиви новини в социалните мрежи, че Балканският маршрут отново е отворен и те могат да продължат пътя си към Западна Европа. Харесайте и страницата ни във Facebook ", "date": "2019.04.08", "title": "Край Солун вече е спокойно - премахнаха палатките на мигрантите"}
{"url": "https://www.bgonair.bg/world/2019-04-08/american-airlines-udalzhi-sroka-v-koyto-nyama-da-izpolzva-boing-737-maks-8", "text": "Авиолинията \"American Airlines\" удължава срока, в който самолетите \"Боинг 737 Макс 8\" са извън експлоатация, до 5-ти юни. Така близо 90 полета на ден остават преустановени. Най-голямата американска авиокомпания разполага с 24 самолета от въпросния модел. Очакваше се, че машините ще бъдат върнати в експлоатация най-късно до 24 април. Самолетите \"Боинг 737 Макс 8\" бяха спрени от редовни полети, след като моделът участва в два смъртоносни инцидента, които отнеха живота на стотици. Редица държави, сред които и Европейския съюз и Съединените щати, забраниха полети на модела във въздушното си пространство. От \"Боинг\" пък заявиха, че ще намали продукцията на проблемните машини.  ", "date": "2019.04.08", "title": "\"American Airlines\" удължи срока, в който няма да използва \"Боинг 737 Макс 8\""}
{"url": "https://www.bgonair.bg/world/2019-04-08/bezpretsedentni-navodneniya-v-iran-70-naseleni-mesta-sa-evakuirani", "text": "Иранските власти продължават да евакуират все повече градове и села, заради безпрецедентните наводнения, предизвикани от продължаващите проливни дъждове. За сега домовете си са напуснали жителите на 70 населени места. Наводненията взеха най-малко 70 жертви. Според местните власти придошлите води са блокирали 78 пътища, полуразрушени са 64 моста. Активизирали са се десетки свлачища. Хиляди градове и села са засегнати в различна степен от наводненията и пороите започнали на 19 март. \"Придошлите води продължават да поглъщат нови населени места'', обяви правителството, което изпрати мобилни медицински екипи в южните провинции. Харесайте и страницата ни във Facebook ", "date": "2019.04.08", "title": "Безпрецедентни наводнения в Иран: 70 населени места са евакуирани"}
{"url": "https://www.bgonair.bg/denqt-on-air/2019-04-08/poklonnitsi-na-svetlinata-film-za-bezsmartieto-na-choveshkata-dusha", "text": "\r\n \"Поклонници на светлината\" e филм за безсмъртието на човешката душa. В него младият дервиш Мохамед Чубдари разказва за познанието на персите за смъртта и новото раждане, а астрологията е представена като най-древната наука по себепознание. Филмът съдържа както анимации, така и документални кадри. Премиерата ще се състои в интернет на 14 април, денят, в който всички софи и дершиви почитат паметта на техния духовен учител Атар. По думите на режисьора Стилиян Иванов историите трябва да се разказват не само за тези, които са изкушени от темата, но и за тези, които стоят далеч от нея. Филмът е продължение на предходната лента за софизма на режисьора - \"Дервишите - мистиците на Изтока\". \"И в двата филма проследявам една хилядолетна теза на човешката мисъл - че няма как да живеем един човешки живот и да трупаме знание и опит и след това те да отидат в нищото, в безкрая\", сподели режисьорът в \"Денят ON AIR\". Режисьорът посочи, че мислителите, за които говори в новия филм казват, че това, което ние наричаме живот е училище, а самият той започва след това. Героят във филма е 27-годишен мъж. Неговото хоби е хлебарството, защото в общността на дервишите са го научили на това с уговорката, че човек е добре да знае много неща, но е важно да прави нещо с ръцете си.  \r\n\"Хората, които тръгват по духовния път, трябва да знаят, че той не е заместител на неуспелия светски живот. Той е далеч по-труден\", заяви режисьорът пред Bulgaria ON AIR. Харесайте ни във Facebook   ", "date": "2019.04.08", "title": "\"Поклонници на светлината\" - филм за безсмъртието на човешката душа"}
{"url": "https://www.bgonair.bg/bulgaria/2019-04-08/tsenite-na-zhilishtata-sa-kam-svoya-limit-tvardi-ekspert", "text": "Последните няколко години бележат някои сериозни върхове в цените на недвижимите имущества, но по всичко личи тази тенденция е към своя край, смята Добромир Ганев, председател на УС на Национално сдружение \"Недвижими имоти\", в ефира на  . \"Ако има ръст в цените на жилищата в големите градове на страната през тази година, той няма да е по-висок от 1-2%\", казва Ганев. Изминалите няколко седмици са особено интригуващи, тъй като в политиката се завъртя скандала \"Апартаментгейт\", а по-рано излязоха и редица случаи с измами от мними брокери. Съветът на председателя на \"Недвижими имоти\" е хората да се възползват от услугите на юристи и пазарни консултанти, за да си спестят куп главоболия в случай, че попаднат на някаква престъпна схема. Прогнозата на специалиста е, че в обозримо бъдеще е нормално да се очаква, че пазарът на недвижимо имущество ще се регулира и балонът, ако не се спука, то той поне ще спадне до приемливи нива. \"Обемът от сделки за миналата година е най-ниският от изминалите 5 години – 212 000 сделки за цялата страна. А ръстът в разрешенията за строеж е 113%. Ако това строителство се реализира в един момент, това ще се отрази на цените\", обяснява Ганев. Още подробности по темата можете да намерите на страницата на ", "date": "2019.04.08", "title": "Цените на жилищата са към своя лимит, твърди експерт"}
{"url": "https://www.bgonair.bg/economy/2019-04-08/55-ot-potrebitelite-biha-platili-do-25-poveche-za-lyubimata-si-marka", "text": "55% от потребителите биха платили до 25% допълнително за любимата си марка, показва тазгодишната класация за любими марки на организацията Superbrands. Партньор в проучването е Институтът за пазарни проучвания GfK Bulgaria. Според GfK 31% от потребителите са склонни да платят до 10% допълнително. 6% биха платили дори двойно за любимата си марка, докато една четвърт (23%) от участниците в проучването не биха платили допълнително.  Сред гласувалите, които не биха платили допълнително за любима марка, преобладават участниците на възраст над 45 г. Участниците на възраст 18-35 г. са по-склонни да заплатят допълнително до 25% за любимата си марка в сравнение с тези над 35 г.  Мненията на приятели и конкурентните цени са двата най-важни фактора, който влияят на потребителите, когато взимат решение какви марки да купят. Добрата реклама и положителният медиен образ на марката, заедно с нейната популярност, са следващите по важност фактори при вземане на решение за покупка (малко над 40% от участниците посочват тези отговори).  С най-слабо влияние се очертаваt мнението на известните личности и асоциацията на марката с развлеченията през свободното време. Четете още по темата в  Харесайте страницата ни във Facebook ", "date": "2019.04.08", "title": "55% от потребителите биха платили до 25% повече за любимата си марка"}
{"url": "https://www.bgonair.bg/bulgaria/2019-04-08/razsledvat-i-versiya-za-dopusnata-povreda-na-padnaliya-samolet-chesna", "text": "Софийската градска прокуратура разследва дали някой е повредил или допуснал да се повреди малкия самолет тип \"Чесна\", който се разби в планината Якубица в Македония. Трагедията отне живота на мъжа, който е управлявал машината, неговата съпругата и двете им дъщери - на 14 и 18 години. Образувано е досъдебно производство срещу неизвестен извършител на територията на Република Северна Македония. Предстоят разпити, както и да се изяснят обстоятелствата около силната турбуленция и загубата на контрол от пилота над самолета. Ще бъде изискана и информация за назначените до момента експертизи в Македония, и ако е необходимо ще бъдат назначени допълнителни. Разследването ще бъде възложено на следовател от Националната следствена служба.", "date": "2019.04.08", "title": "Разследват и версия за допусната повреда на падналия самолет \"Чесна\""}
{"url": "https://www.bgonair.bg/denqt-on-air/2019-04-08/zam-predsedatelyat-na-abv-az-ne-vidyah-reshenie-kak-da-se-borim-s-koruptsiyata-sled-zasedanieto-na-ksns", "text": "\r\n До свикването на КСНС се стигна след поредица от оставки и разкрития за купени на ниски цени апартаменти от представители на властта. Темата продължава да се коментира почти 1 месец. Разяснение по този въпрос и драмата около името \"Коалиция за България\", даде гостът в студиото на \"Денят ON AIR\" - заместник-председателят на АБВ Любомира Ганчева. Тя заяви, че приветства инициативата на президента, тъй като много хора се интересуват от темата за корупцията. Според нея обаче фокусът е паднал върху формата, а не върху съдържанието. \"Аз не видях решение стратегически как да се борим с корупцията. Борбата с корупцията за мен е на всички нива. Тя е като една ракова клетка, обхванала е организма на обществото, на икономиката, на отношенията и тя задушава всичко. А ние отново опираме до един закон. Факт е, че за 10 години ние се сриваме по всички статистика по отношение на корупцията\", допълни Ганчева. По думите ѝ антикорупционният закон е само инструментариум за справяне с проблема, но не и решение. Тя посочи, че от АБВ  изразяват безпокойство, че няма никаква проследяемост и предвидимост в законите.  \"Има умишлена цел между двете най-големи парламентарно изразени партии - те една на друга да се противопоставят, да са като Ин и Ян на българската политическа сцена, просто за да запазят статуквото. Те са системните играчи, а тези системни играчи са показали през последните 10 години, че няма никаква радикална промяна\", изтъкна пред Bulgaria ON AIR заместник-председателят на партията. По думите ѝ АБВ са били първите, които са излязли с манифест да се върне държавата като институция. А печелившите механизми са да покажеш, че можеш да зададеш нов тон политически морал. Относно скандала около името \"Коалиция на България\", Ганчева заяви, че не се притесняват, тъй като имат всички права, както и регистрация на името.  Тя заяви, че ГЕРБ е техен опонент, а БСП - конкурент, защото в някои случаи социалистическата партия е на страната на ГЕРБ. На въпроса какво да очакват избирателите от листата на АБВ, тя сподели, че от партията имат визия за една по-социална държава. Както и, че са единствените, които са казали \"не\" на двойните стандарти и са доказали, че са последователни.  \r\n Вижте целия разговор във видеото.    ", "date": "2019.04.08", "title": "Нямало решение за справянето с корупцията след заседанието на КСНС"}
{"url": "https://www.bgonair.bg/bulgaria/2019-04-08/izvanrednoto-zasedanie-za-obsazhdane-ostavkata-na-svetlana-kuyumdzhieva", "text": "\r\n След бурни дебати пловдивският общински съвет остави на поста и ръководителя на организационния комитет на Европейската столица на културата Светлана Куюмджиева. Името на артистичния директор на Фондация \"Пловдив 2019\", беше в центъра на хомофобски скандал. Извънредното заседание беше свикано, за да може общинската фондация \"Пловдив 2019\" да даде отчет за изминалите две години и да бъде обсъдена оставката на артдиректора ѝ .  Оказа се обаче, че това може да стане само след решение на членовете на съвета, но не и на общинските съветници.  Сред обвиненията към Светлана Куюмджиева са, че тя е одобрила проекта за провеждане на дискусия и изложба със снимки от гей паради.  \"Моето мнение относно нейното изпълнение е за несправяне с работата във Фондацията и относно художествената стойност и стойността на проектите като цяло\", заяви общинския съветник от ВМРО-Пловдив  Стефан Пуслийски. Според кмета Иван Тотев, функцията на Светлана Куюмджиева е чисто административна. Самата Куюмджиева не присъства на извънредната сесия на общинския съвет, но определи искането на оставката ѝ като политическо. Тя обясни, че във Фондацията стриктно спазват изискванията за подбора и организацията на събитията покрай домакинството на Пловдив като Европейска столица на културата.  \"Не смятам, че нито по някакъв начин съм дискредитирала проекта, нито съм си омаловажила работата, нито съм изневерила по някакъв начин на програмата ЕСК. Цялата тази кампания, която се води срещу мен е абсолютно обидна\", допълни артистичният директор на \"Пловдив 2019\".  Скандалът около фондация „Пловдив“ 2019, отразен и от чужди медии, не е първият. Преди три месеца прокуратурата започна проверка за злоупотреба с обществени средства при изграждането на кулата-сцена, на която на 12 януари се състоя откриването на Европейска столица на културата.", "date": "2019.04.08", "title": "След бурни дебати оставиха на поста артдиректора на \"Пловдив 2019\""}
{"url": "https://www.bgonair.bg/direktno/2019-04-08/v-balgarskiya-hlyab-nyama-gmo", "text": "\r\n \"В българския хляб няма ГМО\", коментира председателят на УС на Националния браншови съюз на хлебарите и сладкарите Мариана Кукушева в предаването \"Директно\"  по Bulgaria ON AIR. Тя напомни, че ГМО се създават за да се помогне на хората, до които не достига достатъчно храна. Кукушева обаче не изключи възможността в близките месеци хлябът да поскъпне, не само заради въвеждането на ТОЛ такси, а и заради цената на пшеницата, на тока и редица други причини. Според директора на Националната референтна лаборатория за ГМО проф. Цвета Георгиева най-често ГМО се открива в соята, но то е под пределно допустимата граница от 0,9%. Това са едва 6-8 процента от случаите. Ивайло Попов от \"За земята\" е категоричен, че не всички производители и търговци обозначават по правилен начин дали в конкретен продукт има ГМО. Въпросът е в контрола, категоричен беше той.    ", "date": "2019.04.08", "title": "В българския хляб няма ГМО"}
{"url": "https://www.bgonair.bg/bulgaria/2019-04-08/antikoruptsionnata-komisiya-zapochva-proverka-na-imotite-na-angelkova-i-zhablyanov", "text": "Върховната касационна прокуратура възложи на Антикорупционната комисия да провери произхода на парите, с които са купени имотите на министъра на туризма Николина Ангелкова и депутатата от БСП Валери Жаблянов.  Проверката започва след постъпили сигнали от група народни представители от НФСБ и медийни публикации. Ще се проверяват и декларирането на имотите и нотариалните актове. Прокуратурата иска да бъдат разпитани и Ангелкова, и Жаблянов и продавачите на съответните имоти. От всеки от проверяваните ще се поиска съгласие за разкриването на банковата тайна.  При липса на такава, при сега действащият Закон, банката ще предостави необходимата информация.  ", "date": "2019.04.08", "title": "Антикорупционната комисия започва проверка на имотите на Ангелкова и Жаблянов"}
{"url": "https://www.bgonair.bg/ekrani/2019-04-08/otstraniha-ot-dlazhnost-kmeta-na-sozopol", "text": "Спецсъдът отстрани от длъжност кмета на Созопол Панайот Рейзи и главния счетоводител на общината Златка Мусева. Двамата са обвинени в длъжностно присвояване в особено големи размери. Според прокуратурата, с фалшиви договори и фактури Рейзи и Мусева са превели по сметка на физическо лице голяма сума пари за общински ремонти. Човекът, на когото били преведени парите, нямал нищо общо с дейността. Така за три години са присвоени два милиона лева. 52-годишният Панайот Рейзи управлява Община Созопол от 2007 г.", "date": "2019.04.08", "title": "Отстраниха от длъжност кмета на Созопол"}
{"url": "https://www.bgonair.bg/bulgaria/2019-04-08/shest-zhalbi-sreshtu-resheniya-na-tsik-sa-postapili-vav-vas", "text": "Шест жалби са постъпили днес до 15.00 часа във Върховния административен съд срещу решения на ЦИК, с които се определя състава на районни избирателни комисии, съобщиха от пресцентъра на съда, пише  . По тях са образувани и насрочени дела за 9 април от 13.00 часа. Съгласно Изборния кодекс решенията по тях ще бъдат обявени в срок от 3 дни от датата на постъпване на жалбите, както и ще бъдат публикувани в интернет сайта на ВАС. Жалбите срещу решения на ЦИК с номера 54, 55, 65, 66, 67и 72 са подадени от \"БСП за България\", като срещу решение 54 има постъпила жалба и от \"България без цензурa\", както и искане за спиране на предварителното изпълнение на решението.", "date": "2019.04.08", "title": "Шест жалби срещу решения на ЦИК са постъпили във ВАС"}
{"url": "https://www.bgonair.bg/bulgaria/2019-04-08/borisov-sled-ksns-ne-se-stigna-do-konsensus-za-nov-antikoruptsionen-zakon", "text": "\r\n След заседанието на Консултативния съвет за национална сигурност при президента, премиерът Бойко Борисов направи изявление пред медиите. Според него основният проблем е, че политическите партии не са стигнали до консенсус за нов антикорупционен закон.  До свикването на КСНС се стигна след поредица от оставки и разкрития за купени на ниски цени апартаменти от представители на властта. Темата продължава да се коментира почти 1 месец.  Повечето представители на партии след КСНС се нападнаха един друг вербално. Президентът заяви, че иска нов закон за антикорупция. След това отново отправи критики към управляващите.  \"Капиталовите разходи на държавата за тази година са 5,1 млрд. лв., а за миналата 3,7 млрд. лева. Откъде са дошли тези 10 млрд. лв., за които се говори, че са откраднати? Дори не бих си позволил да кажа, че БСП са крали по 10 млрд. лв., когато са били на власт. Това са фантасмагории\", коментира премиерът пред журналисти.  Харесайте ни във Facebook ", "date": "2019.04.08", "title": "Борисов след КСНС: Не се стигна до консенсус за нов антикорупционен закон"}
{"url": "https://www.bgonair.bg/bulgaria/2019-04-08/zadarzhaha-24-godishen-balgarin-zapodozryan-v-ubiystvoto-na-saprugata-si", "text": "\r\n Германската полиция задържа 24-годишен българин по подозрение, че е убил съпругата си. Миналата вечер властите открили тялото на 25-годишната Меди мъртва в апартамент в град Бад Наухайм. Според свидетели арестуваният Кирил Челебиев има психически отклонения. Двамата пристигнали в Германия преди две години, преди това са живеели в Пловдив. Жената е била бременна в седми или осми месец. Случилото се коментира пред Bulgaria ON AIR бащата на заподозрения, като посочи, че синът му не е психично болен и двамата със съпругата му не са имали проблеми.  Техни съседи също подкрепят мнението, че не вярват мъжът да е извършител на убийството. Те го определят като добродушен и възпитан. По непотвърдена информация, в деня преди убийството, двойката е катастрофирала и е възможно последващо усложнение да е причина за смъртта.", "date": "2019.04.08", "title": "Задържаха 24-годишен българин, заподозрян в убийството на съпругата си"}
{"url": "https://www.bgonair.bg/bulgaria/2019-04-08/2-200-000-000-prichini-kpkonpi-razsledva-vissh-darzhaven-sluzhitel-za-koruptsiya", "text": "\r\n \n Комисията за противодействие на корупцията и за отнемане на незаконно придобитото имущество излезе със съобщение, в което казват, че \"атаката срещу Комисията е от двама олигарси и една политическа партия\", предаде Иван Иванов.  \"За това има 2 млрд. и 200 млн. причини, които могат да мотивират не една политическа партия да направи това. В Комисията тече проверка по информация на приближено лице на политически лидер. Същото лице, в качеството си на висш държавен служител, възползвайки се от служебното си положение е извършвало злоупотреби, вследствие на което е получило неправомерно парични суми в особено големи размери. За същото това лице са налични данни, че организира изборите на определена политическа партия\", гласи още съобщението на КПКОНПИ.  На този фон, Консултативен съвет за национална сигурност се провежда при президента Румен Радев. Темата е \"Корупцията по високите етажи на властта\". Заседанието започна без представител на Комисията за противодействие на корупцията и за отнемане на незаконно придобитото имущество, въпреки че именно техен доклад трябва да бъде разгледан. КСНС се провежда 3 седмици след като \"гръмна\" скандалът с апартаментите на висши държавни политици. \r\n Харесайте ни във Facebook ", "date": "2019.04.08", "title": "2 200 000 000 причини: КПКОНПИ разследва висш държавен служител за корупция"}
{"url": "https://www.bgonair.bg/denqt-on-air/2019-04-08/postoyannite-skandali-otkazvat-glasopodavatelite-ot-izborite-iztaknaha-politolozi", "text": "\r\n Какви са политическите отзиви след Консултативния съвет за национална сигурност? Как да се лекува \"Апартаментгейт\" и острият тон между институциите? \"Апартаментгейт се превърна в политическа чума. Няма лек. Скандалът придобива гигантски размери, тъй като всяко следващо събитие го поддържа. Нужна е законодателна инициатива, чрез която имотите на властта да не могат да се изповядват на данъчна оценка. Защото така се пестят данъци. Управляващите трябва да признаят, че има проблем. Нужна е законодателна промяна. БСП остави ГЕРБ да се пържат в собствения си сос\", коментира политологът Димитър Ганев.  Той посочи в \"Денят ON AIR\", че този тип скандали отказва хората от политиката и от участието в политическия живот.  \"Хората лесно казват \"Всички са маскари\". С такива скандали, хората няма да излязат да гласуват на евроизборите. Можем да излезем на тези избори с под 2 милиона гласоподаватели. Тогава, който и да победи – победител няма да има. \"Патриотите\" са в латиноамерикански сериал, който ще приключи със записването за изборите\", отбеляза Ганев.  Според политолога Любомир Стефанов гражданите загубиха доверието, че институциите си вършат безпристрастно работата.  \"Работата на прокуратурата се върши от медиите. Търпимостта на гражданите към публични скандали е паднала до критично ниво. Президентът губи статут, като слиза на такова ниво. Изказванията на Корнелия Нинова, че властта краде по 10 млрд. лв., или трябва да бъдат доказани, или са лъжесвидетелства. Абсолютно съгласен съм, че е възможно на евроизборите да има много малка избирателна активност. Тогава щетата ще бъде към демокрацията. Ако тези устои се подронят – алтернативата е ясна. \"Патриотите\" вече не са обединени. ГЕРБ също им е вдигнал мерника\", обясни Стефанов пред Bulgaria ON AIR. Харесайте ни във Facebook     ", "date": "2019.04.08", "title": "Скандалите отказват хората от изборите, изтъкнаха политолози"}
{"url": "https://www.bgonair.bg/bulgaria/2019-04-08/72-godishen-ot-razgrad-pochina-zad-volana", "text": "72-годишен мъж от Разград е починал зад волана на управлявания от него автомобил, съобщиха от полицията. Инцидентът е станал около 17.15 часа на 7 април на улица \"Перистър\". Колата се движела в посока бул. \"Априлско въстание\", навлязла в насрещното и с предната лява част се удря в ламаринена ограда. Тялото на водача е откарано за аутопсия в МБАЛ-Разград. Образувано е досъдебно производство. Харесайте страницата ни във Facebook ", "date": "2019.04.08", "title": "72-годишен от Разград почина зад волана"}
{"url": "https://www.bgonair.bg/multimediya/2019-04-08/novi-teritorii-za-teatara-stsenografiyata-vav-vr-i-pateshestviya-po-dunav", "text": "\r\n В  предаването  в събота, 6 април 2019 по  , говорим за новите посоки за театъра - например за театралната среда във виртуална реалност и как стенд-ъп комедията влезе в театрите - с носителката на две награди Икар - за \"Приятно ми е, Ива\" - Ива Тодорова, с режисьора Стоян Радев и сценографката Огняна Серафимова.  Гостуват ни и съвременни български режисьори, автори на документални филми с фокус изкуство - от Фестивала Мастър Ъф арт - тандема Мисирков/Богданов, които разказват за филма “Дворците на народа” и Петър Вълчев, който говори за филма си \"Монолог в антракта\". Обсъждаме и добри идеи за пътешествия в дунавска България и как нашата култура е свързана с европейската чрез река Дунав с Гавраил Гавраилов по повод излизането на книгата \"От Балкана до Дунав. Идеи за пътешествия в Дунавска България\".                 ", "date": "2019.04.08", "title": "Нови територии за театъра, сценографията във VR и пътешествия по Дунав"}
