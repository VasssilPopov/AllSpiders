{"url": "https://www.bgonair.bg/economy/2018-03-09/bulgargaz-svali-iskanoto-poskapvane-ot-april-do-482", "text": "\"Булгаргаз\" изпрати до Комисията за енергийно и водно регулиране (КЕВР) заявление за цената на газа за второто тримесечие. Изчисленията на компанията сочат, че природния газ трябва да поскъпне с 4,82% до 369,66 лева за 1000 куб. метра от 1 април. Цената е без достъп, пренос, акцизи и ДДС, уточняват от дружеството. Ако енергийният регулатор потвърди изчисленията на газовото дружество и утвърди исканото повишение, това не би трябвало да се отрази върху цените на електроенергията и на топлинните услуги. По закон при \"съществена промяна\" в обстоятелствата КЕВР преразглежда цените на другите услуги, зависещи от природния газ. В практиката на Комисията за съществено изменение се приема промяна на цената на газа с повече от 5%. В началото на февруари \"Булгаргаз\" прогнозира поскъпване на газа със 7% от 1 април. Тогава от дружеството посочиха, че очакват по-висока цена на вноса от \"Газпром Експорт\". Върху цената на газа влияе цената на алтернативните горива. В последния месец цената на петрола на световните пазари е нестабилна, но тенденцията е в посока надолу. През февруари и двата основни сорта петрол на световните пазари поевтиняха с 5%. В заявлението си \"Булгаргаз\" отчита още и курса на щатския долар, както и калоричността на природния газ. През първото тримесечие на 2018 г. природният газ поскъпна с 2,75%.", "date": "2018.03.09", "title": "\"Булгаргаз\" свали исканото поскъпване от април до 4,82%"}
{"url": "https://www.bgonair.bg/reportazhi/2018-03-09/nov-tekst-za-neizbezhnata-otbrana-e-pribarzan-tvardyat-yuristi", "text": "\r\n Причината е случаят в Пловдив, при който д-р Димитров уби криминално проявен мъж в двора на къщата си.  Изненадващо, общо несъгласие за такива промени изразиха главният прокурор Сотир Цацаров и председателят на Върховния касационен съд Лозан Панов.", "date": "2018.03.09", "title": "Нов текст за неизбежната отбрана е прибързан, твърдят юристи"}
{"url": "https://www.bgonair.bg/bulgaria/2018-03-09/parlamentat-dava-60-hil-leva-za-glasuvane-s-biometrichni-danni", "text": "60 хиляди лева без ДДС дава парламентът за поддръжката на системата за гласуване с биометрични данни. Обществената поръчка за това вече е отворена. Срокът на изпълнението ѝ е 12 месеца. Фирмата, която ще я спечели, ще се ангажира да осигури извънгаранционната поддръжка на системата, в това число компонентни части, транспорт, софтуер и лиценз за него, информира  . Системата за гласуване с биометрични данни за народните избранници заработи в началото на 2010 г. Тя гарантира 100% идентификация на всеки депутат и така се сложи край на порочната практика на гласуването с чужди карти. Биометричните данни от 3 пръста на всеки народен представител се съхраняват под формата на криптиран шаблон във всички пултове, което позволява да се гласува от всяко място в залата. Търсенето и разпознаването в рамките на тези 720 шаблона става за 2 секунди, след което се извършва сравнение на биометричните данни с тези на картата с радиочестотна идентификация (RFID картата) на народния представител. При съвпадение пултът преминава в режим на гласуване, като се активира клавиатурата с трите бутона – \"за\", \"против\" и \"въздържал се\". В пленарната зала е изградено специално работно място за системен оператор, който следи и управлява подсистемата за биометрични показатели в реално време.", "date": "2018.03.09", "title": "Парламентът дава 60 хил. лева за гласуване с биометрични данни"}
{"url": "https://www.bgonair.bg/bulgaria/2018-03-09/verizhna-katastrofa-mezhdu-tri-tira-zatvori-za-chasove-e-79", "text": "\r\n Верижна катастрофа между три тира затвори за часове международния път Е-79 между Монтана и Видин, край село Смоляновци. Камионите са се движили в посока към Монтана. В следствие на несъобразена скорост и заледен участък, първият тир се забива в канавката. Идващият след него тежкотоварен автомобил успява да спре, без да го удари. Зад него обаче идва трети тир, който се удря в ремаркето на втория. Един човек е настанен в болница с рана на крака. Той е пътувал в последния камион. ", "date": "2018.03.09", "title": "Верижна катастрофа между три тира затвори за часове Е-79"}
{"url": "https://www.bgonair.bg/bulgaria/2018-03-09/otkarti-se-parche-ot-kozirkata-na-narodnata-biblioteka", "text": "\r\n Голямо парче от фриза на козирката на Народната библиотека \"Св. Св. Кирил и Методий\" в София се откърти и падна пред сградата, информира репортерът на Bulgaria ON AIR Петьо Атанасов. В момента на инцидента не е имало хора там. Първото парче от козирката на Народната библиотека е паднало малко след 18:00 часа в четвъртък (8 март). На място веднага са били изпратени екипи на пожарната и полицията. Районът е отцепен и обезопасен с лента.   Към момента е ясно, че ремонтът на козирката е неизбежен. Какъв и колко сериозен ще бъде той, ще стане ясно в понеделник, когато група специалисти ще направят оглед.", "date": "2018.03.09", "title": "Откърти се парче от козирката на Народната библиотека"}
{"url": "https://www.bgonair.bg/sport/2018-03-09/darzhavata-vlozhila-milioni-za-baza-a-medalite-lipsvat", "text": "Милиони левове са вложени за последните години за ремонти на спортните бази за всички спортове, но медалите на нашите атлети са малко. Това призна  министърът на младежта и спорта Красен Кралев, информира  . От 22 зимни олимпиади българските състезатели са завоювали само 6 медала. Според Кралев най-сериозният проблем е именно в зимните спортове, където от 2006 година нямаме нито един спечелен олимпийски медал, така че не са се изложили само представителите ни в Пьонгчанг. Въпреки това Кралев защити спортистите ни като обясни, че олимпийските игри са само завършек на състезания от най-висок ранг, на които родните атлети са записали добри класирания. Като пример той посочи Радослав Якулов и Александра Жекова. При зимните спортове пък основният проблем бил лошото състояние на инфраструктурата, защото имало малко писти и само три пързалки със стандартни размери. А пък в същото време основните ангажименти на държавата са свързани точно с осигуряването на инфраструктурата и условията за подготовката на спортистите. 29 милиона лева са изразходвани за атлетите от всички възрасти за подготовка, възстановяване, участие в състезания, купуване на екипировка, отчете още Красен Кралев.", "date": "2018.03.09", "title": "Държавата вложила милиони за база, а медалите липсват"}
{"url": "https://www.bgonair.bg/world/2018-03-09/misteriyata-s-izchezvaneto-na-legendarnata-ameliya-earhart-e-razgadana", "text": "\r\n Една от най-големите мистерии на миналия век е напът да бъде разгадана. Учени смятат, че са намерили останките на Амелия Еърхарт, първата жена пилот, изчезнала при опит за околосветско пътешествие през далечната 1937 година. Датата е 2 юли 1937. Амелия Еърхарт вече е преполовила революционното за времето си пътешествие около света.  Самолетът ѝ излита от Папуа Нова Гвинея. На борда са известната жена-пилот и нейният навигатор. Машината обаче изчезва безследно над Тихия океан.  Така започва една от най-големите приключенски мистерии на миналия век. С десетилетия се водят претърсвания, а хипотезите за изчезването са многобройни. Нито една от тях обаче не можеше да бъде доказана. До сега.  Антрополози от университета в Тенеси анализираха останки, намерени още през 1940 година на далечен тихоокеански остров, сред които и бутилка билков ликьор, любимото питие на известната авиаторка.  Според тях вероятността те да принадлежат на Амелия Еърхарт е 99%.  Първоначално се смяташе, че костите са мъжки. Но след преразглеждане на доказателствата, учените са категорични, че останките са напълно съвместими с Еърхарт и те могат да принадлежат само и единствено на нея. Така над 90 години по-късно една от най-обсъжданите глави в авиационната история е напът да бъде затворена.", "date": "2018.03.09", "title": "Мистерията с изчезването на легендарната Амелия Еърхарт е разгадана"}
{"url": "https://www.bgonair.bg/bulgaria/2018-03-09/pochitame-zhertvite-na-atentata-na-gara-bunovo", "text": "\r\n \n Навършват се 33 години от атентата на гара Буново. На 9 март 1985 г. вагон с майки и деца е взривен на влака Бургас–София. Загиват 7 души, сред които 2 деца. Десетки са ранени. Жертвите са щели да бъдат много повече, ако влакът е избухнал в тунел, близо до гарата, както е било по план на извършителите.  За атентата са обвинени членове на протурска нелегална организация, които са осъдени на смърт. Днес за пореден път бяха поднесени венци и цветя пред мемориала на загиналите.", "date": "2018.03.09", "title": "Почитаме жертвите на атентата на гара Буново"}
{"url": "https://www.bgonair.bg/bulgaria/2018-03-09/kaso-saedinenie-pozhar-i-lipsa-na-investitsii-ostavili-pernik-na-studeno", "text": "Късо съединение, пожар и липса на инвестиции са причината за нарушеното топлоподаване в Перник. Абонатите на \"Топлофикация\" в града протестираха в началото на седмицата, за да потърсят сметка на директора на дружеството защо е студено в домовете им.  Министерството на енергетиката влезе на спешна проверка в дружеството и установи, че недостига на топла вода в системата е заради използването на резервното гориво - природен газ, а не на въглища.  През 2017 година авариите в мрежата са се увеличили с 30%, а в последните 5 години ремонт не е правен. Снимка: Олег Попов (Bulgaria ON AIR)  ", "date": "2018.03.09", "title": "Късо съединение, пожар и липса на инвестиции оставили Перник на студено"}
{"url": "https://www.bgonair.bg/bulgaria/2018-03-09/godina-zatvor-za-uchilishtna-direktorka-prisvoila-nad-13-hil-lv", "text": "Шуменският окръжен съд потвърди ефективната присъда от една година \"лишаване от свобода\" за 53-годишната директорка на Професионалната гимназия по селско стопанство във Велики Преслав - Владимира Николова, произнесена от Районния съд в града. Тя е лишена и от право да заема длъжността директор в системата на българското образование, съобщиха от Апелативната прокуратура във Варна, цитирана от  Николова е била предадена на съд с обвинителен акт за длъжностно присвояване на 13 208 лева. Престъплението бившата вече директорка на Професионалната гимназия по селско стопанство е извършила в периода от 29 май 2006 г. до 25 февруари 2009 г. като продължаващо деяние. Владимира Николова вече е осъждана. Призната е за виновна за документно престъпление, извършено от нея като директорка на гимназията. Преди да получи ефективното наказание по това досъдебно производство, тя е била призната за виновна и осъдена за другото длъжностно присвояване на средства на гимназията. За престъплението е получила условно наказание 3 месеца лишаване от свобода с 3-годишен изпитателен срок. Чака се решение на въззивната инстанция след протест на Районната прокуратура във Велики Преслав и по друго производство за длъжностно присвояване, което се води срещу Владимира Николова. Ефективната присъда на Николова, потвърдена с решение на Шуменския окръжен съд, е влязла в сила.", "date": "2018.03.09", "title": "Година затвор за училищна директорка, присвоила над 13 хил. лв."}
{"url": "https://www.bgonair.bg/bulgaria/2018-03-09/start-na-initsiativata-evropa-zapochva-vav-vasheto-selo-grad-region", "text": "\"Европа започва във Вашето село/град/регион!\" Това е мотото на инициатива по повод европейските избори през 2019 г.  Домакин на срещата е партия ГЕРБ, а по този повод у нас пристига председателят на Европейската народна партия Жозеф Дол. Идеята е да се даде възможност на хората, живеещи в европейските градове и региони, да изразят своето мнение преди изборите за Европейски парламент. Очаква се да присъстват над 400 местни кметове и регионални политици, членове на Европейската народна партия, Европейския парламент и Европейския комитет на регионите. Подобни срещи ще се проведат във всички държави-членки.", "date": "2018.03.09", "title": "Старт на инициативата \"Европа започва във Вашето село/ град/ регион!\""}
{"url": "https://www.bgonair.bg/world/2018-03-09/turskoto-zname-shte-se-vee-nad-atina-otnovo-zayavi-blizak-na-erdogan", "text": "Лидерът на екстремно-дясната турска \"Партия на големия съюз\" Мустафа Дестичи обяви, че с помощта на Аллах турският флаг отново ще се вее над Атина. Това пише електронното издание на гръцкия вестник To Vima, цитирано от \"Фокус\". Авторът на статията припомня, че Дестичи обяви преди време, че неговата партия ще се съюзи с управляващата \"Партия на справедливостта и развитието\" на турския президент Реджеп Таийп Ердоган за следващите избори. С провокативното си изказване от вчера той отвърна на изгарянето на турски флаг на партиен митинг на гръцката екстремно дясна партия \"Златна зора\". Дестичи призна, че е вбесен от това, че, фашистите са си позволили подобно действие и призова гръцките власти да арестуват извършителите. \"Това, което казваме на гърците и гръцкото правителство е, че те трябва да помнят, че величествения, червен турски флаг с полумесеца се вееше над техните територии не толкова отдавна. С помощта на Аллах това знаме, което те изгориха и оскверниха, ще се вее над Атина отново\", заяви Дестичи Четете още новини на .", "date": "2018.03.09", "title": "Турското знаме ще се вее над Атина отново, заяви близък на Ердоган"}
{"url": "https://www.bgonair.bg/world/2018-03-09/donald-tramp-prie-pokanata-na-kim-chen-un-za-sreshta", "text": "Президентът на САЩ Доналд Тръмп заяви тази нощ, че е постигнат \"голям напредък\" със Северна Корея, но санкциите срещу нея ще останат до сключването на споразумение, предоха осведомителните агенции. \"Ким Чен Ун е говорел пред южнокорейските представители за денуклеаризация, не само за замразяване на ядрените си оръжейни програми\", написа Тръмп в Twitter. \"Също без ракетни тестове на Северна Корея през този период време. Голям напредък бе постигнат, на санкциите ще останат, докато бъде постигнато споразумение\", пише президентът на САЩ и добавя: \"Срещата се планира\". Тръмп е приел поканата за среща с лидера на Северна Корея, като мястото и датата ще бъдат определени допълнително, съобщи говорителката на Белия дом Сара Сандърс. Цялата статия прочетете в ", "date": "2018.03.09", "title": "Доналд Тръмп прие поканата на Ким Чен-ун за среща"}
{"url": "https://www.bgonair.bg/world/2018-03-09/otnovo-moshten-trus-71-po-rihter-raztarsi-papua-nova-gvineya", "text": "Нов трус от 7,1 по Рихтер разтърси Папуа Нова Гвинея. Земетресението е станало на 135 км. от град Рабаул - на източния край на остров Нова Британия. Над 100 души са вече жертвите на трусовете, регистрирани в Папуа Нова Гвинея за последните седмици. На 26 февруари земетресение от 7,6 разтърси централната част на страната. Тихоокеанският център за предупреждение за цунами не обяви тревога за очаквана висока приливна вълна. Властите обаче предупредиха, че страната дълго ще се възстановява. \r\n ", "date": "2018.03.09", "title": "Отново мощен трус: 7,1 по Рихтер разтърси Папуа Нова Гвинея"}
{"url": "https://www.bgonair.bg/denqt-on-air/2018-03-09/problemat-na-pravitelstvoto-e-v-trudnoto-zapazvane-na-balansa-obyasni-politolog", "text": "\r\n Ако това правителство падне, то този парламент не може да бъде задържан със сигурност, а следващи избори биха променили ситуацията значително, защото някои от партиите няма да влязат в Народното събрание. Това обясни политическия анализатор Христо Панчугов в ефира на  . \"Проблемът обаче очевидно остава в невъзможността на правителството, на министър-председателя и на тези управляващи да поддържат баланса в рамките на коалицията\", категоричен беше Панчугов пред  . \r\nПо думите му разпадът е все по-значителен заради постоянните скандали и липсата на сплотяващо звено в управлението. Христо Панчугов обясни също, че вече българските граждани нямат доверие в държавата и в политиката. \"Няма начин българският политически процес да продължи да функционира стабилно, ако българите нямат доверие на политиците\", коментира той в  . Политологът Цветанка Андреева пък обясни, че повече прозрачност в случващото се в страната ще успокои обществото и ще направи властта много по-легитимна в очите на хората. \"Да има повече прозрачност и това е спасението\", подчерта тя в студиото на  . По думите ѝ протестите, като тези срещу сделката за ЧЕЗ, в които участват футболни фенове и таксиметрови шофьори са организирани, а не спонтанни. Според нея дори протестите срещу задържането на лекаря в Пловдив са организирани. \"Големите протести, които всъщност не допуснаха Делян Пеевски за шеф на ДАНС и още няколко, които са знакови за българската история през последните 3 десетилетия, бяха спонтанни, бяха провокирани точно от тази гражданска съвест\", обясни Цветанка Андреева пред  .", "date": "2018.03.09", "title": "Проблемът на правителството е в трудното запазване на баланса, обясни политолог"}
{"url": "https://www.bgonair.bg/denqt-on-air/2018-03-09/helpbookinfo-svarzva-horata-s-institutsiite-ochakvame-vashite-signali", "text": "\r\n Investor Media Group стартира нова безплатна уеб платформа за граждански сигнали - HelpBook.info, която предоставя възможност и място за публична комуникация между гражданите и институциите в България.  Целта на платформата е да улесни подаването на сигнали от страна на хората от цялата страна и да даде прозрачност и публичност на работата на българските институции по разрешаването на сигнализираните проблеми.  \"Платформата е едно прекрасно място, което свързва хората, проблемите, които ги вълнуват и не намират тяхното решение, с институциите. Идеята се зароди преди няколко години. Проектът е факт и работи вече повече от месец\" посочи пред   главният редактор на Dnes.bg Златко Желев. Той сподели още, че постъпилите сигнали са стотици, най-често свързани с пътната инфраструктура. И подчерта, че проектът не е предназначен само за столичани, а за хора от цяла България. За удобство на потребителите, процесът за подаване на сигнал е максимално опростен. Всички изпратени сигнали, както и отговорите на институциите, са публични и могат да бъдат разгледани, споделени и подкрепени от останалите потребители на платформата. А платформата HelpBook.info очаква да бъде информирана от институциите за техните решения по изпратените сигнали. Гласност на гражданските сигнали ще дава и водещият новинарски сайт Dnes.bg и национална телевизия Bulgaria ON AIR. Уеб платформата HelpBook.info, част от Investor Media Group, е реализирана с помощта на финансиране от фонда за иновации в дигиталните медии на Google. До момента онлайн плаформата предлага възможност за изпращане на сигнал до двадесет и четири държавни институции, както и до голям брой общински институции, като за тях трябва първо да бъде посочено населено място.  Предстои да бъдат добавени още институции на местно и национално ниво, до които потребителите ще могат да сигнализират директно чрез онлайн услугата HelpBook.info.     ", "date": "2018.03.09", "title": "HelpBook.info свързва хората с институциите. Очакваме вашите сигнали!"}
{"url": "https://www.bgonair.bg/reportazhi/2018-03-09/snezhnata-burya-v-sasht-prodalzhava-da-uslozhnyava-obstanovkata", "text": "\r\n Сложна е метеорологичната обстановка в североизточните Съединени щати, където връхлетя втора снежна буря в рамките на седмица с бурни ветрове, много сняг и наводнения. В щатите Пенсилвания и Ню Джърси е обявено бедствено положение. Близо 1 милион домакинства останаха без ток заради бурния вятър, чиито пориви на моменти достигаха до 100 километра в час. Някои от жителите са на тъмно от миналата седмица, когато връхлетя предишната снежна буря.  Отстраняването на авариите става трудно заради лошото време. Много училища и някои университети са в принудителни ваканции. В някои щати част от местните държавни институции са затворени.  Транспортът по цялото Източно крайбрежие е силно затруднен. Заради лошото време, почти половината от полетите за трите най-големи летища на Ню Йорк бяха анулирани или се движеха с огромни закъснения.  Автобусът на женския баскетболен отбор на Североизточния университет закъса във Филаделфия. Момичетата, които се връщаха след тренировка, се наложи да слязат и да бутат превозното средство, за да го измъкнат от преспите.", "date": "2018.03.09", "title": "Снежната буря в САЩ продължава да усложнява обстановката"}
{"url": "https://www.bgonair.bg/world/2018-03-09/obidi-sreshtu-balgariya-prozvuchaha-v-ruskiya-efir", "text": "Обиди срещу президента Румен Радев, българската държава и народ прозвучаха в ефира на публицистичното предаване \"Вечер\" по руската телевизия \"Россия 1\". Повод за нападките стана посещението на руския патриарх Кирил у нас по случай националния ни празник 3 март. Бившият депутат Семьон Багдасаров отправи неприлични квалификации към българските управляващи, а основен обект на словесната атака беше държавният глава Румен Радев. Багдасаров заяви, че в България на власт са \"предатели и негодници\".  Засега няма коментар от българското Президентство, а от Министерството на външните работи обявиха, че няма да отговарят на изключително обидните квалификации спрямо държавата и управляващите.", "date": "2018.03.09", "title": "Обиди срещу България прозвучаха в руския ефир"}
{"url": "https://www.bgonair.bg/world/2018-03-09/obyaviha-ministrite-v-kabineta-na-golyamata-koalitsiya-v-germaniya-e-gotov", "text": "Скрити и явни политически ходове и на Стария континент. Ясен е вече съставът на новото германско правителство. Кабинетът на „голямата коалиция“ е основан на междуправителствени споразумения и половото равенство.  Досегашният кмет на Хамбург Олаф Шолц ще бъде новият финансов министър. Той ще бъде и вицеканцлер в новото правителство на Ангела Меркел.  Канцеларията ѝ пък ще ръководи 45-годишният дипломиран лекар Хелге Браун. Външният министър, който също е от квотата на Социалдемократическата партия, ще бъде Хайко Маас, който досега изпълняваше длъжността на министър на правосъдието. Урсула фон дер Лайен остава министър на отбраната.", "date": "2018.03.09", "title": "Обявиха министрите в кабинета на \"голямата коалиция\" в Германия е готов"}
{"url": "https://www.bgonair.bg/economy/2018-03-09/chez-mozhe-i-da-dopusne-uchastie-na-darzhavata-v-sdelkata", "text": "Чешката енергийна компания ЧЕЗ започва проучване на възможността българската държава да участва в сделката за продажбата на дружеството  . При положение, че сделката бъде финализирана, \"Инерком\" ще разполага с девет месеца, за да приключи всички заплащания. Ако това изискване не бъде изпълнено, ЧЕЗ има право да усвои банковата гаранция на стойност 5 милиона Евро, дадена от българската фирма. Формалностите бяха уточнени преди близо месец, за да се придвижи документацията, необходима на Комисията за защита на конкуренцията в България.", "date": "2018.03.09", "title": "ЧЕЗ може и да допусне българската държава да участва в сделката"}
{"url": "https://www.bgonair.bg/world/2018-03-09/borisov-preduprezhdava-za-navlizane-na-natsionalisti-vav-vlastta-v-evropa", "text": "\r\n Премиерът на България Бойко Борисов предупреди за опасността от навлизане във властта на националистически партии в Европа. В началото на речта си по време на форум на Европейската народна партия в София Борисов обяви Европа за най-доброто място за живеене и отново заяви, че миграционният натиск отвсякъде е към стария континент. На заседанието присъстваха над 400 делегати, сред които кметове, регионални политици, членове на Европейския парламент. А със събитието беше отворен пътят към европейските избори догодина. Заместник-председателят на ГЕРБ Цветан Цветанов коментира, че вотът ще е генерална репетиция за следващите местни избори у нас. На форума не липсваха и похвали. Президентът на ЕНП Жозеф Дол определи Борисов като най-добрия шеф на съюза. От пресцентъра на ГЕРБ разпространиха съобщение, в което се казва, че на срещата между Жосеф Дол и Борисов, президентът на ЕНП е споделил: \"Усетих, че социалистите са много завистливи за всичко, което ГЕРБ прави тук. Според мен българските социалисти не съществуват, откакто България пое Председателството, защото Бойко е най-успешният шеф в Европа\". Засегната от изказването – лидерът на БСП Корнелия Нинова опреди изказването на Дол, като \"абсолютно неприемливо\".  Бойко Борисов от своя страна обяви, че се надява групата на ЕНП да е най-силна след изборите в Европейския парламент.  ", "date": "2018.03.09", "title": "Борисов предупреждава за навлизане на националисти във властта в Европа"}
{"url": "https://www.bgonair.bg/denqt-on-air/2018-03-09/osnovnite-spanki-za-razvitieto-na-ikonomikata-ni-upravlenieto-i-koruptsiyata", "text": "\r\n Така   коментира в студиото на \" \" докладите на Европейската комисия и Международния валутен фонд за икономическото развитие на България в последните години. Според финансиста икономиката ни все пак върви нагоре, но заключенията от докладите са почти едни и същи. \" \", категоричен е Войнов. По думите на   има някаква положителна тенденция в развитието на икономиката ни, но все още чакаме да влезем в чакалнята на еврозоната. \" \", подчерта експертът пред  . Двамата икономисти коментираха и решението на Доналд Тръмп да вдигне митата на цветните метали. Те са на мнение, че единственият позитив е, че Тръмп си спазва политическите обещания, но определено това действие ще създаде условия за търговска война, а основният губещ ще се окаже потребителят.", "date": "2018.03.09", "title": "Основните спънки за развитието на икономиката ни - управлението и корупцията"}
{"url": "https://www.bgonair.bg/sutreshen-blok/2018-03-09/kadiev-za-ginkageyt-korumpirana-sdelka-pravitelstvoto-prodava-chez-na-sebe-si", "text": "\r\n \"Сделката за ЧЕЗ е корумпирана от самото начало и със сигурност е била съгласувана с правителството. В момента правителството участва в тази сделка - то продава ЧЕЗ на себе си\", заяви лидерът на партия \"Нормална държава\" Георги Кадиев пред Bulgaria ON AIR.  През седмицата се проведоха финални преговори между купувача на дружеството Гинка Върбакова и ЧЕЗ, а резултатът от тях се очаква да бъде обявен днес. Българската държава поиска да контролира част от активите на компанията, но в същото време ЧЕЗ води арбитражно дело срещу страната ни. Най-вероятно държавата би успяла да влезе с контролен дял, ако преди това постигне споразумение с чехите за отпадане на арбитражния иск, смята Георги Кадиев. Той обаче не иска това да се случи. \"За да влезе България с контролен дял, означава да купи 34% от тези, които се продават. Държавата трябва да изпрати много силен сигнал, че не харесва тази сделка, който банките ще разберат и няма да я финансират\", категоричен бе Кадиев. Според него или трябва да се върви към цялостно придобиване на ЧЕЗ в България, което обаче ще излезе много скъпо, или към налагане на условия, които да привлекат стратегически инвеститор, какъвто по негово мнение Гинка Върбакова не е. В \"България сутрин\" лидерът на \"Нормална държава\" посочи и друг проблем - бизнесът на Върбакова бил малък. Кадиев настоя, че и към този момент не е ясно какво точно ще бъде финансирането на сделката и откъде ще дойдат парите. \"От 20 години са приятелки с министъра на енергетиката и видиш ли не са си говорили нито веднъж\", коментира Кадиев по повод оставката на енергийния министър Теменужка Петкова, която не бе приета от премиера Борисов. Гостът в студиото на Лора Инджова подчерта, че ще има още протести пред КЕВР, но той не е разговарял с лидера на БСП Корнелия Нинова, с чиято партия протестираха заедно преди дни пред Министерския съвет.  ", "date": "2018.03.09", "title": "Кадиев за \"Гинкагейт\": Корумпирана сделка, правителството продава ЧЕЗ на себе си"}
{"url": "https://www.bgonair.bg/economy/2018-03-09/priklyuchvat-pregovorite-na-ginka-varbakova-i-chehite-za-chez", "text": "Днес се очаква преговорите между собственика на \"Инерком\" Гинка Върбакова и електроразпределителното дружество ЧЕЗ да бъдат приключени. При положение, че сделката бъде финализирана, \"Инерком\" ще разполага с 9 месеца да приключи всички заплащания. Ако това изискване не бъде спазено, чешката компания има право да усвои банковата гаранция, издадена за българската фирма от 5 млн. евро. Формалностите бяха уточнени преди близо месец, за да се придвижи документацията, необходима на Комисията за защита на конкуренцията в България. Допълнително е била представена и заявката на българската държава да се сключи сделката.", "date": "2018.03.09", "title": "Приключват преговорите на Гинка Върбакова и чехите за ЧЕЗ"}
{"url": "https://www.bgonair.bg/bulgaria/2018-03-09/predstavyat-ideyata-za-noshten-gradski-transport-v-sofiya", "text": "Днес представят идеята за нощен градски транспорт в София. Преди месец стана ясно, че над 30 хил. подписа са събрани в подкрепа на идеята. Тя е през пролетта да бъдат пуснати експериментално няколко нощни линии. Все още не е ясно колко ще бъдат те - 2,3 или 4. Предвижда се цената на билета да е 2 лева, като с него ще може да се ползват неограничен брой пътувания между полунощ и 4 ч. сутринта. От Столичната община съобщиха, че ще бъде направена координация с СДВР и Общинска полиция. Ще се разчита и на видеонаблюдение, така че услугата да бъде максимално сигурно за пътниците и водачите.", "date": "2018.03.09", "title": "Представят идеята за нощен градски транспорт в София"}
{"url": "https://www.bgonair.bg/bulgaria/2018-03-09/balgariya-promenya-modela-na-administrativnoto-obsluzhvane-s-4-mln-lv", "text": "С 4 млн. лева от европейски фондове България ще променя модела на административно обслужване. Проектът е най-мащабният до момента, свързан с администрацията и ще бъде представен в Министерския съвет. Ще бъдат анализирани 8 хил. регистъра от гледна точка на качеството и пълнотата на данните. Над 700 услуги за бизнеса ще бъдат опростени. Целта на проекта е комплексно административно обслужване и въвеждане на електронното управление.  ", "date": "2018.03.09", "title": "България променя модела на административното обслужване с 4 млн. лв."}
{"url": "https://www.bgonair.bg/sutreshen-blok/2018-03-09/zakonodatelstvoto-ne-bivalo-da-se-pipa-poradi-otdelni-sluchai", "text": "\r\n Премиерът Бойко Борисов разпореди на министрите на правосъдието и вътрешните работи Цецка Цачева и Валентин Радев текстовете в Наказателния кодекс, касаещи неизбежната отбрана, да бъдат прецизирани.  Припомняме, че искането на министър-председателя идва след разразилия се казус от последните дни в Пловдив, където лекар простреля смъртоносно мъж, който се опитвал да обере гаража му.  След случая последва и лавинообразна обществена реакция с протести както в Пловдив, така и в София за освобождаването на д-р Иван Димитров и за законодателни промени. \"Не може от отделен случай да се търси промяна в основен наказателен закон. Трябва да погледнем нещата в правен, социален и политически аспект. Малко държави в Европа имат такъв член 12, както ние. Прокуратурата не може да бъде орган, който да се занимава с управление на кризи, като реакцията на хората.  Не беше нормално някои от медиите да обвиняват прокуратурата в мълчание. Не трябва едно гражданско недоволство да минава на политическа вълна\" обясни бившият зам.-градски прокурор на София Роман Василев.  Юристът в студиото на \"България сутрин\" посочи, че при евентуална промяната на законодателството трябва да се търси баланс между практиката, народопсихологията и опита. \"Не мога да се съглася институтът на неизбежната отбрана да бъде разширен до такава степен, каквато се предлага. Така всеки ще се сдобие с оръжие и ще го използва къде правомерно, къде неправомерно. Българското законодателство не бива да се пипа поради отделни случаи\", подчерта гостът пред Bulgaria ON AIR.", "date": "2018.03.09", "title": "Законодателството не бивало да се пипа поради отделни случаи"}
{"url": "https://www.bgonair.bg/sutreshen-blok/2018-03-09/zatoplyane-i-proletni-temperaturi-zhivakat-do-18", "text": "\r\n Днес на много места слънцето ще се показва, а облаците ще бъдат разкъсани. Ще усетим пролетни температури, въпреки студената сутрин в някои населени места. Към Балканите започват да се пренасят по-топли въздушни маси. Така прогнозира времето климатологът на Bulgaria ON AIR Симеон Матев. За компенсация на неприветливото време на 8 март, уикендът ще бъде слънчев и топъл с температури до 18 градуса.  \"От днес започва почвата да съхне, а като резултат от това критичната ситуация с препълнените язовири ще утихва. През следващите 3 дни би трябвало речните нива да не се повишават, а дори да се понижават\", отбеляза той в \"България сутрин\".", "date": "2018.03.09", "title": "Затопляне и пролетни температури! Живакът до 18°"}
{"url": "https://www.bgonair.bg/sutreshen-blok/2018-03-09/zadava-li-se-diplomaticheska-kriza-mezhdu-balgariya-i-rusiya-sled-skandala-s-patriarh-kiril", "text": "\r\n Руският патриарх Кирил остана огорчен, че не е било заявено достатъчно ясно от българските държавници, че Русия е освободила България от османско иго. Той размаха пръст на президента Радев при официалната среща между двамата, което предизвика скандал. От ГЕРБ пък поискаха разсекретяване на стенограмата от разговора, но след отговора на Президентството се оказа, че такава няма. Какво стои зад острия тон на руския патриарх Кирил към президента Румен Радев? Намираме ли се на ръба на дипломатически разрив с Русия? Отговорите на тези въпроси потърсихме  \r\n  \r\nВелева настоя, че  . Като част от скандала тя посочи отговора на Румен Радев, за който подчерта, че нямаме доказателства, а само изявление на Президентството. \" \", коментира Велева пред  . \" \", каза още журналистът. Политологът Румяна Коларова подчерта, че при такъв тип срещи трябва да има стенограма или друг вид запис.  \"Бих била щастлива, ако президентът достойно е отговорил на руския патриарх, но в момента нямаме такова доказателство. Непростими пропуски няма, но наистина е много голям гаф\", отбеляза тя. Коларова бе категорична, че в момента външата политика на руския президент Владимир Путин е изключително агресивна. Но тя настоя, че реакцията на България трябва да покаже, че за нас това е недопустимо.  \" \", посочи политологът.  ", "date": "2018.03.09", "title": "Задава ли се дипломатическа криза след скандала с руския патриарх Кирил?"}
{"url": "https://www.bgonair.bg/bulgaria/2018-03-09/23-godishna-rodilka-v-kardzhali-pochina-prez-noshtta", "text": "23-годишна родилка от Черноочене почина в кърджалийската болница МБАЛ \"Д-р Атанас Дафовски\" през изминалата нощ.  Късно вчера тя била транспортирана до областната болница в Кърджали по спешност. Смъртта ѝ е констатирана в 04:00 ч. сутринта.  Образувано е досъдебно производство. Ръководството на болницата е назначило вътрешна проверка.  По случая работи и Регионалната здравна инспекция. Очаквайте подробности по-късно през деня. ", "date": "2018.03.09", "title": "23-годишна родилка в Кърджали почина през нощта"}
{"url": "https://www.bgonair.bg/sutreshen-blok/2018-03-09/skandal-mezhdu-rusiya-i-balgariya-nyama-a-razduhvane-smyata-prof-dimitar-ivanov", "text": "\r\n Скандал няма, до момента, в който определени политици и журналисти в България от русофобски позиции го раздухаха, отсече в  проф. Димитър Иванов. Думите му дойдоха по повод заформения скандал около думите на руския патриарх Кирил при визитата му у нас на 3 март. Гостът на   пожела да припомни, че руският патриарх е заявил, че е \"огорчен как се принизява ролята на руската армия и държава за Освобождението на България\". \"Върху Паметника на Освободителите срещу парламента в столицата пише \"Благодарност, Царю Освободителю\", перифразира Иванов и продължи: \"Никъде не пише на полския крал, на литовския княз, на финландския княз, тъй като тогава не е имало такива държави\". Професорът разясни, че в руската империя има над 100 националности и етноси. Всички тези представители са участвали в руската армия, която е освободила България. \"Патриархът никога не е казвал защо почитате паметта на тези, които не са руснаци, така че скандал няма\", повтори пак Иванов. Той сподели, че вижда тенденция и в медии, и в политическия сектор, за едно непрекъснато говорене срещу Русия. В даден момент обаче то ще се натрупа в руската политическа мисъл и обществено мнение и няма как да не последва обратен ефект, предупреди Димитър Николов. \"Ако Владимир Путин или патриарх Кирил, или който и да е друг, се бърка в политическия живот на България, обижда достойнството на българския народ, разбира се, ние трябва да реагираме\", смята гостът на телевизията.", "date": "2018.03.09", "title": "Скандал между Русия и България няма, а раздухване, смята проф. Димитър Иванов"}
{"url": "https://www.bgonair.bg/bulgaria/2018-03-09/resheno-puskat-noshten-gradski-transport-v-sofiya-ot-7-april", "text": "\r\n В София ще бъде въведен нощен градски транспорт. Гражданите ще могат да се движат по 4 линии срещу 2 лева за цялата нощ. Автобусите ще бъдат общо 14 и ще се движат от полунощ до 4 часа сутринта, когато няма конвенционален градски транспорт. Те ще бъдат оборудвани с повече видеонаблюдение, за да се гарантира сигурността на пътниците и шофьорите. В автобусите ще има контрольори и закупуването на билет е задължително. Няма да бъде нужно билетът да се перфорира.  Автобусите ще пътуват в цяла София, като сборният им пункт ще бъде площад \"Княз Александър I\", където хората ще могат да сменят автобусите. Нощният градски транспорт ще бъде въведен от 7 април и ще се извършва поне до края на годината. След това от Столичната община ще преценят дали той е рентабилен. Чуйте повече от зам.-кмета по транспорта в София Евгени Крусев.", "date": "2018.03.09", "title": "Решено: Пускат нощен градски транспорт в София от 7 април"}
{"url": "https://www.bgonair.bg/bulgaria/2018-03-09/simeonov-nyama-da-se-izvinyava-za-dumite-si-kam-patriarha", "text": "\r\n Не стихва скандалът след посещението на руския патриарх Кирил у нас. Припомняме, че главата на руската църква се изказа остро и назидателно към президента Румен Радев по линия на речта на държавния ни глава за 3 март.  Редица висши политици и анализатори коментираха случилото се. Еди от тях беше и вицепремиерът Валери Симеонов, който определи патриарх Кирил като \"второразрядно ченге от КГБ и цигарен митрополит\". Лидерът на НФСБ няма да се извини за думите си по адрес на свещеника и няма да подава оставка. Това заяви самият Симеонов. В парламента веднага последваха и остри политически коментари.  Днес отбелязваме 33 години от извършването на най-големия атентат у нас - този на гара Буново. Бомба на борда на пътнически влак отнема живота на 7 души, сред които 2 деца. Извършителите на атаката са осъдени на смърт. \n Валери Симеонов посети възпоменателното място. Там той каза, че ако Патриотите във властта са обединени, то друг подобен атентат не може да се случи, предаде репортерът на Bulgaria ON AIR Иван Иванов. Вицепремиерът коментира също така и казуса с руския патриарх и определенията си към него.  \"Няма да се извиня, тъй като няма за какво. Не мога да допусна някой да идва в моята родина и да раздава указания на кого да благодарим и на кого не. Няма да мръдна и на сантиметър от това, което съм казал\", заяви Симеонов. Междувременно в парламента министърът на отбраната Красимир Каракачанов и лидерът на ПП \"Атака\" Волен Сидеров се срещнаха и обсъдиха коментарите на лидера на третия член в малката коалиция Валери Симеонов. По-рано Сидеров настоя Симеонов да се извини за определенията си към патриарх Кирил. Днес той изтъкна, че думите на Симеонов щели да лежат на съвестта му, тъй като борбата била за православието.  По-късно днес \"Обединени патриоти\" ще проведат среща, на която ще обсъдят последните събития в политически и обществен план, предаде репортерът на Bulgaria ON AIR Мария Папазова. \r\n  ", "date": "2018.03.09", "title": "Симеонов няма да се извинява за думите си към патриарха!"}
{"url": "https://www.bgonair.bg/bulgaria/2018-03-09/rumanski-tir-se-preobarna-i-zatvori-dvizhenieto-kam-dunav-most", "text": "\r\n Катастрофа тази нощ с румънски ТИР затвори движението към Дунав мост в Русе. Камионът се е преобърнал, след като най-вероятно водачът е заспал. Извикана е специализирана техника да го изправи, за да освободи пътя. ТИР-ът е пътувал от Турция за Румъния, натоварен с чували с индустриални смеси. На сух и прав участък водачът е изгубил управление и се е ударил в разделителната мантинела. Камионът се е преобърнал, събаряйки и билборд, а товарът се е разпилял. Движението към граничния пункт беше затруднено, а впоследствие и спряно, като автомобилите се отбиваха през града. А три ТИР-а блокираха пътя между Монтана и Видин. Инцидентът е станал малко преди 7 сутринта на главен път Е-79 край монтанското село Смоляновци. Тежкотоварните автомобили се завъртели и блокирали пътя. Участъкът е затворен, а шофьорите могат да използват обходен маршрут през Арчар.    ", "date": "2018.03.09", "title": "Румънски ТИР се преобърна и затвори движението към Дунав мост"}
