{"url": "https://www.bgonair.bg/science/2019-04-05/novite-planove-na-a1-s-otstapka-ot-mesechnata-taksa-i-bonus-megabayti-pri-onlayn-plashtane", "text": "\r\n От 1 април всички тарифни планове A1 ONE и А1 ОNE Unlimited ще предлагат отстъпка от 1 лев от месечната такса и бонус 500 мегабайта на максимална скорост при всяко плащане на месечната фактура онлайн. Клиентите на планове А1 ОNE Unlimited ще могат да ползват 100 гибабайта облачно пространство за съхранение на данни и Екстра Дигитални услуги с промоционална цена, която включва мобилна телевизия A1 Xplore TV и достъп до платформата за видео съдържание VOYO. Пролетта носи нова надежда, навява романтика, шепне за лятото. Но преди него има още много спортни битки, които не бива да пропускате. \"Милан\" и \"Ювентус\" ще премерят още веднъж сили в Серия А, \"Барселона\" и \"Атлетико\" (Мадрид) ще сътворят поредното шоу в челото в Ла Лига.  И още - дългоочакваният тенис Мастърс в Монте Карло, финалната серия в баскетболната Еврокупа, Moto GP от Съединените щати и началото на плейофите в Националната хокейна лига. Всичко това и още много спортни емоции ще ви очакват в ефира на Max Sport през април. Вече е ясен победителят от месечната игра на А1. Това е Димо Желязков. Той печели смартфона Xiaomi Redmi 6A. Новата награда в играта на А1 е смартфонът A1 Smart N9. Можете да го спечелите, ако отговарите правилно на въпроса във Facebook. Ето новия въпрос: \"Какви са бонусите при плащане на сметка онлайн с новите мобилни планове на А1?\" Харесайте страницата ни във Facebook ", "date": "2019.04.05", "title": "Новите планове на А1 с отстъпка от месечната такса и бонус мегабайти при онлайн плащане"}
{"url": "https://www.bgonair.bg/economy/2019-04-05/tsska-pokaza-dva-proekta-za-stroezha-na-nov-stadion", "text": "Два дни след ключовата победа на ЦСКА над \"Лудогорец\" за Купата на България, основните акционери в клуба от Борисовата градина Гриша Ганчев и Юлиан Инджов са започнали разглеждане на проекти за нов модерен стадион.  За това информира официалният сайт на \"армейците\", където са качени и две от концепциите за бъдещето модерно съоръжение. В момента всичко е на ниво \"предпроектно проучване\".  Предстоят нелеки процедури, освен по избора и одобрението на офертите, така и най-вече по съгласуване и сериозна съвместна работа с държавата и Столичната община, посочват от ЦСКА.  Харесайте страницата ни във Facebook ", "date": "2019.04.05", "title": "ЦСКА показа два проекта за строежа на нов стадион"}
{"url": "https://www.bgonair.bg/world/2019-04-05/vmenyaem-li-e-streletsat-ot-kraystcharch-podlagat-go-na-psihiatrichna-ekspertiza", "text": "Терористът от Крайстчърч – 28-годишният Брентън Тарант, който откри стрелба по две джамии в новозелaндския град, ще бъде подложен на психиатрична експертиза.  Съдът реши експерти да установят дали обвиняемият е вменяем и може да носи наказателна отговорност за най-кървавата атака в историята на Нова Зеландия. Тарант е с повдигнати обвинения за убийството на 50 души при атаките на 15 март, при които бяха ранени още 50 души.  Австралиецът участва в съдебното заседание чрез видеоконферентна връзка от затвора. Той ще остане зад решетките до 14 юни, когато е следващото изслушване. Харесайте страницата ни във Facebook ", "date": "2019.04.05", "title": "Вменяем ли е стрелецът от Крайстчърч? Подлагат го на психиатрична експертиза"}
{"url": "https://www.bgonair.bg/world/2019-04-05/zapochnaha-voenni-uchenie-v-rusiya-za-napadeniya-voda-zemya", "text": "Десантни кораби тип \"амфибия\", бронирани танкери носачи и хеликоптери участваха във военни учения в стрелбището Кмелевка край Калининград.  Ученията бяха изпълнени от Балтийската флота на Руските военноморски части, като тренировка за нападения вода-земя.  Според военното министерство, мисията е включвала разчистване на мини и неутрализиране на противоположна сила.  Общо 20 военноморски машини взеха участие в операцията.", "date": "2019.04.05", "title": "Започнаха военни учение в Русия за нападения вода-земя"}
{"url": "https://www.bgonair.bg/world/2019-04-05/nad-hilyada-bezhantsi-tragnaha-ot-lagera-kray-solun-kam-germaniya-no-gi-spryaha", "text": "Мигрантският натиск в Гърция се засилва, след като над хиляда бежанци – предимно майки с деца напуснаха намиращия се край Солун лагер \"Диавата\". Те направиха опит да се отправят към границата със Северна Македония. Полицията спря кервана от хора по пътя им към Игумени и използва сълзотворен газ, за да ги принуди да се завърнат обратно в лагера. Мигрантите обаче опънаха палатки и отказаха да се подчинят на властите и настояват да бъдат допуснати да се придвижат до Германия. Властите в Северна Македония са взели мерки и са засилили граничната охрана. От гръцка страна има сили на европейската агенция за гранична и брегова охрана \"Фронтекс\". Харесайте и страницата ни във Facebook ", "date": "2019.04.05", "title": "Над 1000 бежанци тръгнаха от Солун към Германия, спряха ги"}
{"url": "https://www.bgonair.bg/world/2019-04-05/novi-sblasatsi-kray-bezhanskiya-tsentar-v-solun", "text": "\r\n Нови сблъсъци край бежанския център в Солун. Мигранти се опитват да щурмуват полицейския кордон, за да стигнат до границата със Северна Македония. Полицията е отговорила със сълзотворен газ и шокови гранати.  А в столицата Атина десетки мигранти застанаха на релсите на гарата, в резултат на което железопътните услуги са преустановени.  Те настояват да бъдат транспортирани до гръцката граница, където да се присъединят към други около 500 бежанци.  Снощи те се събраха в поле извън лагер след анонимен слух за възобновяване на маршрута, по който през изминалите години преминаха стотици хиляди към по-богатите европейски страни. Стигна се и до сблъсъци с полицията.", "date": "2019.04.05", "title": "Нови сблъсъци край бежанския център в Солун"}
{"url": "https://www.bgonair.bg/world/2019-04-05/proteche-edna-tavanat-v-edna-ot-zalite-na-britanskiya-parlament", "text": "Протече таванът на залата, в която дебатират депутатите от Камарата на общините в британския парламент. Това принуди законодателите, които в този момент обсъждаха данъчната политика, да прекратят заседанието си и да напуснат пленарна зала. Мнозина определиха протеклия таван като метафора на неуспешните усилия за пробив по Brexit. Тъжната истина обаче е друга – дворецът Уестминстър, където се помещава парламентът, е в лошо състояние и често се нуждае от ремонти. Част от сградата, която е една от най-известните забележителности на Лондон, е построена през 1097 година. Харесайте и страницата ни във Facebook ", "date": "2019.04.05", "title": "Пробив по Brexit - не, пробив в тавана - да. Протече зала в британския парламент"}
{"url": "https://www.bgonair.bg/world/2019-04-05/zapadnite-balkani-se-sporazumyaha-roumingat-poevtinyava", "text": "Шестте страни от Западните Балкани - Сърбия, Босна и Херцеговина, Албания, Косово, Македония и Черна Гора, подписаха регионално споразумение за намаляване на тарифите за роуминг помежду им, съобщиха от офиса на българския еврокомисар Мария Габриел. От екипът на българката изтъкват, че е резултат от нейните усилия от началото на мандата ѝ.  От 1 юли тази година цените на минута разговор в региона няма да надвишават 10 евроцента. Интернет мрежата ще струва най-много 18 цента за мегабайт, а текстовите съобщения - по 6 евроцента, предаде  . \r\n  \r\n\"Това е исторически момент за всички нас, който показва, че обединени можем да постигаме резултати. Споразумението е ярък символ на силната политическа воля на всички, ангажирани с него. То е споразумение на шестте балкански държави и ние го подкрепяме напълно. Следващата стъпка е да договорим същото, но този път между Западните Балкани и Европейския съюз\", коментира Мария Габриел.  \r\n  \r\nБългарският еврокомисар говори на втората \"Цифрова среща на високо равнище\" в Белград с участието на  сръбския премиер Ана Бърнабич. Габриел очерта постигнатото за последнат година по Цифровата програма за Западните Балкани. Тя изтъкна, че партньорите от региона са изготвили стратегии за широколентов интернет. Според нея е налице политическа ангажираност за подготвяне на стратегии в областта на информационните и комуникационните технологии, както и за приемането на законодателство в сферата на киберсигурността.  \r\n  \r\n\"Миналата година показахме силна воля за цифрова промяна на региона. Ангажирахме се да инвестираме в широколентова свързаност, киберсигурност, цифровизация на индустрията, цифровите умения на гражданите, засилване на изследванията и иновациите\", добави Мария Габриел. Снимка: Димитър Кьосемарлиев, Bulgaria ON AIR Харесайте ни във Facebook ", "date": "2019.04.05", "title": "Западните Балкани се споразумяха: Роумингът поевтинява"}
{"url": "https://www.bgonair.bg/world/2019-04-05/tereza-mey-pomoli-es-za-otsrochka-za-brexit-do-30-yuni", "text": "\r\n Британският министър-председател Тереза Мей отправи нова молба към Европейския съюз – удължаване на срока за Brexit до 30 юни. Премиерът допълва, че ако Уестминстър постигне съгласие по споразумението с Брюксел, Великобритания ще напусне Общността преди изборите за Европейски парламент.  Ако това не се случи обаче, Мей подчерта, че страната е готова да излъчи кандидати за евровота. Не е ясно дали това ще бъде разрешено от Европейския съюз.  На този фон, председателят на Европейския съвет Доналд Туск предложи на Великобритания да поиска отсрочка на Brexit до 31 март 2020 година. В момента крайният срок пред Кралството е 12 април. Харесайте ни във Facebook ", "date": "2019.04.05", "title": "Тереза Мей помоли ЕС за отсрочка на Brexit до 30 юни"}
{"url": "https://www.bgonair.bg/world/2019-04-05/ukrayna-se-gotvi-za-balotazh-na-prezidentskite-izbori", "text": "Украйна се готви за балотаж на президентските избори. Днес двамата кандидати, стигнали до втория тур, дадоха публично проби за алкохол и наркотици.  Това беше едно от условията, поставени от Володимир Зеленски за провеждане на предизборен дебат.  \r\nАбсолютният дебютант в политиката заяви, че е съгласен да се изправи срещу Петро Порошенко, но при определени условия. Сред тях – телевизионно отразяване и провеждане на дебата на националния стадион в Киев, с капацитет от 70 хиляди души.  По-рано Порошенко намекна, че Зеленски избягва сериозни политически разговори, за да прикрие липсата си на опит.  На първия тур обаче комедийният актьор спечели два пъти повече гласове от настоящия държавен глава на Украйна.", "date": "2019.04.05", "title": "Украйна се готви за балотаж на президентските избори"}
{"url": "https://www.bgonair.bg/denqt-on-air/2019-04-05/rumantsite-nyamalo-da-uchastvat-v-trialoga-za-paket-mobilnost-vtoroto-chetene-shte-e-sled-vreme", "text": "\r\n Европейският парламент прие на първо четене спорния пакет \"Мобилност\". Новите правила за международните превозвачи бяха одобрени в първоначалния им вид, след като внесените над 1000 поправки бяха отхвърлени анблок от евродепутатите. Сега предстоят тристранни преговори между Европейския парламент, Европейската комисия и Европейския съвет. Ако те стигнат до компромис в рамките на следващите две седмици планът \"Макрон\" ще влезе за окончателно гласуване в пленарната зала на последната сесия на настоящия Европарламент в средата на април.  Докато евродепутатите ни са на среща с транспортния министър на България Росен Желязков, Георги Желязков от ВМРО и сътрудник на евродепутата Ангел Джамбазки, коментира в студиото на  , че най-големият проблем на България се оказаха тримата български депутати в ЕП, които обаче не са присъствали на гласуването на първо четене. Според Желязков през цялото време се е знаело, че този вот ще е много близък и е трябвало всички да направят необходимото, за да присъстват. , каза Желязков.  Пред   той увери, че планът \"Макрон\" ще се гледа на второ четене от следващите евродепутати, защото в този триалог румънските представители са казали, че няма да участват, а самият триалог може да продължи много време.  допълни още Георги Желязков. По думите му вече много собственици на транспортни фирми у нас ги пререгистрират в чужбина, което пък изпълнява и целта на вносителите на този план и така данъците на българските фирми и тези от периферията на Европа, ще влизат в бюджетите на други държави, а България може да загуби 17% от БВП. Росен Желязков отбеляза, че именно битката срещу пакета \"Мобилност\" е тази, в която не сме отстъпили от нашите интереси. Харесайте и страницата ни във Facebook ", "date": "2019.04.05", "title": "Румънците нямало да участват в триалога за пакет \"Мобилност\", второто четене ще е след време"}
{"url": "https://www.bgonair.bg/world/2019-04-05/oshte-edin-zapodozryan-za-ubiystvoto-na-gratskiya-biznesmen-yanis-makris", "text": "31-годишен български гражданин с турски корени е задържаният вчера във връзка с убийството на 46-годишния гръцко-австралийски бизнесмен Янис Макрис миналата година, съобщава атинското издание \"Български новини\". Според гръцката полиция - в убийството е участвал и 35-годишният брат на задържания, който в България и се издирва. Според полицейски източници, двамата братя са пристигнали в Гърция 15 дни преди убийството и са записани от охранителни камери в по-широката зона по време на подготвителните им дейности и преследване на жертвата. Извършителите са използвали мобилни телефони за еднократна употреба на името на несъществуващи лица. След убийството двамата братя са отпътували с автобус за България. Сегашното завръщане на 31-годишния се предполага, че е свързано с изпълнението на още една смъртна присъда. Харесайте и страницата ни във Facebook ", "date": "2019.04.05", "title": "Още един заподозрян за убийството на гръцкия бизнесмен Янис Макрис"}
{"url": "https://www.bgonair.bg/denqt-on-air/2019-04-05/ekspert-po-sigurnostta-yadrena-voyna-ne-e-vazmozhna", "text": "\r\n Навършиха се 70 години от създаването на НАТО и 15 откакто България е негова членка. Какво е бъдещето на алианса и как трябва да изглежда? Темата в студиото на  коментира експертът по международна сигурност Димитър Гърдев. \"След края на Студената война, алиансът придоби малко по-други задачи, а именно свързани с интеграцията на тези държави, които бяха от бившия съветски блок в структурите на НАТО и на ЕС. Имахме много сериозни предизвикателства във връзка с нападенията над САЩ, мисиите в Ирак, Авганистан, в Либия също и в момента съюзът представлява една организация, към която се стремят да бъдат присъединени държави като Украйна, Молдова, Грузия. Неминуемо обаче ще има някаква промяна в северноатлантическия договор, защото САЩ поставят въпрос за повишаване на финансовата тежест към НАТО\", обясни специалистът. Той допълни, че когато става въпрос за 2% от вътрешния продукт на държавата, разходите на алианса трябва да се разделят на две - преки и косвени.  По думите му ЕС е втората по големина организация, която дава най-много средства за отбрана. А всъщност нямаме голяма протекция и се налага да се молим на САЩ да свършат нашата работа. \"Преструктурирането на НАТО е един процес, който започна в ЕС\", заяви още той.  Относно имат ли място ядрените оръжия на Балканите, Гърдев е на мнение, че то не е оръжие на НАТО, а на Съединените щати.  \"В момента, след като имаме термоядрено оръжие, след като имаме ядрен паритет и договор между САЩ и Русия, в който бойните глави са изравнени, ядрена война не е възможна\", поясни гостът пред  . Експертът по международна сигурност заяви, че новият фронт за война е изкуственият интелект. Кибер оръжието е нещо, което може да спре съществена инфраструктура.  По отношение на кибер сигурността, той посочи, че България не може да оцелее без такъв съюз, защото НАТО в момента е единствената военна организация на планетата.          ", "date": "2019.04.05", "title": "Експерт по сигурността: Ядрена война не е възможна"}
{"url": "https://www.bgonair.bg/bulgaria/2019-04-05/bioproizvoditeli-gotvyat-protest-oplakvat-se-ot-represivna-ot-strana-na-mzh", "text": "Биопроизводители подготвят протест на 9 април в София пред агроминистерството. Фермерите обвиняват адмнистрацията в репресивна политика, която може да доведе сектора до крах. В обръщение към премиера Бойко Борисов Българска асоциация Биопродукти изтъква, че промените в Закона за общата организация на пазарите на земеделски продукти в Европейския съюз и публикуваната нова наредба за сектора са въвели невиждани изисквания към биопроизводителите и фирмите, които ги сертифицират, съобщава  .  Асоциацията изтъква, че последните одити на Еврокомисия и на Сметната палата в България са посочили много слабости - както на процеса по контрол, така и в държавната администрация. Плащанията за сектора са редуцирани, блокирани или изчерпани. Земеделците искат оставката на министър Румен Порожанов и на отговорните длъжностни лица, както и незабавна промяна в нормативната уредба, която да бъде синхронизирана с европейските практики. Те искат още в Консултативната комисия по биоземеделие да бъдат включени представители на всички заинтересовани страни, както и да се създаде Консултативен съвет по биологично земеделие към Министерството за земеделието. Харесайте и страницата ни във Facebook ", "date": "2019.04.05", "title": "Биопроизводители готвят протест: Оплакват се от репресивна от страна на МЗХ"}
{"url": "https://www.bgonair.bg/bulgaria/2019-04-05/pochina-vokalistat-na-grupata-gravity-co-yavor-zahariev", "text": "Почина вокалистът на групата Gravity Co. Явор Захариев.  В сряда той беше открит с множество травми на тавана на жилището си в столичния кв. \"Лозенец\".  Въпреки усилията на лекарския екип, днес той е изгубил битката с живота, съобщиха за Bulgaria ОN AIR от \"Пирогов\".  Певецът беше намерен от близките си с фрактура на носа, охлузвания и травми по тялото.  В полицията е образувано досъдебно производство за телесна повреда, но следи от насилие върху певеца не са открити.  Gravity Co е една от най-успешните български групи през последните години.  Били са на сцена с много световно признати артисти и групи.", "date": "2019.04.05", "title": "Почина вокалистът на Gravity Co. Явор Захариев"}
{"url": "https://www.bgonair.bg/denqt-on-air/2019-04-05/nastimir-ananiev-za-golyama-chast-ot-balgarite-evroizborite-ne-predstavlyavat-interes", "text": "\r\n Европейският парламент прие на първо четене пакета \"Мобилност\". Новите правила за международните превозвачи бяха одобрени в първоначалния им вид, след като внесените над 1000 поправки бяха отхвърлени анблок от евродепутатите. Предстоят тристранни преговори между Европейския парламент, Европейската комисия и Европейския съвет. Ако те стигнат до компромис в рамките на следващите две седмици планът \"Макрон\" ще влезе за окончателно гласуване в пленарната зала на последната сесия на настоящия Европарламент в средата на април. \"Трябва да се обърне внимание на това откъде всъщност тръгна пакетът \"Мобилност\". Европейската комисия бе тази, която внесе промените. И тук е моментът да се запитаме дали в нея има представител на страната ни и кой е той. И защо изобщо се стигна до днешната ситуация\", отсече в студиото на  лидерът на партия \"Волт\" Настимир Ананиев. Той допълни още, че за дванадесетте години, през които страната ни е членка на ЕС, случайно запитани хора на улицата, не успяват да назоват името на дори един български евродепутат. \"Покрай шума около плана \"Макрон\" успяхме да видим лицата на някои от тях. Именно това е причината хората да не смятат, че евроизборите са важни. И тази тема им е далечна\", отбеляза още Ананиев. Пред   бившият депутат от Реформаторския блок бе категоричен, че това е доста тревожно, тъй като има силни европейски лостове, които могат да бъдат използвани, за да се подобри ситуацията в страната ни.", "date": "2019.04.05", "title": "За голяма част от българите евроизборите не представляват интерес"}
{"url": "https://www.bgonair.bg/bulgaria/2019-04-05/dazhe-i-premierat-ne-mozhe-da-go-spre-stroezhat-na-zlaten-vek-prodalzhava", "text": "\r\n Строежът на небостъргача \"Златен век\" продължава, въпреки нареждането на премиера Бойко Борисов той да бъде спрян. В разгара на скандала с имотите на властта, въпросите около спорната сграда остават. А дали обявеното вчера решение на ДНСК за спиране на строителните работи ще влезе в сила, ще стане ясно до седмица. Сградата \"Златен век\" на фирма \"Артекс\" попадна в центъра на скандала с апартаментите, заради хипотезата, че управляващите са променили закона в услуга на строителя. Според новите текстове обекти като въпросния имат разрешителни за строеж с удължен срок – от 5 на 10 години. Не изтеклото през 2017 година разрешение за строеж обаче е причина за обявеното вчера спиране на \"Златен век\". Вместо това от ДНСК са отчели неизпълнение на дейности по проекта от подземните етажи.  \"Артекс\" обаче има 7-дневен срок, в който може да обжалва преди строителният контрол да спре проекта.  Харесайте и страницата ни във Facebook ", "date": "2019.04.05", "title": "Даже и премиерът не може да го спре: Строежът на \"Златен век\" продължава"}
{"url": "https://www.bgonair.bg/bulgaria/2019-04-05/pancharevskoto-ezero-pred-ekokatastrofa", "text": "\r\n Панчаревското езеро до София е пред екокатастрофа.  Зрители на Bulgaria ON AIR сигнализираха за сериозно замърсяване и изливането на отпадъци от редица тръби.  След сигнал от телевизията, подаден до институциите, днес беше извършена проверка и бяха взети проби от водата. Първи мръсотията в Панчаревското езеро забелязват спортистите, които тренират на гребната база.  \"Миналата година забелязах от една тръба изтичане на бяла течност, която стигна до средата на езерото. Цялото побеля. Цялата вода. Имам снимков материал даже. Обадих се на институциите там за околна среда, те ми отговориха, че това били дъждовни води от канализацията“, сподели треньорът по кону-каяк Кристиян Илиев.  Служители на РИОСВ и Изпълнителната агенция по околната среда и води днес взеха проби от водата, която се излива от една от тръбите заустени в езерото. Видимо съоръжението е на много години.  От там казаха, че след тази проверка първата им задача е да установят какъв е произхода на тази тръба, заради което ще изпратят писма до Столична община и до ДНСК с молба за установяване законността и статута на установената тръба. Резултатите от проверката ще са ясни до три седмици.  Проблемът с чистотата около Панчаревското езеро прави впечатление на всички, които живеят в района, а и на тези, които идват през почивните дни.  За целта на 14-ти април Сдружението за развитие на Панчарево и Кокаляне организира масово почистване поне на терените около Гребната база. Ще се включат и спортистите от школите по кану-каяк, а също и децата от местното училище.“ \r\n", "date": "2019.04.05", "title": "Панчаревското езеро пред екокатастрофа"}
{"url": "https://www.bgonair.bg/reportazhi/2019-04-05/mestyat-troleybusnata-spirka-na-tunela-pod-ndk", "text": "\r\n Тролейбусната спирка на тунела под НДК ще бъде преместена, съобщи заместник-кметът по транспорта Дончо Барбалов. Поводът за решението на общината е катастрофата преди няколко дни, когато там пострадаха баща и неговия син.  На 23 март автомобил минава през тунела под НДК, не успява да вземе завоя, прелита през бус лентата и се врязва в спирката.  На нея чакат журналистът Георги Филипов, заедно със сина му. Бащата е ранен. За щастие без опасност за живота.  За да няма повече подобни инциденти, от общината ще преместят спирката до стълбите към подлеза.  Това ще се случи след реконструкцията на тунела. ", "date": "2019.04.05", "title": "Местят тролейбусната спирка на тунела под НДК"}
{"url": "https://www.bgonair.bg/bulgaria/2019-04-05/galap-87-ot-balgarite-smyatat-che-ostavkata-na-tsvetanov-zamita-problema", "text": "Скандалът с апартаментите на властта има и морален, и законов аспект. На това мнение са 55% от запитаните в проучване на \"Галъп интернешънъл\".  Според изследването 17% намират най-вече законов проблем, 14% - само морален, а 6 на сто пък не намират проблем.  Данните сочат още, че 87% от хората смятат, че оставката на Цветан Цветанов само замита проблема, а 6 на сто, че го решава.", "date": "2019.04.05", "title": "\"Галъп\": 87% от българите смятат, че оставката на Цветанов замита проблема"}
{"url": "https://www.bgonair.bg/world/2019-04-05/vzriv-v-zavod-kray-melbarn-okolo-100-pozharnikari-se-vklyuchiha-v-gaseneto-na-pozhara", "text": "Близо 100 пожарникари се включиха в гасенето на пламъците, избухнали след мощния взрив в завод за преработка на индустриални отпадъци край Мелбърн.  Заради експлозията районът в радиус от 1 километър беше евакуиран. Жителите на близките квартали бяха посъветвани да останат вкъщи заради гъстите и токсични облаци дим.  Според огнеборците потушаването на огъня може да отнеме няколко дни. В завода са се преработвали основно индустриални отпадъци.  Според властите компанията собственик в началото на март е загубила лиценза си за складиране на опасния боклук. Причините за взрива се изясняват. Харесайте и страницата ни във Facebook ", "date": "2019.04.05", "title": "Взрив в завод край Мелбърн: Около 100 пожарникари се включиха в гасенето на пожара"}
{"url": "https://www.bgonair.bg/reportazhi/2019-04-05/vim-venders-otnovo-v-balgariya-shte-razgovarya-s-uchenitsi-za-bezopasniya-internet", "text": "\r\n Световноизвестният германски режисьор, драматург, писател и фотограф Вим Вендерс отново е в София. Той е у нас по покана на еврокомисаря по цифрова икономика и цифрово общество Мария Габриел. Номинираният за \"Оскар\", който е посланик на кампанията на Еврокомисията за безопасен интернет, участва в дискусии с ученици от Втора английска езикова гимназия. Режисьорът е посланик на кампанията на ЕС, която цели да обогати културата на подрастващите в онлайн пространството. Досега в нея са се включили 30 млн. европейци.  А посещението на Вендерс в България е само месец преди визитата на Папа Франциск.  Именно на него е посветен последният документален филм на германския режисьор.", "date": "2019.04.05", "title": "Вим Вендерс отново в България, ще разговаря с ученици за безопасния интернет"}
{"url": "https://www.bgonair.bg/world/2019-04-05/zhertva-i-masova-evakuatsiya-v-yuzhna-koreya-zaradi-moshten-pozhar", "text": "\r\n Масова евакуация в Южна Корея заради мощен пожар, бушуващ по източното крайбрежие на страната. Стихията взе една жертва и принуди над 4200 души да напуснат домовете.  Пламъците са в непосредствена близост до популярен морски курорт в страната. Огънят, който пламнал късно снощи, вече е изпепелил над 950 акра горски насаждения, 310 жилища, складове и бизнес сгради в източната провинция Кануон.  Заради стихията днес всички училища в района са затворени. За справяне с пожара са изпратени 45 хеликоптера, 77 пожарни автомобила и над 13 000 пожарникари и военни. Харесайте страницата ни във Facebook ", "date": "2019.04.05", "title": "Жертва и масова евакуация в Южна Корея заради мощен пожар"}
