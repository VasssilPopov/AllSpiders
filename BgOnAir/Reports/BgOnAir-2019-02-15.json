{"url": "https://www.bgonair.bg/economy/2019-02-15/spad-v-prodazhbata-na-novi-avtomobili-u-nas-i-v-evropa", "text": "Регистрациите на нови автомобили в България са отбелязали спад от 4,9% на годишна основа през януари, показват данни на Европейската асоциация на производителите на автомобили. Според данните през първия месец от годината са регистрирани общо 2344 нови автомобила, като през същия период на миналата година техният брой е бил 2465. Европейският автомобилен пазар отбелязва през януари по-бавен старт на годината, като на годишна база понижението е от 4,6%. Въпреки това с регистрирани общо 1,2 млн. автомобила това е вторият по големина брой за този месец от годината от 2009 г. насам. Това представлява пети пореден месец на спад, което е притеснителен знак за икономиките на континента, който е изправен пред рецесия в Италия, предсрочни избори в Испания и излизането на Великобритания от Европейски съюз, съобщава  . Търсенето на нови автомобили намалява почти в целия блок, включително в петте най-големи пазара на континента. Най-голямо е понижението в Италия и Испания (съответно 8% и 7,5%), като по-умерено то е в страни като Великобритания (1,6%), Германия (1,4%) и Франция (1,1%). Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.02.15", "title": "Спад в продажбата на нови автомобили у нас и в Европа"}
{"url": "https://www.bgonair.bg/economy/2019-02-15/balgarski-gradove-shte-poluchat-sredstva-po-programa-life-za-merki-sreshtu-mrasniya-vazduh", "text": "Български градове ще получат средства по програма LIFE за мерки срещу мръсния въздух, съобщи Европейската комисия (ЕК). В момента за действия срещу фините прахови частици (ФПЧ 10) са предвидени около 115 млн. лева по оперативна програма „Околна среда 2014-2020“ и за тях могат да кандидатстват Бургас, Видин, Димитровград, Монтана, Пловдив, Смолян и Столична община. Други български градове обаче също страдат от замърсяването на въздуха. Според съобщението се очаква допълнителното финансиране от 16,7 млн. евро да се насочи към София, Бургас, Велико Търново, Монтана, Русе и Стара Загора. Като цяло комисията отбелязва, че почти 90% от градското население у нас е изложено на прекомерни нива на ФПЧ през 2016 г., което е значително над средното за ЕС. Обявената днес от ЕК инвестиция в последно одобрените интегрирани 12 проекта е в размер на 116,1 млн. евро. Проектите са в областта на околната среда и климата в десет държави членки -  Австрия, България, \r\nЧехия, Естония, Финландия, Гърция, Унгария, Италия, Португалия и Словения. Интегрираните проекти обхващат пет области: приpода, води, въздух, смекчаване на изменението на климата и адаптация към него. Избраните 12 проекта са с общ бюджет от 215,5 млн. евро, от които 116,1 млн. евро съфинансиране от ЕС. Плановете са  новото финансиране по LIFE да мобилизира допълнителна подкрепа на стойност над 3,2 млрд. евро, тъй като държавите членки могат да използват и други източници на финансиране на ЕС, включително земеделски, регионални и структурни фондове, „Хоризонт 2020“, национални фондове и инвестиции от частния сектор.", "date": "2019.02.15", "title": "Български градове ще получат средства по програма LIFE за мерки срещу мръсния въздух"}
{"url": "https://www.bgonair.bg/world/2019-02-15/amerikanskiyat-prezident-donald-tramp-obyavi-izvanredno-polozhenie-v-stranata", "text": "\r\n Американският президент Доналд Тръмп обяви извънредно положение на национално ниво. Така той ще може да заобиколи Конгреса и да построи стената по границата с Мексико, за която му беше отказано финансиране. Решението на Тръмп беше взето и въпреки факта, че подписа законопроекта за разходите, който отблокира работата на федералното правителство. Прессекретарят на Тръмп изпревари новината, като малко преди обявяването ѝ, публикува снимка, в която Тръмп разписва извънредното положение. Харесайте и страницата ни във Facebook ", "date": "2019.02.15", "title": "Американският президент Доналд Тръмп обяви извънредно положение в страната"}
{"url": "https://www.bgonair.bg/sutreshen-blok/2019-02-15/nyama-kak-vsichki-targovtsi-da-izpalnyat-iziskvaniyata-na-nap-za-smyana-na-softuer-do-kraya-na-mart", "text": "\r\n Хиляда и петстотин касови апарата вече работят според новите изисквания на Наредба Н-18/2006 г., съобщиха от НАП преди около месец. Близо 40 000 касови бележки са издадени до момента от работещи в търговски обекти 1500 касови апарати и фискални принтери. Всеки фискален бон вече се предава в реално време към сървърите на НАП и съдържа данни в специален QR код. От приходната агенция вчера отново напомниха, че срокът да сменят софтуера за управление на продажбите си в търговските обекти и касовите си апарати за регистрираните по ДДС търговци изтича на 31 март 2019 година, а за фирмите без ДДС регистрация - до края на юни 2019 година. Бизнесът и IT сектор обаче са категорични, че няма как всички фирми да са готови до тогава. , отбеляза Ричард Алибегов, председател на Българската асоциация на заведенията. Пред  пък Паско Пасков от Асоциацията за развитие на бизнес софтуер каза, че подмяната на устройствата е най-лесната част, но по думите му компютърните система са сложни и включват търговски процеси, логистични, финансови, производствени понякога, всички те трябва да са обособени, за да може да бъде всичко вкарано в сертификационен режим. Пасков допълни, че времето за подмяната на софтуера зависи от размера на фирмата.  , каза той. Пасков предупреди още, че ако не се промени този срок за смяна на софтуер и касови апарати, голяма част от бизнеса няма да бъде готов на време. Ричард Алибегов пък добави още, че бизнесът иска освен промяна на срока и промяна някои текстове в спорната Наредба Н-18. , обясни още той в ефира на  Харесайте и страницата ни във Facebook ", "date": "2019.02.15", "title": "Няма как всички търговци да изпълнят изискванията на НАП за смяна на софтуер до края на март"}
{"url": "https://www.bgonair.bg/world/2019-02-15/balgarskoto-rvd-shte-obsluzhva-novoto-letishte-v-istanbul", "text": "\r\n Българското ръководство на въздушното движение ще обслужва новото летище в Истанбул.  Нашите ръководители на полети ще подреждат част от кацащия и излитащ поток на новото истанбулско летище, което ще е най-голямото в света.  Това съобщи министърът на транспорта Росен Желязков. По думите му, България е много по-напред в сектора от водещи държави в Европа, като Германия и Франция. Харесайте и страницата ни във Facebook ", "date": "2019.02.15", "title": "Българското РВД ще обслужва новото летище в Истанбул"}
{"url": "https://www.bgonair.bg/denqt-on-air/2019-02-15/s-promenite-v-izborniya-kodeks-se-tseli-sluzhebna-pobeda-smyata-liderat-na-volt", "text": "\r\n Партия \"Волт\" отправи призив към президента да върне ГЕРБ на \"поправителен\", тъй като според тях промените в Изборния кодекс са грешни. \"Трябва да се даде втори шанс на управляващите да покажат, че са управляващи или поне да затвърдим коя е управляващата коалиция. Вчера се видя, че има нова и тя е между ГЕРБ и ДПС\", коментира в студиото на \" \" лидерът на партия \"Волт\" Настимир Ананиев. По думите му хората, които гласуват за тези партии, трябва да си зададат въпроса дали те заслужават да бъдат подкрепени. Според него с правилата, които се приемат 70 дни преди началото на кампанията за изборите, се търси служебна победа. Той сподели, че голяма част от народните представители дори не са били запознати какво ще гласуват, преди да започнат да обсъждат промените. Настимир Ананиев е на мнение, че има начини, по които да се защити самото гласуване и да се направи по-прозрачно, но няма желание за това. Лидерът на \"Волт\" сподели пред , че за предстоящите евроизбори партията не мисли за създаване на коалиция. \"Европейска партия \"Волт\" иска да прави политика по нов начин. Ще се явим на евроизборите, надяваме се в почти всички страни, в които имаме регистрирани партии. Листата на \"Волт\" - България ще бъде обявена на 23 февруари\", заяви народният представител.  ", "date": "2019.02.15", "title": "С промените в Изборния кодекс се цели служебна победа, смята лидерът на \"Волт\""}
{"url": "https://www.bgonair.bg/denqt-on-air/2019-02-15/filmat-okolobalgarsko-za-obiknovenite-hora-problemite-im-i-resheniyata", "text": "\r\n Младите български студенти Антонио Йорданов и Виктор Цолов обиколиха страната, посетиха много места, срещнаха се с много хора, за да осъществят своята инициатива \"Околобългрско\". Срещите си с различни хора те запечатаха на лента и така осъществиха своя късометражен документален филм, в който разказват за хората, които не са се оплаквали от проблемите в своите населени места, но са предприели действия и мерки, за да ги разрешат. Двамата са категорични, че политиците могат да разрешат много проблеми, знаят как да го направят, но не го правят, защото имат лични интереси от това. Антонио Йорданов обясни в студиото на  , че целта на тяхната инициатива е именно връщане на надеждата у хората, а това става именно с показването на добрите примери. , разказа той. Виктор Цолов пък допълни, че много хора са песимисти, но има и такива, които са взели нещата в свои ръце. , поясни той пред  .  Цолов е категоричен и в още нещо:  . Антонио Йорданов добави, че каузата им е събрала много подкрепа и вече много хора се свързват с тях и питат с какво могат да помогнат, а Виктор Цолов допълни, че филмът \"Околобългарско\" е едва първата крачка от това, което са започнали да правят. Харесайте и страницата ни във Facebook ", "date": "2019.02.15", "title": "Филмът \"Околобългарско\" - за обикновените хора, проблемите им и решенията"}
{"url": "https://www.bgonair.bg/reportazhi/2019-02-15/nad-5000-balgarski-studenti-zaminavat-na-lyatna-brigada-v-sasht", "text": "\r\n Над 5000 български студенти заминават на лятна бригада в САЩ. Днес посланик Ерик Рубин връчи визите на първите четирима от тях. Най-желани дестинации традиционно остават Аляска, Масачузетс, Делауер и Мериленд. Визата, с която студентите заминават, им дава право на 4 месеца работа и 1 месец да пътуват в Америка.  Над 110 000 визи за студентски бригади са издадени на български младежи от 2000 година насам. Американският посланик у нас Ерик Рубин връчи днес визите на първите четирима одобрени участници в тазгодишната Програма за работа и пътуване в САЩ.  \"За да заминете за бригада в САЩ, е необходим е добър английски, който да позволи справяне с всекидневните задължения. Студентите трябва да са редовно обучение в акредитиран университет, да имат валидна оферта за работа, както и да докажат връзки, които биха ги върнали в България след приключване на програмата\", обясни посланикът на САЩ унас Ерик Рубин. Сред мечтани места за екскурзия в края на работното лято са Ню Йорк, Вашингтон, Лас Вегас, Ниагарският водопад", "date": "2019.02.15", "title": "Над 5000 български студенти заминават на лятна бригада в САЩ"}
{"url": "https://www.bgonair.bg/world/2019-02-15/severna-makedoniya-vnese-ofitsialno-uvedomlenie-za-novoto-si-ime", "text": "Република Северна Македония уведоми страните-членки на ООН, включително и България, за новото си име. То влезе в сила след сключването и ратифицирането на Договора от Преспа от Скопие и Атина. С внасянето на официалното уведомление, престават да се използват наименованията \"Македония“, \"Република Македония“ и \"Бивша югославска република Македония“. Името на страната беше променено и в Уикипедия. А гръцкото разузнаване обяви конкурс в държавен вестник, с който се търсят и кандидати, знаещи южнославянски македонски, както и български език. Това е първата официална употреба на термина в гръцки документ.", "date": "2019.02.15", "title": "Северна Македония внесе официално уведомление за новото си име"}
{"url": "https://www.bgonair.bg/denqt-on-air/2019-02-15/andrey-kovachev-uveri-paketat-mobilnost-ostava-za-sledvashtiya-ep", "text": "\r\n Евродепутатът от ГЕРБ/ЕНП Андрей Ковачев обяви в студиото на  \", че пакетът \"Мобилност\" се отлага и няма да бъде обсъждан в Европейския парламент до края на този мандат, който изтича през май, когато пък ще се състоят следващите избори. Пакетът \"Мобилост\" предвижда въвеждането нови правила и изисквания за международните превози, които според официалната българска позиция са непропорционални и дискриминационни и ще доведат до множество фалити в бранша. Според Андрей Ковачев най-доброто решение е всички въпроси с пакет \"Мобилност\" да се решават след изборите от легитимен европарламент и в спокойна обстановка. , заяви той. Народният представител от ЕНП беше категоричен, че България трябва да излезе победител в крайна сметка от цялата тази законодателна сага и да бъде защитен българският транспортен сектор и свободният европейски пазар. Андрей Ковачев съобщи още една новина пред  , а именно, че Европейската народна партия ще изпрати делегация във Венецуела. , обясни той. Ковачев допълни още, че целта на това посещение при Гуайдо е Европейският съюз да се запознае на място със ситуацията в страната и да бъдат подпомогнати демократичните промени.  Той подчерта, че големият въпрос в това посещение е дали представителите на Европа ще бъдат допуснати до Венецуела, защото режимът на Мадуро контролира и летището в Каракас. Харесайте и страницата ни във Facebook ", "date": "2019.02.15", "title": "Андрей Ковачев увери: Пакетът \"Мобилност\" остава за следващия ЕП"}
{"url": "https://www.bgonair.bg/science/2019-02-15/dvusedmichno-namalenie-na-izbrani-smartfoni-v-onlayn-magazina-na-a1", "text": "\r\n A1 обяви двуседмично намаление на избрани смартфони в онлайн магазин си. До 24 февруари клиентите на А1 могат да закупят широк избор от намалени модели смартфони с план от А1. На   потребителите ще намерят iPhone XR (Айфон 10 Ар), Samsung Galaxy A7 (Самсунг Галакси А7), Nokia 5.1 Plus (Нокия 5 точка 1 плюс) и Huawei P Smart 2019 (Хуауей Пи Смарт) и други. Можете да видите всички отстъпки на  . Има състезания и трасета, които предлагат невероятна атмосфера в света на моторните спортове. Има и такива, които просто носят митологията в себе си. Сезонът на НАСКАР започва там, където са положени основите на състезанията със стокови автомобили. Чакането приключи! Новият сезон започва на Дейтона, а с това и нови надежди и дълъг поход към финала в Маями. Гледайте Дейтона 500 в неделя, от 21:30, по Макс Спорт 1. Време е за въпроса в месечната ни игра. Отговаряйте правилно във Facebook страницата ни с коментар под нашите новини и може да спечелите смартфона А1 Smart N9 (A1 Smart N9). Ето новия ни въпрос: \"Докога продължава намалението на устройства на  \".", "date": "2019.02.15", "title": "Двуседмично намаление на избрани смартфони в онлайн магазина на А1"}
{"url": "https://www.bgonair.bg/bulgaria/2019-02-15/shofyor-izbyaga-sled-kato-blasna-i-ubi-50-godishen-mazh", "text": "Шофьор на камион блъсна и уби 50-годишен мъж. Водачът избяга от мястото на инцидента край град Левски. Сигналът в полицията е постъпил вчера около 20.00 часа, съобщава  . На около 700 метра от град Левски, в посока село Козар Белене, вдясно от пътя униформените намерили тяло на мъж. Лекари са констатирали смъртта му.  Образувано е досъдебно производство, а под ръководството на прокуратурата са организирани бързи оперативни действия. Установен е паркиран в града товарен автомобил с водач 50-годишен местен жител. Проверката е установила наличие на алкохол в кръвта му - 0,74 промила. Той е задържан за 24 часа, разследването продължава.", "date": "2019.02.15", "title": "Шофьор избяга, след като блъсна и уби 50-годишен мъж"}
{"url": "https://www.bgonair.bg/sutreshen-blok/2019-02-15/zhiteli-na-mladost-1-otnovo-se-vdigat-na-protest", "text": "\r\n Живеещите в \"Младост 1\" излизат на протест срещу застрояването на градинка за отдих в квартала. Лице на протеста е Баба Бонка, която е изпратила писмо до премиера, в което разказва как преди 40 години е засаждала дръвчета в градинката, която ще се изсече.  Проблемно е мястото в карето между блоковете 1А, 3 и 36-и. Преди години този терен е взет от държавата, след което през 2009 година е върнат на пет от наследниците. Те са намерили инвеститор, който иска да строи два пететажни магазина. Хората от квартала обаче са категорично са против. \r\nЖителите желаят строежът да бъде спрян изцяло и да не се слагат заграждения. От ефира на Bulgaria ON AIR жителите се обърнаха с апел към премиера да се запознае с техния случай, да им обърне внимание и да не позволи строеж и заграждане на мястото. \"От Столична община са наясно, че проблемите с презастрояването в София са сериозни и в тази част на \"Младост 1\" и други райони. Оказа се, че подробните устройствени планове не работят. Отстоянията между блоковете не са достатъчни, конкретно в \"Младост 1\" няма останали блокови пространства, няма достатъчно паркинги, всичко се опорочава\", сподели Кристияна Тодорова от Инициативния комитет \"За Зелен Младост\" в \"България сутрин\". Петимата собственици на терена са съгласни да се откажат от строителството, ако на всеки от тях се даде по един апартамент като обезщетение. \r\n", "date": "2019.02.15", "title": "Жители на \"Младост 1\" отново се вдигат на протест"}
{"url": "https://www.bgonair.bg/bulgaria/2019-02-15/poslanikat-na-sasht-u-nas-komentira-venetsuelskata-afera", "text": "\r\n Посланикът на Съединените щати у нас Ерик Рубин коментира мащабната афера за преводи на милиони евро от държавната петролна компания на Венецуела към сметки в българска банка. \r\nСхемата беше разкрита от американските служби и ДАНС. \r\nПитулярът на сметките у нас е адвокатът с българско и други гражданства Цветан Цанев", "date": "2019.02.15", "title": "Посланикът на САЩ у нас коментира Венецуелската афера"}
{"url": "https://www.bgonair.bg/world/2019-02-15/treti-pat-za-chetiri-godini-predsrochni-izbori-v-ispaniya", "text": "\r\n Испания се изправя пред предсрочни парламентарни избори. Това ще бъде третият вот в страната за по-малко от четири години. Изборите ще се проведат на 28 април. Причината за това е, че испанските народни представители не одобриха държавния бюджет. Това се случи с помощта на депутати от Каталуния, които се присъединиха към опозицията, в знак на протест срещу изправянето пред съда на сепаратистките лидери, организирали референдума за отделянето на автономната област от Испания. Харесайте и страницата ни във Facebook ", "date": "2019.02.15", "title": "Трети път за четири години: Предсрочни избори в Испания"}
{"url": "https://www.bgonair.bg/bulgaria/2019-02-15/britanski-ekip-razsledva-sluchaya-gebrev-v-balgariya", "text": "Британски екип от разследващи е у нас, за да провери дали бизнесменът Емилиян Гебрев е отровен с новичок. Това съобщи министърът на вътрешните работи Младен Маринов, след проведеното национално съвещание с ръководния състав на МВР. В интервю пред британския вестник \"Гардиън“ премиерът Бойко Борисов също коментира случая \"Гебрев“ и потвърди, че специалисти от Обединеното кралство са у нас, за да разследват опита за убийство.  Пред \"Гардиън“ премиерът отказа да даде подробности дали в разследващия екип участват полицаи или експерти от разузнаването. Топлата връзка между случая \"Скрипал“ и \"Гебрев“ е и агентът от руските служби Федотов, който е бил в България по времето, когато Гебрев е бил отровен. Според британски медии агентът е и един от предполагаемите съучастници за отравянето на Сергей Скрипал. Българските власти имат информация за пътуванията на Федотов у нас. Вътрешният министър Младен Маринов заяви, че не е имало начин при влизането му граничните власти да са знаели дали това е неговото агентурно име.  Междрувременно Великобритания официално включи обвинявания в шпионска дейност Федотов сред заподозрените в отравянето на Скрипал. Според британски медии истинското му име е Денис Вячеславович Сергеев – високопоставен офицер от руското военно разузнаване. Той има паспорт, издаден от същото подразделение в Москва, издало и документите на двамата основни заподозрени за отравянето на Скрипал – Анатоли Чепига и Александър Мишкин.  Според медиите на острова през последните два месеца руските власти са започнали да заличават информацията за Сергеев от публичните си регистри. Така, както са заличили и данните на другите двама основни заподозрени.", "date": "2019.02.15", "title": "Британски екип разследва случая \"Гебрев\" в България"}
{"url": "https://www.bgonair.bg/reportazhi/2019-02-15/52-godishna-zhena-se-ot-selo-kamen-se-samozapali-zaradi-bednost", "text": "\r\n 52-годишна жена от село Камен, община Стражица се самозапали. Причината е, че семейството ѝ нямало средства, с които да осигурява животоподдържащите лекарства за тежкото заболяване, с което от година се борела.  Инцидентът станал вчера. В момента жената е настанена в клиниката от изгаряния в Пирогов, където лекарите са борят за живота ѝ. В последните години 52-годишната жена била личен асистент на съпруга си, който се бори с тежки увреждания вследствие на преживян инфаркт. Преди година обаче лекарите ѝ поставили тежката диагноза \"цироза на черния дроб“ и ѝ назначили скъпоструващо лечение, което обаче семейството не може да си позволи.  Вчера преди обед жената излязла на двора в къщата си, запалила купчина стари дрехи и умишлено се хвърлила в пламъците.  Жената била откарана във Великотърновската болница, където лекарите установили, че има 70 процента изгаряния по тялото и веднага била транспортирана в Пирогов.", "date": "2019.02.15", "title": "52-годишна жена от село Камен се самозапали заради бедност"}
{"url": "https://www.bgonair.bg/bulgaria/2019-02-15/narushenie-ili-postanovka-obvinyavat-shofyor-na-gradski-transport-v-iztochvane-na-gorivo", "text": "\r\n Обвиняват шофьор от столичния градски транспорт, че е източил литър и половина гориво от автобуса си. Според Йордан Младенов, случилото се е инсценировка, която цели да го дискредитира като лидер на синдикална организация. На края на смяната си шофьорът и лидер на синдикат \"Подкрепа\" в гараж \"Земляне\" разбира, че в автобуса, който управлява е открито гориво в пластмасова бутилка.  Нафтата е открита при редовна проверка на последната спирка от неговата смяна.  Според шофьора с 30-годишен стаж това е така заради опитите му да се извадят на показ лошите условия на труд в столичния автотранспорт. Според ръководителя на отдел Безопасност на движението всичко е в рамките на нормалното, стига между края на работния ден и началото на новия, шофьорите да са почивали минималните 12 часа. Дали ще се стигне до активни протестни действия, шофьорите от гараж \"Земляне\" ще решават допълнително. ", "date": "2019.02.15", "title": "Нарушение или постановка: Обвиняват шофьор на градски транспорт в източване на гориво"}
{"url": "https://www.bgonair.bg/bulgaria/2019-02-15/oshte-12-e-detsa-sas-simptomi-na-morbili-v-gotse-delchev", "text": "17 са установените случаи на морбили до момента. Пет деца от Разлог, заразени с морбили, са настанени в Инфекциозното отделение на столичната болница \"Света Анна\".  Петте деца не са били ваксинирани, а към момента състоянието им е стабилно, но имат леки и средни увреждания от заразата. Лечението им ще продължи няколко дни. Днес следобед се очаква  да бъдат готови резултатите на 12-е деца в Гоце Делчев, които са със симптоми на морбили. Те са на възраст от 5 месеца до 9 години. Лекуват се 1 февруари в инфекциозното отделение на местната болница. Състоянието им е добро.   В Разлог се предприемат допълнителни мерки за ограничаване на заразата и там вече детското отделение в болницата е затворено. Иначе 145 души, които са били в контакт със заразени, са поставени под медицинско наблюдение. В световен мащаб морбили е все по-разпространена зараза, но за щастие България е далеч от риск от епидемия, защото у нас имунизациите са безплатни и задължителни.", "date": "2019.02.15", "title": "Още 12-е деца със симптоми на морбили в Гоце Делчев"}
{"url": "https://www.bgonair.bg/sutreshen-blok/2019-02-15/kakvo-se-sluchva-s-venetsuelskata-afera-vsichki-pogledi-sa-nasocheni-kam-dans", "text": "\r\n В позиция \"Инвестбанк\", чието име се появи в медийни публикации във връзка с Венецуелската афера, отричат да са имали директни отношения с трезори във Венецуела. Финансовата институция няма и не е имала кореспондентски отношения с венецуелски банки, се посочва в позицията. Оттам отричат и наличието на транзакции, свързани с Държавната петролна компания на Венецуела. И уточняват: Извършените входящи и изходящи трансфери са свързани основно с доставка на хранителни стоки за Венецуела, за които включително имаме представени товарителници. Според финансиста Преслав Райков самите схеми се правят така, че да са трудно проследяеми транзакциите. \"Точно тези схеми се правят по такъв начин, че винаги да има повече страни, повече банки, парите минават през по-голям кръг от хора, за да се докажат по-трудно, че са от т.нар. \"черни пари\". Напълно е възможно \"Инвестбанк\" да не е замесена в аферата\", обясни Райков в \"България сутрин\". Той е категоричен - в целия свят при подобни схеми се перат около 15 млрд. долара. Разследващият журналист Николай Христов смята, че не е сериозно американските служби да алармират българските, че се извършват нередни практики на наша територия. \"Защо българските служби не знаят за какво става дума. Всички въпроси в момента са отправени към ДАНС. Апелирам службата да \"открехне\" вратата към случая\", категоричен е журналистът пред Bulgaria ON AIR.", "date": "2019.02.15", "title": "Какво се случва с Венецуелската афера? Всички погледи са насочени към ДАНС"}
{"url": "https://www.bgonair.bg/sutreshen-blok/2019-02-15/lukovmarsh-nablizhava-fashistko-meropriyatie-ili-otdavane-na-pochit-kam-balgarski-general", "text": "\r\n Въпреки острите негативни реакции не само сред българското общество, но и от чужди представителства, оказа се, че Столичната община няма как да спре провеждането на \"Луковмарш\". Така че и тази година, 16-а поред, националистите ще почетат годишнината от смъртта на генерал Христо Луков. Възпоменателното траурно факелно шествие се провежда ежегодно от 2003 г. през февруари в София. Лидерът на Българския национален съюз и организатор на \"Луковмарш\" Боян Расате е сигурен - щом едно събитие предизвиква толкова спорове и коментари, то значи има голямо значение за обществото. \"Подобни спорове \"за\" и \"против\" \"Луковмарш\" има още от създаването на шествието. От 2003 година това събитие стана традиционно за истинските националисти в България. Когато се създаде никой не му обръщаше внимание, но сега е различно\", категоричен е Расате в \"България сутрин\". По думите му възраженията към \"Луковмарш\" са в две направления - първото е клевети и лъжи по отношение към личността на Христо Луков, другото направление е насочено към това, което се случва по време на марша. Бившият депутат от БСП Страхил Ангелов вярва, че личността на генерал Луков е спорна, защото бива считан за фашист. \"Генерал Луков е спорен меко казано. Идеите на националните легиони не са толкова далечни за хора като мен - те са притив пазарната икономика, че държавата трябва да доминира, те са изцяло антилиберални. Просто г-н Расате не успява да пречупи събитието през призмата на днешното време\", коментира още Ангелов пред Bulgaria ON AIR.", "date": "2019.02.15", "title": "\"Луковмарш\" наближава: Фашистко мероприятие или отдаване на почит към български генерал?"}
{"url": "https://www.bgonair.bg/bulgaria/2019-02-15/gdbop-i-dans-provedoha-mashtabna-aktsiya-v-blagoevgrad", "text": "\r\n Мащабна акция на ГДБОП и ДАНС се е провела тази нощ в Благоевград, съобщава БГНЕС. Над 10 души са задържани на територията на града. Групата е действала повече от 1 година. \r\nГрупата се е специализирала в разпространението на дрога. Арестите започнали снощи, а спецполицаите задържали част от бандата в момент на сделка. Така зад решетките попаднал не само тарторът ѝ Атанас Георгиев, по прякор Насо Прасето, но и част от клиентите. Той няма легален бизнес, препитава се с незаконна дейност.  По първоначална информация преди години неговият чичо е работил в областната дирекция на МВР в Благоевград. Днес пък се проведе пресконференция на МВР, на която силовото ведомство обяви сферите, в които най-много ще се наблегне през 2019 г. Във фокуса на МВР през тази година ще влязат битовата престъпност, телефонните измами и подобряването на пътната безопасност. Продължава и активната борба с наркоразпространението.  Продължава и разследването на случая с отравянето на Емилиан Гебрев. От снощи в България има агенти на британското разузнаване, които ще разследват случая.", "date": "2019.02.15", "title": "ГДБОП и ДАНС проведоха мащабна акция в Благоевград"}
{"url": "https://www.bgonair.bg/bulgaria/2019-02-15/ombudsmanat-obzhalva-noviya-izboren-kodeks-pred-konstitutsionniya-sad", "text": "\r\n След продължило повече от 15 часа заседание и разгорещени дебати депутатите приеха новите изборните правила. Няколко часа по-късно обаче омбудсманът Мая Манолова заяви, че ще сезира Конституционния съд заради текстовете. Омбудсманът дойде в парламента още тази сутрин и заяви, че дава новия изборен кодекс на Конституционния съд, защото според Манолова някои от текстовете са в разрез с Конституцията. Тя ще атакува вдигането на прага на преференциите. Според нея това ще обезсмисли преференциалния вот на избори. Манолова се обяви против решението да няма избори на кметове в населени места, които са с население под 300 души. Отзвук от спорните текстове имаше и в кулоарите на Народното събрание - ВМРО отправиха призив към президента да наложи вето. БСП също призоваха за вето от страна на Румен Радев. ВМРО пък излязоха с предложение за повишаване на раждаемостта. Родителите в столицата с поне средно образование да получават еднократно помощ за раждане и отглеждане на дете от 200 лева, за второ да получават 500 лв., а за трето – 1 300 лв.  Критериите, които от ВМРО са заложили за отпускане на помощта, са минимум средно образование и постоянен/настоящ адрес на територията на Общината, като за постоянен адрес се предвижда две години уседналост преди раждането на детето, а за настоящ адрес – три години.", "date": "2019.02.15", "title": "Омбудсманът обжалва новия Изборен кодекс пред Конституционния съд"}
{"url": "https://www.bgonair.bg/bulgaria/2019-02-15/prohoda-shipka-osamna-s-40-sm-snezhna-pokrivka", "text": "Зимата се завърна с пълна сила. На много места заваля сняг, включително в Централна Стара Планина.  В габровско снежната покривка достигна 20 сантиметра. Заради тежкия и мокър сняг без електрозахранване са абонатите в квартал \"Етъра\". Близо 40 сантиметра сняг натрупа през нощта на прохода \"Шипка\". На места има навявания от по метър и половина. Пътната настилка на прохода е обработена. Остава в сила обаче забраната за движение на автомобили с обща маса над 12 тона. Пътищата са мокри, хлъзгави и проходими при зимни условия.", "date": "2019.02.15", "title": "Проходът \"Шипка\" осъмна с 40 см снежна покривка"}
{"url": "https://www.bgonair.bg/sutreshen-blok/2019-02-15/politolozi-preferentsiite-umartveni-a-vlastta-otnema-prava-na-grazhdanite", "text": "\r\n Нова бюлетина ще имаме за евровота. Номерата на партиите няма да съвпадат с номерата на преференцията. ЦИК ще представи как точно ще изглежда бюлетината около месец преди изборите, а самата комисия няма да се сменя, въпреки че мандатът ѝ изтече. Знае се обаче, че номерата на партиите в самата бюлетина ще останат - ще започват от 1 и ще са толкова, колкото са кандидатите на въпросния избор. Номерата на преференциите ще започват от 100 нагоре. Повече са и гласовете, които са необходими на определен кандидат за преференция и минаване напред в листата. Депутатите решиха още, че след местния вот през есента избори да се провеждат вече само с машинно гласуване. Политологът Петър Чолаков коментира в студиото на  , че с гласуването на промените в Изборния кодекс снощи, ДПС отново е доказала, че е част от управляващото мнозинство. , категоричен беше той.  Колегата му Цветанка Андреева пък добави, че когато властта отнема права на гражданите, какъвто според нея е този случай, за това няма оправдание. , настоя тя пред  . Политолозите бяха категорични, че промените в изборните правила помагат на партиите, в които липсва демокрацията вътре в тях и всичко се решава от лидера. По този начин сега е гарантирано, че няма как преференциите да разбъркат вече наредените партийни листи. Андреева допълни още, че сега всички граждани, които желаеха мажоритарни избори, ще се отдръпнат още повече от избирателните секции и няма да гласуват. , категорична беше тя. Харесайте и страницата ни във Facebook ", "date": "2019.02.15", "title": "Политолози: Преференциите - \"умъртвени\", а властта отнема права на гражданите"}
{"url": "https://www.bgonair.bg/sutreshen-blok/2019-02-15/snezhen-i-dazhdoven-petachen-den-ni-ochakva-prez-uikenda-obache-vremeto-se-zatoplya", "text": "\r\n Петък започва със сняг, но той е само и в близост до планините. Средно е натрупало с около 7-8 сантиметра. В София снежната покривка е около 1-2 сантиметра. Това каза синоптикът на Bulgaria ON AIR Симеон Матев в студиото на \"България сутрин\". \"В Стара планина имаше интензивни снеговалежи нощес и е натрупала нова снежна покривка от около 15 см. Сняг превалява все още в планинските райони на места. През днешния ден в по-ниските част може да очакваме валежи от дъжд\", обясни Матев Максималните температури ще бъдат от 2 до 7 градуса. Утре облачността от север на юг ще започне да се изтегля и валежите ще спрат.  През уикенда ще усетим затопляне на времето. В събота почти през целия ден времето ще е хубаво. Температурите на места ще достигнат до 10 градуса. От неделя пък следа от облаците няма да има, а термометърът ще посочва на места към 12 градуса.", "date": "2019.02.15", "title": "Снежен и дъждовен петъчен ден ни очаква - през уикенда обаче времето се затопля"}
{"url": "https://www.bgonair.bg/sutreshen-blok/2019-02-15/sotsialist-s-promenite-v-izborniya-kodeks-se-varnahme-10-godini-nazad", "text": "\r\n Бурни дебати държаха народните представители в Народното събрание до късно през нощта. От БСП се заканиха, че ще сезират Конституционния съд и ще настояват за вето, ако промените бъдат приети. Депутатът Тодор Байчев от БСП коментира пред Bulgaria ON AIR, че дебатите са били необходими, но не е имало смисъл да бъдат толкова дълги. По думите му благодарение на ГЕРБ и ДПС са се направили промени, които са ни върнали 10 години назад. Основният спор се породи от преференциите. С промените, които ДПС предложи, прагът скача драстично, а пренареждането на листата става почти невъзможно. \"Беше отнето право на избирателя, беше въведена такава граница, която няма как да бъде постигната, а именно квотата за съответния район. Например в Бургас народен представител се избира с около 11 500 гласа, тоест, за да размести някой преференцуално листата, трябва да получи минимум 11 5000 плюс една преференция, на практика е невъзможно\", заяви в \"България сутрин\" депутатът от БСП Тодор Байчев. След бурни дебати по Изборния кодекс депутатите решиха след местния вот през есента изборите вече да се провеждат само с машинно гласуване. Като за евровота през май трябва да се осигурят 3000 машини. По думите на народния представител законът трябва или да се прилага изцяло, или да не се прилага изобщо. Като положителна промяна депутатът посочи промяната по отношение на протоколите - оригиналът им вече ще е един и комисиите ще трябва да бъдат по-внимателни.", "date": "2019.02.15", "title": "С промените в Изборния кодекс се върнахме 10 години назад, заяви социалист"}
