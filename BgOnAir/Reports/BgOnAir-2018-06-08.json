{"url": "https://www.bgonair.bg/world/2018-06-08/trevozhna-tendentsiya-sluchaite-na-sifilis-i-gonoreya-zachestyavat", "text": "20% увеличение на случаите на сифилис и 22% увеличение на тези с гонореята в сравнение с 2016 г., показват новите данни на Public Health England.  Диагнозите на полово предаваните инфекции в Обединетото кралство остават непроменени като цяло, съобщава се относително същият брой като предходната година. Британските специалисти по здравеопазването изразяват загриженост относно спадането на теста за хламидиите. Въздействието на полово предаваните болести остава най-голямо при младите хора на възраст между 15 и 24 години, като сред най-изложените на риск са хората с различна от традиционната ориентация. \r\n  \r\nХламидията остава най-разпространената болест, която представлява повече от 200 000 случая през изминалата година - почти половината (48%) от всички нови диагнози на полово предаваните инфекции през 2017 г. Тестването в специализираните клиники за полово предаваните заболявания е намаляло с 61% от 2015 г., което според експертите може да означава свиване на ресурсите. Това обаче може да отразява и увеличаването на използването на комплекти за тестване вкъщи - и наличието на тестване в други условия. Снимка: Pixabay", "date": "2018.06.08", "title": "Тревожна тенденция: Случаите на сифилис и гонорея зачестяват"}
{"url": "https://www.bgonair.bg/bulgaria/2018-06-08/pileshko-i-govezhdo-poskapnali-svinskoto-poevtinyalo-s-20", "text": "Драстичен спад на цената на свинското месо през последните месеци, показват данните на Центъра за изследвания в селското стопанство. Спрямо същия период на миналата година намалението е с 20 на сто. През март и април килограм кланично тегло се е продавал по 2,86 лв., а през май и началото на юни има слабо покачване до 2,90-3,30 лв. Въпреки спада в цените на едро, по магазините килограм бут се предлага по 7-8 лева, а плешката – 6-7 лева за кг, пише  . Според експертите от центъра цените на дребно ще запазят стабилно равнище в рамките на 7,70 -7,90 лв./кг. Няма предпоставки за драстичния спад на свинското, защото европейските пазари, и най-вече испанският, който има по-силно отражение върху вътрешните цени, поддържат ценови нива от 1,15 евро/кг живо тегло, коментират от Центъра за изследвания в селското стопанство. През миналата година у нас производството на свинско възлиза на 71,3 хил. т., а прогнозите сочат през 2018 г. то да продължи да се покачва до 73 хил. тона. В същото време цените на едро на говеждото и телешкото месо вървят нагоре и достигат 4,70-4,90 лв. за килограм кланично тегло. Основните причини са по-слабото предлагане в Европа и ръстът на цените там. Пониженото количество на вноса през периода януари-февруари 2018 г. с около 2% на годишна база също поддържа поскъпването у нас, обясняват експертите. Цените на пилешкото месо остават над нивото на 2017 г., като подобна е и тенденцията в рамките на ЕС. По борсите у нас замразеното пиле се продава по 4,08 лв. за кг, като за седмица цената му се е покачила с 2,5%. Заради по-големия брой на заложените яйца в люпилните и реализираните еднодневни пилета през първите три месеца на 2018 г., може да се очаква увеличение в производството на месо от бройлери, коментират експертите. Снимка: Pixabay    ", "date": "2018.06.08", "title": "Пилешко и говеждо - поскъпнали, свинското - поевтиняло с 20%"}
{"url": "https://www.bgonair.bg/bulgaria/2018-06-08/koi-sa-neudachnite-detsa-i-komu-sa-neudobni", "text": "Представете си следната ситуация - детето ви е прието в първи клас, в уж \"елитно\" училище. Но оказва се, училището не иска точно вашето дете - не е удачно да бъде записано там. Именно с това се сблъсква Надежда \"Хера\" Данабашева, чиито син Борис трябва да е първокласник наесен, пише  . Детето й е със специални образователни потребности (СОП), и оказва се, училищата не го искат. Тя описва перипетиите си във Facebook, където одисеята й предизвиква вълна от гняв и съпричасност. Надежда подала документи за приема на Борис в няколко училища. В крайна сметка неговото училище се оказва 32-ро СУ. \"Много добро, централно, какви възпитаници има ехее-е-е му се не знае и Оксфорда на Софията\", възмущава се Надежда. Събрала всички нужни документи и отива да го запише - бърза, защото след първо класиране детето трябва да бъде записано до 24 работни часа. Ни повече, ни по-малко. И се започва:  Влизам, седят цяла стая жени, приемат документи. Попълвам, подавам, всичко както си му е реда. Стигаме до удостоверение, че е завършил предучилищна група. Понеже Борис не е завършил такава, тъй като по закона за приобщаващото образование е на самостоятелен план и е завършил група за деца със СОП, подавам документите от тази група и заповедта от Инспектората, че Борис има нужда от подпомагане. Вика се заместник директорката, която ме поглежа все едно искам да измия прозорците на колата ѝ на произволно софийско кръстовище. \"Не може\" , отсича тя, трябва да има удостоверение за завършена предучилищна. Показвам документи, говоря за наредби, закони... \"Не може\" пак отсича тая и се фръцва. Почвам пораженчески да си прибирам документите, една жена ме поглежда със съчувствие и казва: Срокът е до утре в 17 часа, върнахме няколко деца с такова бележки, като вашата и никой не се е върнал. Надежда прекарва цял следобед в разговори по телефона, разхожда се до Столичния инспекторат по образованието, говори с директорка и преподаватели на детска градина, и получава заветната бележка в 17:33 часа. С компромис, за който е благодарна на всички, влезли в положението й. И така вчера в 9:30 тя отново отива в 32-ро СУ - уверена, че не може да я изгонят под предлог, че няма документи. Попълва документи, разговаря и с училищния психолог на име Люси, от която е останала с добри впечатления. Надежда отива в кабинета на психолога, а самата Люси е заинтересована от детето. Тогава телефонът на психоложката звъни - насреща е директорът на училището. \"Люси затваря телефона, и аз даже без да я изчакам питам: \"Директорката иска да ме види?\" Люси свежда поглед и потвърждава. Казва: \"Вие знаете как са нещата\". О, да, знам\", разказва Надежда. И така стига до директорския кабинет, своеобразната съдебна зала на 32-ро СУ. Надежда се изправя срещу трима души, сякаш на разпит. Отново, това е процес по записване на дете в първи клас, но дали? След разпит какво може и какво не може детето, дали е агресивно и как така ще бъде на индивидуален план на обучение (защото нали закона какво му предоставя и те какво искат да му предоставят са две различни неща) следва: - Защо не му намерите друго училище? Защо при нас? \r\n- Защото никъде не го искат. Само вие го приехте. \r\n- Ама аз също не съм сигурна, че ще го приема! \r\n- Хм, сега точно по кой критерий ще ни дискриминирате? \r\n- Ама те са много деца. Ама то няма да е удачно. Дайте го някъде другаде. \r\n- Значи, уважаеми дами, искате да ми кажете вие трите, че без да сте видели детето ми, не сте му видели очите, какво може, какво знае, какво иска, вие сте готови да го дадем в Помощно училище?!- (и трите ужасени в един глас) НЕ НЕ НЕ, не сме казали подобно нещо, ама ако може в ДРУГО училище, не в нашето. \r\n- Кажете ми кое е това друго училище, кажете ми къде да го запиша и го местя, на момента. Насреща й - мълчание! \"Защото, уважаеми педагози, общинари, държавни служители... нашите деца са за ДРУГО училище, да бъдат нечий проблем, на някой друг, не на великото елитно училище, да не им разваляме рахатлъка. Защото трябва да промените, себе си, начина по който преподавате, начина по който третирате всички деца като говеда от едно стадо, начина по който НЕ разрешавате проблеми\", възмутена е майката. В крайна сметка Борис вероятно няма да учи в елитното 32-ро СУ. \"Вие не заслужавате Борис\", категорична е майка му, но най-вече: Той не заслужава всичко, което ще му причините, ако го дам в повереното ви учебно заведение. \"Продължаваме търсенето. На другото училище. Там, където Борис ще е у дома. И ще бъде обичан и разбиран. А до тогава, успех на първокласниците и напред, науката казват била слънце\", завършва разказа си Надежда. Надежда заяви пред БНР, че вече не иска да се среща с учителите, с които е разговаряла при подаването на документите. От Регионалния инспекторат по образование и от Министерството на образованието са се свързали с майката: \"Заместник-министърът лично се ангажира да помогне с каквото може. Институциите определено проявиха загриженост.\" Снимка: Pixabay", "date": "2018.06.08", "title": "Кои са \"неудачните\" деца и кому са неудобни?"}
{"url": "https://www.bgonair.bg/direktno/2018-06-08/radiatsiyata-v-kosmosa-nereshen-problem-za-choveka", "text": "\r\n Нерешен проблем за учните все още е овладяване на радиационното облъчване в Космоса, каза Румен Недков - заместник-директор на инситута за космически изследвания към БАН. Той допълни, че след 10 годиншна подготовка, едва сега започват да се получават първите резултати. Трудност пред хората е и обработването на билогичните отпадъци в Космоса, както и пренасянето на големи количества храна.  Подготовката на всяка мсия продължава години, а космонавтите са подлжени на редица тестове и изследвания. В \"Диркетно\" показваме за първи път работния дневник на космонавата Александър Александров, по който преди 30 години е осъществен полет в Космоса.  ", "date": "2018.06.08", "title": "Радиацията в Космоса - нерешен проблем за човека"}
{"url": "https://www.bgonair.bg/denqt-on-air/2018-06-08/dots-mariya-pirgova-do-koga-shte-tarpim-parlamenta-kakavto-e", "text": "\r\n Премиерът Борисов присъства на парламентарен контрол за пръв път от близо година. Той не беше влизал в зала от 7 юли миналата година, а това не се хареса на опозицията.  Отбеляза го и лидерът на БСП Корнелия Нинова. Социалистът Антон Кутев ядоса премиера с констатациите си относно срещата му с Путин. Борисов му отговори в същия тон. Темата за горещите страсти, разиграли се в пленарната зала коментират доц. Мария Пиргова и политологът Георги Киряков в \" \". \"До кога ще търпим парламента такъв какъвто е? Този театър днес е договорен с опозицията. Държавата е пред разпад, по-зле сме отпреди 10 години. Икономиката потъва по реални показатели, а не по статистически. Нашето председателство е с приоритети, които не са наши\", заяви доц. Мария Пиргова. По повод разигралия се словесен сблъсък между премиера и опозицията, Георги Киряков коментира, че вместо да се отчитат пред хората, управляващите го правят като че ли за себе си и често дебатите протичат по предварително разписан сценарий.  \"Проблемът е, че не разбират, че с тези престрелки вредят на демокрацията - хората си представят демокрацията като цирк\", каза той. Доц. Пиргова добави, че счита управляващите за неспособни да се справят. Тя подчерта, че Корнелия Нинова и Антон Кутев са се отнесли несериозно към работата си и \"са позволили на министър-председателя да си тръгне необезпокояван\". \"Нападат го, че не знаел руски - това е несериозно. Борисов изигра гнева и си тръгна с парламентарната си група. Всички зрители са виждали опозиционни дебати. Има корпоративни договорки - ще се скараме, ще си отидем, няма да говорим за проблемите\", каза още тя в студиото на  . \r\n  \r\nПиргова нарече договорката за рестарт на атомната електроцентрала \"престъпление когато няма държава\".  \"В това състояние на страната - обезлюдяване, ниска покупателна способност и липса на адекватно здравеопазване, не можем да приоритизираме проекти като АЕЦ \"Белене\". Държавата няма потенциал да направи \"Белене\", а ако купим военна техника кой ще я управлява и с какво заплащане?\", продължи тя.  По темата с модернизацията на българската армия Георги Киряков каза, че такава е необходима. \"България ще колабира без НАТО. Има подготвени военни контингенти, но те не могат да гарантират сигурността на страната\", бе категоричен Киряков. Политологът изложи три вида цена, която държавата ще трябва да заплати за АЕЦ \"Белене\": Политическа, икономическа и социална.  Политологът Георги Киряков заяви, че счита за най-адекватна алтернатива в момента на ГЕРБ президента Радев, като посочи, че съществуват и други - самопредставящите се като алтернатива малки десни партии, БСП и Слави Трифонов.  \"Въпросът е дали са адекватни да управляват страната, и дали управляващата коалиция ще позволи появата на такава алтернатива\", каза още той. Киряков допълни, че в момента всичко се концентрира в социалните мрежи, където всеки претендира да бъде алтернатива. Той посочи за пример пагубните за Италия и ЕС идеи, които представи новата коалиция за управление в европейската страна.   \r\n  \r\nГеорги Киряков заяви, че на срещите си в Москва нито Радев, нито Борисов са успели да постигнат целите си.  \r\n  \r\nСпециалистите се обединиха около позицията, че България трябва да стои настрани от голямата геополитическа игра, в която участват САЩ и Русия. \"Ние можем да участваме в играта в Близкия изток, но не и да определяме правилта\", каза Киряков. \"Русия трябва да бъде ухажвана, за да се върне в Г8. Тя успя междувременно да образува свои структури на влияние\", завърши той. ", "date": "2018.06.08", "title": "Дебатът в пленарната зала - представление по предварително разписан сценарий?"}
{"url": "https://www.bgonair.bg/bulgaria/2018-06-08/avtobus-s-uchenitsi-premina-prez-zhp-prelez-pri-spusnata-bariera", "text": "\r\n Училищен автобус, пълен с ученици, премина през жп прелез при спусната бариера. Клипът, разпространен в социалните мрежи, е заснет край разложкото село Баня. На него се вижда как много шофьори не спазват червения сигнал и преминават през жп прелеза въпреки спуснатата бариера. Училищният автобус е на ОУ Неофит Рилски в село Горно Драглище. Пътувал е към Дневния център за деца с увреждания в Разлог. От Регионалното управление по образование в Благоевград са поискали обяснения от директора. Случаят се разследва.  ", "date": "2018.06.08", "title": "Автобус с ученици премина през жп прелез при спусната бариера"}
{"url": "https://www.bgonair.bg/denqt-on-air/2018-06-08/sled-ubiystvoto-na-pelov-poritsavat-nadziratelite", "text": "\r\n След бягството от Софийския затвор на Радослав Колев и Владимир Пелов – какви са предприетите мерки и наказанията за служителите на затворите? Кървавият край на Пелов накара някои политически партии да поискат оставката на вътрешния министър Валентин Радев.  \"Приключваме с проверките на служителите, а именно изясняване за какво са виновни и какви да бъдат наказанията им. Изпълнителските кадри не са изпълнили качествено и в съответния обем своите задължения. Ръководителите не са приложили достатъчно контрол. Наложено им е наказание  - порицаване\", обясни зам.-министърът на правосъдието проф. Николай Проданов.  В студиото на \"Денят ON AIR\" гостът съобщи, че зам.-директорът на Централния софийски затвор Анатоли Борисов ще бъде отстранен от длъжност. \"Срещу него беше заведено допълнително дисциплинарно производство. Той е извършвал \"устни\" нареждания, които са изключително неприемливи\", добави проф. Проданов.  \"През април проведохме среща с началниците на 12-те затвора в страната. Те изразиха резерви към нормите в закона. Има нарушен баланс. Това беше основният им патос. Те поставиха въпроса за специфичното облекло на лишените от свобода. Има въпроси, за които не бива да се пестят средства\", отбеляза зам.-министърът.  Според него затворническата система има сериозни пропуски в подготовката на служителите. \"Подготвя се обучителен център по модел на Норвегия. Работата в затворите не може да се разглежда като обикновена работа. Трябва да има някаква по-различна мотивация. Вероятно някога я е имало, когато системата е била военизирана\", посочи той пред Bulgaria ON AIR.  Друг проблем на затворите у нас, който сравнително рядко се коментира, е състоянието на медицинския персонал.  \"Има много сериозен проблем с медицинското обслужване на затворниците. Медицинските кадри са недоволни от факта, че увеличението на заплатите на надзирателите не ги засегна, за което се извинявам\", подчерта държавникът. ", "date": "2018.06.08", "title": "След убийството на Пелов: Порицават надзирателите!"}
{"url": "https://www.bgonair.bg/sutreshen-blok/2018-06-08/za-aets-belene-namiraneto-na-investitor-za-5-mesetsa-bilo-nerealno", "text": "\r\n Парламентът реши да рестартира проекта за АЕЦ \"Белене\". Втората атомна централа може да се изгради само на пазарен принцип от стратегически инвеститор и без държавни гаранции. До 31 октомври енергийната комисия трябва да подготви процедурата по избор на нов инвеститор. Според икономиста Владимир Каролев и бившия заместник-министър на енергетиката Явор Куюмджиев, това няма как да стане. \"Абсолютно съм съгласен, че е нереално, невъзможно за 5 месеца да се намери инвеститор. Особено ако просто си седиш в София, в кабинетите и чакаш някой да дойде\", каза в студиото на   Явор Куюмджиев. По думите на бившия енергиен министър проблем е и това, че мораториумът за изграждането на централата в Белене не е вдигнат. \"Това е все едно да кажеш на някой ела да строиш нещо, което е забранено със закон\", аргументира се Куюмджиев. Икономистът Владимир Каролев пък сподели, че в българската енергетика има сериозни нужди от инвестиции и не само в АЕЦ \"Белене\". Двамата гости бяха категорични още, че няма как централата да бъде построена за 7 години, какъвто е срокът според министъра на енергетиката Теменужка Петкова. \"Единствените две държави, в които не се закъснява много, са Русия и Китай\", подчерта Каролев пред  . По думите му Петкова може да е видяла, че най-бързо някоя централа е била построена за 7 години, а Явор Куюмджиев беше категоричен, че ако всичко е готово и започне изграждането на АЕЦ \"Белене\", минималният срок това да се случи е 10 години.", "date": "2018.06.08", "title": "За АЕЦ \"Белене\": Намирането на инвеститор за 5 месеца било нереално"}
{"url": "https://www.bgonair.bg/economy/2018-06-08/nad-50-ot-balgarite-bez-pochivka-tova-lyato", "text": "Повечето българи (54%) твърдят, че не планират да почиват това лято, 44% казват, че планират. Останалите твърдят, че още не знаят. Това показват данните на \"Галъп интернешънъл\", свързани с настроенията около лятната почивка. Средният брой дни планирана почивка е 10. Повечето българи обаче не искат или не могат да слеят всичките дни почивка. Средните подготвени пари за лятна почивка пък са 1557 лв.  В България на море мислят, че ще могат да отидат 55% от заявилите, че ще почиват. За море в чужбина пък мислят 36% от онези, които планират почивка. 26% от възнамеряващите да почиват пък казват \"планина в България\". Останалите споменават други форми на туризъм, посочва  Според проучването на \"Галъп интернешънъл\" по ред причини предпочитано за лятна ваканция остава Черно море. В отговорите \"на море в чужбина\" вероятно пък се визира най-вече Бяло море. По повод текущата дискусия относно преместваеми обекти, мнозинство от 78% не приемат идеята за спешни промени в законите. 19% пък я приемат. Останалите се колебаят. Българите не харесват идеите за каквито и да било резки промени при започнал туристически сезон – пример за това са прословутите преместваеми обекти, посочват социолозите. Данните са от изследователската програма на „Галъп интернешънъл“ съвместно с Борда по туризъм. Вълните на изследване са между 13 - 17 април и 1 – 5 юни с по 1000 респонденти. Максимално стандартно отклонение е ± 3.1 при 50% дялове.  Снимка: Pixabay", "date": "2018.06.08", "title": "Над 50% от българите - без почивка това лято"}
{"url": "https://www.bgonair.bg/bulgaria/2018-06-08/nzok-ne-mozhe-da-otstrani-shefa-si-obrashta-se-kam-ns", "text": "Надзорният съвет на НЗОК решава за Камен Плочев. Здравният министър Кирил Ананиев обясни, че Касата не може да освободи Камен Плочев, а след заседанието си днес ще излезе с предложение до Народното събрание, което е органът, който може да го отстрани.  Така стана ясно, че именно парламентът трябва да реши дали Камен Плочев ще остане начело на НЗОК. Миналата седмица шефът на Касата Плочев изпрати писмо до Надзорния съвет на касата, което първоначално се възприе като подадена оставка.  Самият Плочев обаче обясни след това, че не си подава оставката, а само уведомява, че предвид здравословното си състояние не може още един месец да изпълнява задълженията си.", "date": "2018.06.08", "title": "НЗОК не може да отстрани шефа си, обръща се към НС"}
{"url": "https://www.bgonair.bg/bulgaria/2018-06-08/otchet-na-svarshenoto-v-rusiya-bsp-yadosa-borisov-toy-im-otgovori-podobavashto", "text": "\r\n Премиерът Бойко Борисов присъства на парламентарен контрол за пръв път от близо година. Основната тема, която развълнува депутатите в пленарната зала, бе визитата на българския премиер в Русия и разговорите му с президента Владимир Путин, предаде репортер на Bulgaria ON AIR. \n Бойко Борисов не беше идвал на парламентарен контрол от 7 юли миналата година, а това не се хареса на опозицията. Отбеляза го и лидерът на БСП Корнелия Нинова. Социалистът Антон Кутев пък ядоса премиера с констатациите си относно срещата му с Путин и Борисов му отговори в същия тон. \"Това, което трасира президентът Радев, това постигнахме и ние. Аз отидох да видя какво е трасирано, а то не беше трасирано нищо\", заяви Бойко Борисов. ГЕРБ и БСП влязоха и в друг сблъсък - относно транспортния бранш. Горещата тема с превозвачите е свързана с плана \"Макрон\", който предвижда командированите работници да се връщат на всеки 3 седмици в родната си страна. По инициатива на български евродепутати и техни колеги отпадна условието за превозвачите, така че родните тираджии да не трябва да се връщат. Според БСП част от мерките, които са залегнали в плана, все пак ще ощетят сериозно българските тираджии. А от ГЕРБ контрираха, че се работи и ще се направи всичко възможно, за да отпаднат и тези текстове. Междувременно евродепутатите от ГЕРБ алармираха за некачествено дизелово гориво по родните бензиностанции. Те ще настояват проверки по бензиностанциите да се правят всеки ден, а резултатите да се публикуват в интернет, за да знаят шофьорите с какво гориво карат. \r\n  ", "date": "2018.06.08", "title": "Отчет на свършеното в Русия: БСП ядоса Борисов, той им отговори подобаващо"}
{"url": "https://www.bgonair.bg/sutreshen-blok/2018-06-08/smyana-na-turskite-imena-na-mestnosti-istoricheska-spravedlivost-ili-vazroditelen-protses", "text": "\r\n Решението на общинския съвет в Стара Загора да промени турско-арабските имена на стотици местностни, накара патриотично настроени политици да поискат същото и във Варна. Сред тях е лидерът на партия \"Възраждане\"  , който припомни, че подобно решение е било взето във Варна още през 2013 г. По думите му обаче тогавашният турски посланик е оказал брутален натиск върху кмета на града и решението е било върнато. \" \", обясни Костадинов пред  . На противоположно мнение е адвокат  , който определи   процесите в Стара Загора и Шумен като нов възродителен процес.  \" \", коментира юристът. Тезата на Хаджигенов не се хареса от лидера на партия \"Възраждане\", който контрира: \"Гражданството ми е българско\", отвърна Хаджигенов и добави, че защитава българското повече от събеседника си. \" \", завърши Хаджигенов.", "date": "2018.06.08", "title": "Смяна на турските имена на местности - справедливост или възродителен процес?"}
{"url": "https://www.bgonair.bg/bulgaria/2018-06-08/do-5000-lv-globa-za-nepodadena-deklaratsiya-ot-darzhaven-sluzhitel", "text": "Днес изтича крайният срок, в който висшите публични лица и всички държавни служители трябва да подадат имотните си декларации. От Професионалното обединение на държавните служители сигнализираха, че в администрациите цари хаос и много от чиновниците не са наясно какво трябва да декларират и къде трябва да изпратят документите.  Новото тази година е, че хората, които работят в държавната администрация, ще трябва да декларират не само недвижими имоти и кредити, но също пари в брой, пари в банки, всички заеми, пенсионен фонд. В декларацията се попълва и информация за притежаваното от лицата, с които държавните служители живеят, дори и без брак. Чиновниците, които не са подали декларацията си до края на днешния ден, ще бъдат санкционирани с глоба от 3000 лв. до 5000 лв. При подаване на информация с неверни данни пък следва наказателно съдебно производство и множество проверки. 2500 висши държавни служители трябва да подават декларация в Комисията за разкриване на конфликт на интереси, което е новият антикорупционен орган. Останалите 130 хиляди чиновници трябва да подадат своите декларации в дирекциите \"Човешки ресурси\" на отделите \"Личен състав\". Подаденото след това ще бъде проверявано от инспекторати.", "date": "2018.06.08", "title": "До 5000 лв. глоба за неподадена декларация от държавен служител"}
{"url": "https://www.bgonair.bg/bulgaria/2018-06-08/kilometrichna-opashka-ot-kamioni-se-e-obrazuvala-na-kulata", "text": "\r\n Близо 10-километрова опашка от тежкотоварни камиони се е образувала от двете страни на границата на ГКПП Кулата. Шофьори смятат, че причината е засиленият фискален контрол и бавната обработка на товарите от гръцка страна. От гранична полиция потвърждават, че няма проблем в информационната система. Според Агенция митници основната причина е интензивният трафик в края на седмицата в посока южната ни съседка Гърция, а всички кантари за мерене на товарите работят нормално.", "date": "2018.06.08", "title": "Километрична опашка от камиони се е образувала на Кулата"}
{"url": "https://www.bgonair.bg/direktno/2018-06-08/aleksandar-aleksandrov-30-godini-sled-poleta", "text": "\r\n 30 години от полета на втория български космонавт Александър Александров. Той излита заедно с двама съветски космонавти. За подготовката, рисковете, лишенията и уникалните експерименти, за пътя от читалището в родния Омуртаг до това да станеш втория български космонавт – интервю на Юлия Христова.", "date": "2018.06.08", "title": "Българският космонавт Александър Александров - 30 години след полета в Космоса"}
{"url": "https://www.bgonair.bg/sutreshen-blok/2018-06-08/kazusat-pelov-prestapnitsite-znaeli-che-v-botevgrad-nyama-politsiya", "text": "\r\n Четири месеца занимаваме министър Валентин Радев с проблема на Ботевград. Престъпниците знаят, че в Ботевград няма полиция и си правят каквото си искат. Това заяви председателят на АБВ Румен Петков в сутрешния блок на Bulgaria ON AIR. Дни преди избягалият от Централния софийски затвор Владимир Пелов да бъде застрелян в Ботевград, от АБВ поискаха оставката на вътрешния министър именно заради проблемите с реда в града. По думите на Румен Петков убитият престъпник неслучайно е отишъл да живее там, а съставът на полицията в Ботевград може да обслужва само една патрулна кола. \"Какво означава \"пуснал брада, сложил качулка\"... Какво очакват - да тръгне с табелка \"Аз съм Пелов\"?, подчерта Петков, визирайки обясненията на органите на реда защо рецидивистът не е бил заловен по-рано. \"Не може Пелов да се шматка там месец и повече, да е ясно къде е живял... Вътрешна сигурност и прокуратурата трябва да направят много сериозна проверка. Имаме пример на тотално бездействие в ущърб на десетки хиляди граждани\", каза още бившият вътрешен министър в \"България сутрин\". \"Нека Валентин Радев да излезе от министерството без връщане\", настоя Петков, според когото вътрешният министър е показал грозно отношение към служителите на МВР и действията му са довели до деморализация в системата. Вчера депутатите дадоха зелена светлина за реализиране на проекта АЕЦ \"Белене\", а Румен Петков определи решението като половинчато. Все пак той уточни, че това е добра стъпка в намиране на инвеститор, създаване на среда и решаване на въпроса.  \"Тази милиардна инвестиция е много важна за България и не търпи промени\", подчерта Петков. \r\n  ", "date": "2018.06.08", "title": "Казусът \"Пелов\": Престъпниците знаели, че в Ботевград няма полиция"}
{"url": "https://www.bgonair.bg/sutreshen-blok/2018-06-08/ivancheva-zad-reshetkite-advokatat-kade-sa-dokazatelstvata", "text": "\r\n Историята с Десислава Иванчева бе история с предизвестен край. Не се нуждаеше от прогноза какво ще се случи по делото. Съдът искаше да покаже, че мисли по въпроса, но съдиите бяха решили отдавна. Няма доказателства, че Иванчева е взела подкуп. Като цяло прокуратурата разчита на лошото правосъдие и че съдиите ще козируват. Така адвокатът на Десислава Иванчева Марин Марковски коментира делото, продължило близо 7 часа и завършило с решението на съда да отстрани от длъжност кмета на район \"Младост\", която бе хваната и обвинена в получаването на подкуп.  Производството за заместничката ѝ Биляна Петрова беше прекратено, след като стана ясно, че тя е била уволнена от и.д. кмет Румен Русев. По думите на Марковски, щом Иванчева и Петрова твърдят, че СРС-тата са манипулирани, то значи може да има доза истина, а това е доста тревожно. \"В закона е казано, че СРС-тата представляват класифицирана информация и не могат да бъдат коментирани и споделяни с други хора. Тук обаче няма проблем. Реално се установяват факти - дали преди делото, дали по време на делото. Не е удар по правосъдието, ако фактите се споделят и хората имат поглед какво се случва с делото\", подчерта пред   защитата на обвиняемата. Той уточни, че Иванчева въобще не е изненадана от решението на съда, но интересен е фактът защо тя е зад решетките, щом няма ясни доказателства за вземането на пари. \"Иванчева не е направила нищо нередно. Реално тя е истинският кмет на \"Младост\". Ако имаше доказателства от общината, прокуратурата щеше да ги е показала вече. Не съм сигурен дали прокуратурата не загуби и белязаните пари по делото. Ако банкнотите са влезли в паричния поток, то се губи основно доказателство по процеса\", обясни Марин Марковски.", "date": "2018.06.08", "title": "Иванчева зад решетките? Адвокатът ѝ: Къде са доказателствата?"}
{"url": "https://www.bgonair.bg/sutreshen-blok/2018-06-08/zapochna-zapisvaneto-na-parvolatsi-v-stolitsata-roditelite-nedovolni", "text": "\r\n Важен ден за хиляди кандидат-първокласници. Днес по обяд започва подаването на заявления за прием за второ класиране. Резултатите от първото предизвикаха напрежение сред родители, които се оплакаха, че въпреки че отговарят на водещите критерии, а именно местоживеене и близостта до училище, не са попаднали в желаното учебно заведение. \"В сравнение с предишни години кампанията по прием върви спокойно. Ясно изградените критерии и условия дисциплинират обществото и хората са по-спокойни. Все пак приемът тепърва стартира\", каза пред камерата на   директорът на Регионалното управление на образованието – София Ваня Кастрева. По думите ѝ само в три столични училища всички места на първо класиране са били заети и е имало неприети ученици - в 73-о, 5-о и 23-о училище. \"В 73 СУ има обявени доста свободни места за второ класиране. В 5-о СУ пък ръководството откри нова паралелка. Желаещите понякога са толкова, колкото училището не може да приеме заради материалната база\", подчерта Кастрева. Тя уточни, че останалите извън класирането деца, трябва да подадат заявление за участие във второ класиране, а самите критерии не се променят. \"Хубаво е, когато родителите решават къде точно да учи детето им, но това е доста труден процес. София е доста голям град и всичко зависи от системата. Нуждаем се от още училищни сгради. Възможно е през следващата година първолаците да кандидатстват онлайн\", отбеляза директорът на Регионалното управление на образованието – София.", "date": "2018.06.08", "title": "Започна записването на първолаци в столицата. Родителите - недоволни!"}
{"url": "https://www.bgonair.bg/sutreshen-blok/2018-06-08/istinski-leten-den-za-kray-na-rabotnata-sedmitsa", "text": "\r\n Днес в страната няма да има валежи или ако има такива, те ще са само на места в Родопите, Пирин и Рила, и то краткотрайни. Денят започва мъгливо, а на много места в Източна България има ниска облачност. Над по-голямата част на страната ще бъде предимно слънчево. Ще бъде истински летен ден. Тази прогноза за времето направи синоптикът на Bulgaria ON AIR Симеон Матев. Той посочи, че минималните температури сутринта са над 10 градуса.  Преди обед над Черноморието ще има доста облаци, но няма да вали. В следобедните часове денят обещава да бъде подходящ за плаж. Температурите по морето ще бъдат 24-25 градуса. Събота ще бъде топло, с максимални температури до 32 градуса. Следобед ще се заоблачи, особено в Западна и Централна България. В неделя ще превали и прегърми, след което ще настъпи ново изчистване на облаците.  В началото на следващата седмица нова топла вълна ще повиши температурите. Предстои стабилизиране на атмосферата и много слънчеви часове, каза още Матев в \"България сутрин\".  ", "date": "2018.06.08", "title": "Истински летен ден за край на работната седмица"}
{"url": "https://www.bgonair.bg/bulgaria/2018-06-08/zhenata-ukrivala-pelov-i-kolev-zastava-na-pritsela-na-prokuraturata", "text": "Прокуратурата решава дали да повдигне обвинение за укриване на издирвани престъпници на жената, пуснала в апартамента си избягалите затворници Радослав Колев и Владимир Пелов. Става дума за апартамента, който полицията вече претърси. Владимир Пелов се е крил 40 дни в това жилище в Ботевград. Той е бил там заедно с другия избягал от Централния софийски затвор Радослав Колев, от когото и до момента няма следа. Жената, която ги е укривала, казала пред разследващите, че е мълчала, защото се страхувала двамата мъже да не направят нещо лошо на децата ѝ. Разследването на убийството на Владимир Пелов продължава.", "date": "2018.06.08", "title": "Жената, укривала Пелов и Колев, застава на прицела на прокуратурата"}
