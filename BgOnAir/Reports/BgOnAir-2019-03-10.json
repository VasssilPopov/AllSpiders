{"url": "https://www.bgonair.bg/bulgaria/2019-03-10/aktsiya-tita-poiskaha-postoyanen-arest-za-trima-ot-obvinyaemite", "text": "Прокуратурата поиска постоянен арест за трима от обвиняемите за схемите с фалшиви пенсии в Силистра.  Специализираният наказателен съд гледа мярката на Милен Пенчев, Стоянка Симеонова и Тодор Тодоров. Те са част от общо шестимата, обвинени за участие в организирана престъпна група.  Клиентите на схемата се пенсионирали по-рано със стаж като миньори, за което заплащали до 10 хиляди лева, а за целта били изготвяни фалшиви документи.  От схемите се възползвали и бивши кметове.  Специализираната прокуратура има данни за 20 души, които са се възполвали от схемата от 2017 г. насам.  ", "date": "2019.03.10", "title": "Акция \"Тита\": Поискаха постоянен арест за трима от обвиняемите"}
{"url": "https://www.bgonair.bg/lyubopitno/2019-03-10/chetirima-kasmetlii-shte-si-podelyat-rekordniya-dzhakpot-ot-nad-9-mln-lv", "text": "Четирима души ще си разделят големия джакпот от тото 6 от 49. Печалбата е на стойност от над 9 милиона и половина лева. Четиримата късметлии са от Съединение, Пловдив, Търговище и София, а всеки от тях ще получи по близо 2 милиона и 400 хиляди лева.", "date": "2019.03.10", "title": "Четирима късметлии ще си поделят рекордния джакпот от над 9 млн. лв."}
{"url": "https://www.bgonair.bg/reportazhi/2019-03-10/trevozhna-statistika-ribata-v-balgarskite-reki-namalyava-drastichno", "text": "\r\n Рибата в реките в България намалява драстично, а в страната не е останала нито една чиста река. За това алармират природозащитници и рибари. Те призовават за по-строго законодателство за опазването на реките в целия Европейски съюз. Днес е последният ден, в който можете да се включите и в петицията за запазването на реките у нас.  Михаил Петров е рибар от дете. Казва, че в българските реки има все по-малко риба. Статистиката подкрепя тази теза. 60% от рибните популации в Дунав и притоците му са изчезнали през последните 20 години. Четири вида са изчезнали, а 46 са застрашени.  От Световния фонд за дивата природа смятат, че освен бракониерите и сериозното замърсяване в реките, рибните популации намаляват и заради водно-електрическите централи.  Поради тази причина козащитниците са инициирали петиция за по-строг европейски закон за водите.  И в момента изискванията са всеки ВЕЦ да има такъв рибен проход, но ако го има, често той е запушен и пресъхнал.  На 325 реки в страната ни има построени 270 ВЕЦ, а още 200 са получили разрешение за строеж.  За да привлекат вниманието на рибарите по проблема, екозащитниците са създали примамка, която изчезва при контакт с водата. Също като рибата у нас.  Новият европейски Закон за водите се очаква да бъде готов до края на тази година. А в петицията за спасяване на реките вече са се подписали над 10 хиляди души.", "date": "2019.03.10", "title": "Тревожна статистика: Рибата в българските реки намалява драстично"}
{"url": "https://www.bgonair.bg/reportazhi/2019-03-10/nay-mnogo-falshivi-novini-ima-za-zdraveto-otbelyaza-mariya-gabriel", "text": "\r\n \"Решенията в Брюксел се вземат с гласа на всеки един и коректното е, когато си взел решение в Брюксел, в национален план то да бъде представено такова, каквото е било взето там\". Така еврокомисарят Мария Габриел коментира  в предаването \" действията на Будапеща. 12 партии от ЕНП поискаха изключването на партията на унгарския премиер Орбан, след като Будапеща стартира кампания с билбордове с обвинения срещу председателя на ЕК Жан Клод Юнкер и американския милиардер Джордж Сорос, че искат да разрушат европейската цивилизация, като допускат масов прием на мигранти. ЕНП ще обсъди въпроса да бъде ли изключена партията ФИДЕС от ЕНП на 20 март. А след острите реакции Будапеща заяви, че заменя скандалните билбордове с такива за насърчаване на раждаемостта. \"Важно е да не се допринася от политически ръководители за дезинфорамация, за представяне на неща, които не са истина. Това не служи на никого. По отношение на кампанията, която виждаме във връзка с темата за миграцията и намесването на името на председателя Юнкер, не бихме могли да го допуснем. Има яснота - всичко, което засяга Унгария се е взело с гласа на унгарския представител в Брюксел и ако ЕС се справи с миграцията, то е защото предприе единни и общи действия\", коментира еврокомисарят в разговор с Милена Милотинова. Най-много фалшиви новини има по темата здравеопазване, каза в разговора Мария Габриел. \"Дезинформацията и фалшивите новини имат една сила – те действат върху нашата емоция. Конкретен пример: ваксините при децата, темите за климатичните промени. Колко от нас всяка седмица са виждат чудотворни лекарства, които лекуват за 3 дни?\" По отношение на равенството в заплащането  между мъже и жени, Мария Габриел каза, че се наблюдава негативна тенденция от 2013-та година за намаляване броя на жените в новите технологии. По думите й България е едно прекрасно изключение – първи сме в Европа с 30% брой жени участници в информационните и комуникационните технологии при 16% средно за ЕС. Но това, каза тя,  не бива да ни успокоява. \"Защото днес малките момичета се интересуват от новите технологии, но на 1000 завършващи висше образование в информационни и комуникационни технологии 24 са жени и само 6 правят кариера в сектора. Тоест имаме нужда да се борим със стереотипите, а това включва и равно заплащане, борбата с насилието\"  добави еврокомисарят. \"В Европейската седмица на програмирането имаше рекорден брой участници 2 740 000, 46% момичета. Освен това имаме за първи път много ясен ангажимент от страна на индустрията – големите компании се ангажираха не само да наемат жени, а да им помагат след това да израстват в йерархията“. \"Само преди 2 седмици ми беше срещата с тях. Предстои ни публикуването на документ на всички европейски езици с добрите практики\", заяви М. Габриел. Готова ли е Европа да реагира на киберзаплахи и хакерски атаки по време на евроизборите, колко важен е човекът в ерата на изкуствения интелект, кое наложи да има въпроси за пола в анкетата на ЕК за дигитализация на училищата?", "date": "2019.03.10", "title": "Най-много фалшиви новини има за здравето, отбеляза Мария Габриел"}
{"url": "https://www.bgonair.bg/reportazhi/2019-03-10/snimka-na-vazrasten-mazh-i-futbolist-ot-etar-predizvika-furor-v-sotsialnite-mrezhi", "text": "\r\n Снимка на 79-годишен мъж и футболист от \"Етър\" Велико Търново предизвика истински фурор в социалните мрежи. На кадъра, уловен от фотографа Даниел Йораданов, се вижда как двамата чистят снега, завалял внезапно по време на един от последните мачове на отбора. Вече 32 години 79-годишния Георги Георгиев се грижи за състонието на стадион \"Ивайло\" във Велико Търново. Не го спират нито годините, нито лошото време.  Доказва го по време на един последните мачове на местния отбор, когато реферът прекъсва играта заради завалелия силен сняг.  , разкава Георги пред  . На помощ на възрастния мъж идва футболистът Румен Руменов. \"Етър\" печели мача с 3:0, а без да подозират двамата са запечатани от фотоапарата на Даниел Йорданов. Само за часове снимката има стотици споделяния в социалните мрежи не само от футболни фенове, а и от хора, трогнати от момента на съпричастност и приемственост.", "date": "2019.03.10", "title": "Снимка на възрастен мъж и футболист от \"Етър\" предизвика фурор в социалните мрежи"}
{"url": "https://www.bgonair.bg/bulgaria/2019-03-10/ekzakta-ako-evrovota-beshe-dnes-gerb-pecheli-s-22", "text": "ГЕРБ би била първа политическа сила на евроизборите. Това показват данните от проучване на \"Екзакта\", проведено в началото на февруари. Управляващата партия би получила малко над 22% от гласовете на евровота. Втори биха останали БСП с почти 20%. А трети - ДПС с близо 7%. След тях се нареждат \"Обединените патриоти\", \"Демократична България\" и СДС.  А Реформаторският блок, \"Воля\" и партия \"Възраждане\" биха получили по 1%.  Над 8 на сто от имащите право на глас още не са решили за кого да го дадат. А почти една четвърт казват, че няма да гласуват.  Най-голям брой от анкетираните гласуват с преференция - над 28 на сто. А над 15% няма да отбележат преференция.", "date": "2019.03.10", "title": "\"Екзакта\": Aко евровота беше днес ГЕРБ печели с 22%"}
{"url": "https://www.bgonair.bg/bulgaria/2019-03-10/i-trimata-zadarzhani-za-shemata-v-noi-silistra-ostavat-v-aresta", "text": "\r\n Трима от задържаните за схемата с фалшиви пенсии в Силистра остават за постоянно в ареста. Това реши Специализираният наказателен съд. Според прокуратурата директорът на НОИ в Силистра Милен Пенчев, както Стоянка Симеонова и Тодор Тодоров, са участвали в организирана престъпна група за неправомерно отпускане на максимални пенсии в Силистра чрез фалшиви документи. Разследващите са установили около 20 случая на отпуснати по този начин пенсии през последните 2 години. Съдът постанови най-тежката мярка за неотклонение на тримата обвиняеми с мотив, че има вероятност да извършват ново престъпление.", "date": "2019.03.10", "title": "И тримата задържани за схемата в НОИ-Силистра остават в ареста"}
{"url": "https://www.bgonair.bg/world/2019-03-10/intsident-v-tsentara-na-stokholm-avtobus-se-vzrivi-i-izbuhna-v-plamatsi", "text": "Инцидент в центъра на Стокхолм. Автобус се взриви и избухна в пламъци.  В превозното средство не е имало пътници, но шофьорът е пострадал. Той е настанен в болница. Най-вероятната причина за експлозията е изтичане на газ. Автобусът е напълно изпепелен, а на мястото на експлозията се издига гъст черен дим. На място са пристигнали екипи на спешната помощ и пожарната.", "date": "2019.03.10", "title": "Инцидент в центъра на Стокхолм: Автобус се взриви и избухна в пламъци"}
{"url": "https://www.bgonair.bg/world/2019-03-10/zaloviha-amerikanski-diplomat-s-mina-na-letishte-sheremetievo", "text": "Служител на посолството на Съединените щати в Москва е опитал да пренесе мина с взривател на летище Шереметиево. Тя била открита по време на проверка на багажа му. Сапьорите са установили, че в снаряда не е имало взривно вещество.  При разпит американецът заявил, че купил празната мина за личната си колекция. Посолството на Съединените щати е информирано за случилото се. Експлозивът е иззет, а дипломатът е излетял за Ню Йорк.", "date": "2019.03.10", "title": "Заловиха американски дипломат с мина на летище \"Шереметиево\""}
{"url": "https://www.bgonair.bg/economy/2019-03-10/prodadoha-emblematichnata-sgrada-kraysler-v-nyu-york-za-150-mln", "text": "Емблематичната сграда \"Крайслер\" в Ню Йорк е била продадена за 150 милиона долара от емирските ѝ собственици на компания за недвижими имоти. Медиите в САЩ коментират, че инвестиоцинният фонд е бил на огромна загуба от продажбата, тъй като през 2008 г. е купил сградата за 800 млн. долара. Сградата беше обявена за продан преди няколко месеца и бързо намери купувач. А причината собствениците ѝ да се откажат от нея е високият наем, който е трябвало да плащат за земята под нея. Той се е увеличил от близо 8 млн. миналата година до над 32 млн. през тази. А след още 10 години се очаква да достигне 41 млн. долара.", "date": "2019.03.10", "title": "Продадоха емблематичната сграда \"Крайслер\" в Ню Йорк за $150 млн."}
{"url": "https://www.bgonair.bg/reportazhi/2019-03-10/zad-kadar-dimitar-marinov-izdade-nyakoi-ot-taynite-na-zelenata-kniga", "text": "\r\n \n Димитър Маринов представи официално филма \"Зелената книга\" на \"София филм фест\". Лентата получи \"Оскар\" за най-добър филм преди две седмици в \"Dolby Theatre\". А Маринов остана в историята като единствения българин, който в едната ръка държи най-високото отличие на американската киноакадемия, а в другата българското знаме. С него се сдобил в последния момент и до последно се колебаел дали да го покаже на целия свят.  Пред публиката в София Маринов разказа, че холвудският блясък му е чужд.  Издаде и някои от тайните на филма \"Зелената книга\", който спечели 3 награди \"Оскар\" от 5-те си номинации.  Филмът е създаден по действителен случай. Дон Шърли е ямайско-американски класически и джаз пианист и композитор. Говори свободно осем езика и е бил талантлив художник. През 1962 г. Шърли изнася серия концерти в южните щати, а негов шофьор е Тони Лип. Двамата преминават през редица премеждия, породени от отношението към Дон заради цвета на кожата му. А героят на Димитър Маринов е част от бенда на Шърли. А да се работи със звезди от ранга на Шиго Мортенсен и Махершала Али, оказва се, е предимно удоволствие. Освен в \"Зелената книга\", българската публика ще може да види Димитър Маринов и в българската продукция \"Снимка с Юки\". Актьорът пожела да сподели \"тайна, с която много се гордее\" – от 9 март вече е избран за главен преподавател в \"Actor’s Studio\" в Лос Анджелис.  В изпита на младите таланти ще има 12 реплики на български. Нито един студент няма да мине изпита, без да ги е научил.", "date": "2019.03.10", "title": "Зад кадър: Димитър Маринов издаде някои от тайните на \"Зелената книга\""}
{"url": "https://www.bgonair.bg/reportazhi/2019-03-10/v-knigata-na-gines-116-godishna-yaponka-e-nay-vazrastniyat-chovek-v-sveta", "text": "\r\n 116-годишна японка беше обявена за най-възрастния човек в света от Книгата за рекордите на Гинес.  Въпреки достолепната си си възраст Кане Танака е с буден ум и сърце, изпълнено с мечти. Тя живее в старчески дом в Югозападна Япония. Именно там, заобиколена от своите деца и приятели, 116-годишната жена получи две признания от Книгата за рекордите на Гинес - за най-стария жив човек в света и най-старата жива жена. За Кане това не е просто признание. Тя мечтае за този момент откакто навършва 100 години. Японката е родена през далечната 1903 г. и по всичко личи, че през целия си живот е полагала сериозни грижи за себе си и най-вече за ума си.  Тя разказва, че обикновено става в 06.00 ч. сутринта и решава математически задачи. А сред останалите любими занимания е и настолната игра \"Отело\", за която се изисква бърз ум и логика.", "date": "2019.03.10", "title": "В Книгата на Гинес: 116-годишна японка е най-възрастният човек в света"}
{"url": "https://www.bgonair.bg/reportazhi/2019-03-10/masovi-razmiritsi-protesti-v-evropa-i-otvad-okeana", "text": "\r\n Масови протести в Европа и отвъд Океана. Недоволни хора излязаха по улиците на Париж, Киев и Венецуела. Общото в исканията им - да продължи борбата с корупцията и бедността.  Сблъсъци между простиращи и полиция в Киев. Напрежението възникна по време на шествие срещу корупцията във въоръжените сили на страната.  Демонстрациите бяха организирани в навечерието на президентските избори на 31 март. Критиците на президента на Украйна Петро Порошенко го обвиняват, че не прави достатъчно, за да изкорени корупцията по върховете на властта. А това сериозно разклаща кандидатурата му за втори мандат. За 17-а поредна седмица хиляди излязоха на протест във Франция. Този път обаче към демонстрациите се присъединиха и граждани с розови жилетки - бавачки, недоволни от реформата на осигуряването срещу безработицата, както и група \"червени жилетки\" от синдиката. Напрежение имаше и отвъд океана. Привърженици на опозицията във Венецуела се сблъскаха с полицията. Протестите бяха срещу спирането на тока, липсата на основни продукти и управлението на президента Николас Мадуро. Очаква се в страната да избухнат още протести, тъй като и Мадуро, и лидерът на опозицията призоваха своите поддръжници да излязат на улицата.", "date": "2019.03.10", "title": "Масови размирици: Протести в Европа и отвъд Океана"}
{"url": "https://www.bgonair.bg/world/2019-03-10/piramida-za-miliardi-izdirvat-balgarkata-obvinena-vav-finansovi-izmami-v-sasht", "text": "\r\n Без следа от българката Ружа Игнатова, вече обвиняема за крупна измама с милиарди долари чрез фалшива криптовалута. Срещу нея са повдигнати четири обвинения в Съединените щати. А брат ѝ, сочен за лидер на престъпната група, е арестуван на летището в Лос Анджелис, докато се опитвал да се качи на полет за България. Кралицата на криптовалутите. Това прозвище си спечели 38-годишната Ружа Игнатова. Тя и брат ѝ са обвинени в създаване и ръководене на финансова пирамида за милиарди долари чрез продажба на фалшива криптовалута OneCoin.  Двамата притежават и едноименна компания.  В продължение на няколко години Игнатова убеждавала клиентите си в прозрачността на фирмата.  Ружа и брат ѝ Константин подвеждали инвеститорите, обещавайки им големи печалби при нисък риск. В обвинителния акт на федералната прокуратура в Манхатън се посочва, че компанията за криптовалута е основана изцяло на лъжа и измама. И така обвиняемите забогатявали.  Само за две години семейство Игнатови имат печалба от над 2 и половина милиарда долара. Ружа е обвинена в пране на пари, присвояване и измама. Ако бъде призната за виновна, може да получи до 65 години затвор. А срещу брат ѝ Константин, който вече е арестуван, е повдигнато само едно обвинение.  Ружа Игнатова е в неизвестност от 2017 година. Обявена е за издирване с международна заповед за арест от прокуратурата в Германия.  А разработената от нея криптовалута OneCoin е обект на разследване и във Великобритания, Ирландия, Италия, Канада, Украйна, балтийските държави, Китай.  Миналата година бяха обискирани офиси на OneCoin в София.", "date": "2019.03.10", "title": "Пирамида за милиарди: Издирват българката, обвинена във финансови измами в САЩ"}
{"url": "https://www.bgonair.bg/world/2019-03-10/etiopski-samolet-s-nad-150-dushi-na-borda-se-razbi-na-pat-za-nayrobi", "text": "\r\n Пътнически самолет на Етиопските авиолинии се е разбил на път от Адис Абеба към Найроби. На брода му е имало 149 пътници и осем души екипаж.  Все още няма информация за това колко са загиналите или пострадалите.  Самолетът Боинг 737 е бил чисто нов. Той е бил доставен на авиокомпанията едва преди половин година.  Машината е излетяла от столицата на Етиопия Адис Абеба на път за Найроби.  Изчезнала е от радарите едва 6 минути след излитането. ", "date": "2019.03.10", "title": "Етиопски самолет с над 150 души на борда се разби на път за Найроби"}
{"url": "https://www.bgonair.bg/world/2019-03-10/30-dushi-postradaha-pri-silna-turbolentsiya-v-polet-ot-istanbul-do-nyu-york", "text": "30 души пострадаха при силна турболенция по време на полет от Истанбул до Ню Йорк. На борда имало 347 души.  Пилотът обявил извънредна ситуация.  45 минути преди кацане самолетът попаднал в турболенция над Атлантическия океан.  А метеоролозите предупредиха за възможни рискове при пътувания със самолет заради силни бури. Снимка: Pixabay", "date": "2019.03.10", "title": "30 души пострадаха при силна турболенция в полет от Истанбул до Ню Йорк"}
{"url": "https://www.bgonair.bg/bulgaria/2019-03-10/otnovo-protesti-pred-tsarkvata-v-petrich-miryani-ne-iskat-nov-sveshtenik-v-hrama", "text": "Протести и тази неделя пред храма \"Успение Богородично\" в Петрич в подкрепа на отец Ангел Кочев.  Хората настояват той да бъде възстановен за свещеник на църквата, а не изпратен в близко село.  За разлика от миналата неделя обаче, когато се стигна до физически сблъсъци, днес протестът беше мирен.  Новият епархийски наместник и председател на храма отец Павел не дойде, а службата беше водена от отец Любчо.  Преди дни в отворено писмо недоволните отправиха молба до владиката да преосмисли решението си и да върне отец Ангел Кочев за свещеник в църквата.", "date": "2019.03.10", "title": "Отново протести пред църквата в Петрич: Миряни не искат нов свещеник в храма"}
{"url": "https://www.bgonair.bg/bulgaria/2019-03-10/ochakva-ni-topla-no-vetrovita-nedelya-s-temperaturi-do-22", "text": "Днес облачността ще е променлива, често намаляваща до слънчево. Ще духа умерен, в Северна България временно силен запад-северозападен вятър, който вечерта ще отслабне и ще се ориентира от югозапад.  Максимални температури между 17° и 22°, в София около 18°, съобщава НИМХ. Над Черноморието ще бъде предимно слънчево с временни увеличения на облачността. Максималните температури ще бъдат между 17° и 22°. Температурата на морската вода е 7-8°. Вълнението на морето ще бъде 2-3 бала. Над планините облачността ще е променлива, с повече слънце над Рило-Родопския масив. Ще духа умерен до силен вятър от запад-северозапад.  Максималната температура на 1200 метра ще бъде около 12°, на 2000 метра - около 5°.", "date": "2019.03.10", "title": "Очаква ни топла, но ветровита неделя с температури до 22°"}
{"url": "https://www.bgonair.bg/bulgaria/2019-03-10/dnes-e-sirni-zagovezni-iskame-i-davame-proshka", "text": "Българската православна църква почита днес църковния празник Неделя сиропустна, наричан от народа Сирни заговезни или Прошка. Празникът се отбелязва седем седмици преди Великден и една седмица след Месни заговезни, а след него - от утре, започва Великият пост, информира  На Сирни заговезни - преди началото на Великия пост, православните християни за последен път до Великден вкусват млечни продукти и яйца. На трапезата, подредена с подчертано обреден характер, се слагат баница, питка, млин със сирене, варени яйца, бяла халва с ядки, риба. На този ден се припомнят Христовите думи: \"Ако не простите на човеците съгрешенията им, и вашият небесен Отец няма да прости съгрешенията ви\". Затова традицията изисква всеки да поиска прошка от хората около себе си - близки и познати - за огорченията и обидите, които волно или неволно им е причинил, както и сам да потърси в себе си сили да прости на тези, които са го наранили. В Неделя сиропустна в храмовете в страната християните се събират за вечерна служба, след която взаимно се опрощават, като всички - духовници и миряни - си искат един от друг прошка и взаимно си прощават всичко сторено с дума, с дело или с мисъл. Според народните традиции вечерта на празника при родителите се събират семействата и техните синове, дъщери, внуци, за да заговеят с млечни храни. На Сирни заговезни прошка си вземат по-млади от по-стари, деца от родители, младоженци от кумове - целуват ръка и изричат: \"Прощавай, мамо, тате..\" - \"Господ да прощава, простен да си!\", е задължителният отговор. Веселието по време на вечерта е най-голямо при т. нар. хамкане. След вечерята бабата завързва парче халва, сирене или сварено яйце в края на червен вълнен конец и го разклаща. Децата са насядали на пода и се стремят с уста да захапят парчето храна. Обредът се нарича \"люшкане\". Бабата запазва червения вълнен конец и с него лекува болестите по агънцата. Най-характерен обичай за празника е запалването на празнични огньове, наричани Сирнишки. Огънят се пали от момчета и ергени, като се използва \"мамуляк\" /слама от царевица/ и \"черешовина\" /кори от черешово дърво/. Огънят се прескача от всички. Вечерта на Сирната неделя мъжете оповестяват заговяването за Великден, стреляйки с пушка. Със Сирни заговезни са свързани и кукерските игри.", "date": "2019.03.10", "title": "Днес е Сирни Заговезни - искаме и даваме прошка"}
{"url": "https://www.bgonair.bg/bulgaria/2019-03-10/lekarite-ot-ochnata-klinika-vav-varna-podadoha-kolektivna-ostavka", "text": "\r\n Целият медицински персонал на Специализираната болница по очни болести във Варна е подал предизвестие за напускане. Причината – тежкото състояние на лечебното заведение. Ако не се намери решение за спасяване на болницата, тя ще затвори на 7 април. Настоящият ръководител на общинското дружество д-р Руслан Тошев застана зад становището, че базата на болницата действително се нуждае от подобрения, но те могат да се случат с финансиране от страна на община Варна без да се извършва преструктуриране и предаване на управлението на МУ.  Според общинския съветник Димитър Карбов, удачна възможност за развитие на лечебното заведение е публичното частно партньорство, като по този начин инвеститор да реализира интереса си и да се поднови базата.  Колегата му Борислав Гуцанов обаче се противопостави на идеята. Според него по-разумното решение е болницата да премине към Медицинския университет.  След дългото обсъждане проф. Групчева заяви, че оттегля отвореното писмо, което е внесла за състоянието на болницата, както и предложената концепция за развитие.  И остана категорична - от началото на април персоналът напуска.", "date": "2019.03.10", "title": "Лекарите от очната клиника във Варна подадоха колективна оставка"}
{"url": "https://www.bgonair.bg/bulgaria/2019-03-10/chakame-arabadzhievi-ispaniya-e-poluchila-dokumentite-za-ekstradatsiyata-im", "text": "Документите с искането за екстрадиция на семейство Арабаджиеви, които бяха задържани в четвъртък в Испания, вече са получени от властите там. Това потвърдиха от Специализираната прокуратура.  Очаква се да бъде насрочено дело, в което да се разгледа искането. Ветко и Маринела Арабаджиеви са обвинени за участие в организирана престъпна група и пране на пари. Те бяха задържани близо до Барселона и в момента са в ареста.", "date": "2019.03.10", "title": "Чакаме Арабаджиеви, Испания е получила документите за екстрадацията им"}
{"url": "https://www.bgonair.bg/bulgaria/2019-03-10/dimitar-marinov-predstavi-zelenata-kniga-na-sofiya-film-fest", "text": "\n Димитър Маринов представи официално лентата с негово участие \"Зелената книга\" на София филм фест. Лентата получи \"Оскар\" за най-добър филм преди две седмици в \"Dolby Theatre\". Във филма българинът си партнира с номинирания за най-престижния кино приз Виго Мортенсен и носителя на \"Оскар\" Махершала Али. Лентата е \"вдъхновена от истинското приятелство\", което успява да преодолее расизма и класовото разделение. Действието се развива в периода на сегрегацията в САЩ през началото на 60-те години на миналия век. Димитър Маринов влиза в ролята на руския челист Олег. \"Тук съм за да ви дам този момент, в който вие да се гордеете не с мен, а с това през което съм минал. Ако не бях минал през всичко в България, нямаше да съм това, което съм. Вярвайте - не съм взел и един час урок по актьорско майсторство в САЩ. Не исках да убият българското в мен\", каза Маринов преди началото на прожекцията на \"Зелената книга\". Актьорът се похвали, че става главен преподавател в елитна актьорска школа в Лос Анджелис. \"Написал съм 12 реплики на български и нито един студент няма да мине изпит, без да ги е научил\", каза още Маринов. Филмът е създаден по действителен случай. Дон Шърли е ямайско-американски класически и джаз пианист и композитор, пише  Още на 9-годишна възраст той получава покана да учи в Ленинградската консерватория. През 1945 г. свири с Бостънската филхармония, а на следваща година - и с Лондонската. Той има докторска степен по музика, психология и църковно изкуство. Говори свободно осем езика и е бил талантлив художник. През 1962 г. Шърли изнася серия концерти в южните щати, а негов шофьор е Тони Лип (Виго Мортенсен). Двамата преминават през редица премеждия, породени от отношението към Дон заради цвета на кожата му.", "date": "2019.03.10", "title": "Димитър Маринов представи \"Зелената книга\" на \"София филм фест\""}
{"url": "https://www.bgonair.bg/bulgaria/2019-03-10/borisov-kategorichen-ne-e-bil-i-nyama-da-bade-v-koalitsiya-s-dps", "text": "\r\n Премирът Бойко Борисов обяви, че не е бил и няма да бъде в коалиция с ДПС. Коментарът идва ден след като депутатите от ГЕРБ и ДПС опростиха над 8 млн. лева задължения на Главното мюфтийство с мотив, че това е необходимо, за да започне то да получава субсидия от държавата. Според Борисов, по време на прехода, България е успяла да се спаси от етнически конфликт, до който, по думите му, страната ни е била близо след т.нар. Възродителен процес.  И аргументира опрощаването на осемте милиона лева задължения на мюфтийството.  \"Като не им плащаме ние, а плаща Турция, шефе викат на тоя който плаща... както е в живота. На кого казваш шефе, на този, който ти дава заплатата!\", коментира премиерът. Борисов обяви, че все пак държавата прави много и за християните.", "date": "2019.03.10", "title": "Борисов категоричен: Не е бил и няма да бъде в коалиция с ДПС"}
{"url": "https://www.bgonair.bg/bulgaria/2019-03-10/otbelyazvame-76-godini-ot-spasyavaneto-na-balgarskite-evrei", "text": "\r\n \n Днес отбелязваме 76 години от предотвратяването на депортацията на 48 хиляди български евреи.  В София по този повод е организирано шествие под надслов \"Заедно за България. Заедно за Европа\".  То започна в 11.00 часа пред храма \"Света София\". Маршрутът включва отдаване на почит с минута мълчание пред Паметника на Незнайния войн, среща с представители на Светия синод на Българската православна църква пред храм-паметника \"Св. Александър Невски\" и ще завърши в 12.00 часа с официална церемония пред Паметника на спасението в парковото пространство между НС и НХА, на която ще бъде почетена и паметта на 11 343 евреи от Беломорска Тракия, Вардарска Македония и гр. Пирот, депортирани в нацистките лагери на смъртта.  Заключителната церемония по повод Деня на спасението на българските евреи ще бъде в 17.00 часа в Централната Софийска синагога, където ще се проведе официално обръщение към българската еврейска общност от президента на Световния еврейски конгрес Роналд С. Лаудер.", "date": "2019.03.10", "title": "Отбелязваме 76 години от спасяването на българските евреи"}
{"url": "https://www.bgonair.bg/bulgaria/2019-03-10/boy-ryazane-na-ushi-iztezavana-balgarka-zhertva-na-trafik-na-hora-razplaka-italiya", "text": "\r\n Българка, станала жертва на трафик на хора в Италия, с разтърсваща изповед за преживения ужас. 24-годишната ни сънародничка разказа историята си по време на среща с президента Серджо Матарела по повод Международния ден на жените. Стефания пристига в Италия от България преди седем години. Тогава тя е едва на 17. Отива на Апенините след като приятели ѝ обещават работа. Оказва се обаче, че са я излъгали и момичето е попаднало в канал за трафик на хора и се налага да проституира.  Българката разказа за преживения ужас на събитие по повод Международния ден на жените, организирано от президента Матарела.  Младата жена не разкри лицето си, но не спести нито един ужасен детайл като брутално нарязани уши и разкъсана коса.  \"Имах дупки по тялото от ритници. Белези по лицето. Когато ме биеха, се надявах някой да види и да ме спаси. Като се видях, почувствах се грозна\", разказва Стефания. Тежката съдба на момичето просълзи мнозина от присъстващите в залата. Историята на сънародничката ни докосна и президента Серджо Матарела, който я поздрави за смелостта да се върне към този ужасен период. В момента Стефания живее под закрила след като е спасена от католическа оргазниция, която се бори за по-строги закони за експлоатацията над жени.", "date": "2019.03.10", "title": "Бой, рязане на уши.... Изтезавана българка, жертва на трафик на хора, разплака Италия"}
