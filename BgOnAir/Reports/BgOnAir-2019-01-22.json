{"url": "https://www.bgonair.bg/science/2019-01-22/nosht-na-ideite-v-sofiya-na-31-yanuari", "text": "Европейската космическа агенция (ESA),  Националният център за научни изследвания - Франция, Българска академия на науките, Институт за космически технологии и изследвания - БАН и Столична община организират за пръв път Нощ на Идеите София 2019. Космосът, климатичните промени и кръговата икономика ще бъдат темите на дискусиите, филмите, изложбите, изложението и детските ателиета във Френския институт в България на площад Славейков на 31 януари от 15:30 до 21:00 ч. „Нощта на идеите“ е инициатива на Френския институт в Париж и се организира едновременно в повече от 50 държави по света. Програмата е разделена на модули. Вход свободен след  до запълване на местата в зала „Славейков“. Първата част от 15:30 до 17:00 ч. е с фокус климатичните промени и включва прожекция на филма „Щпицберген – вахта за климата“ (2018 г.), копродукция на Националния център за научни изследвания, Франция и дискуия с френския академик и климатолог Ерве Льо Трьо. Втората част от 17:15 ч. до 18:00 ч. ще бъде посветена на кръговата икономика. В тематичната кръгла маса „Кръговата икономика в думи и картини“ участие ще вземат  Франсоа-Мишел Ламбер, депутат и председател на Института за кръгова икономика, Франция, Марк Болар, основател на стартъпа Насекомо и представители на българската спортна инициатива Wind2Win срещу замърсяванията на Черно море. В 18:15 ч. ще бъде октрита изложбата „Централна Европа през погледа на Европейската космическа агенция“, която представя снимки на различни георграфски обекти, снимани от космоса и която след 1 февруари 2019 г. ще може да бъде разгледана също на оградата на френската Резиденция. От 19:00 ч. предстои заключителния панел, в който ще продължи до 21:00 ч. След прожекция на филма „Тома Песке – Космическият пратеник“ предстои дискусия с френските космонавти Клоди и Жан-Пиер Еньоре и с българския космонавт Александър Александров Гостите на събитието ще могат да разгледат също изложбата „Климатът на 360°“ на Universcience и Фондация BNP Paribas, щандове с космическа апаратура и храна, скафандъра на космонавта Александър Александров.  Най-младата публика ще може да се включи в тематични ателиета, посветени на околната среда. Пълна информация за събитието можете да прочетете на сайта на   в България. Сред подкрепилите събитието е националният превозвач България Ер.", "date": "2019.01.22", "title": "Нощ на идеите в София на 31 януари"}
{"url": "https://www.bgonair.bg/denqt-on-air/2019-01-22/seriozni-kritiki-po-adres-na-novite-merki-sreshtu-voynata-na-patya", "text": "При катастрофа на завой виновният шофьор да губи книжката си. Това са само част от новите мерки, които вътрешният министър предлага за обсъждане. Ще имат ли ефект? \"25% от инцидентите през 2018 г. са станали на завои. С вземането на книжките няма да подобрим сцеплението на асфалта. Имаме дупки на завои, понякога се заобикалят през насрещното движение. Някой продължава да експериментира на наш гръб\", коментира председателят на Българското обединение на шофьорите Христо Радков. В предаването \"Денят ON AIR\" той акцентира върху предложението за увеличаване на часовете за кормуване от 31 на 50. Радков отбеляза, че експертите, които предлагат промяната, са станали шофьори също след 31 часа кормуване.  \"Ако не са станали добри шофьори, да отидат и да си върнат книжките\", призова той. Темата пред Bulgaria ON AIR коментира и председателят на Конфедерацията на автобусните превозвачи Магдалена Милтенова. \"Опитваме се да направим автобусния транспорт по-атрактивен за хората. Как ще го направим като се движим с 30 км/ч?!  Когато намаляваме скоростта, увеличаваме времето на движение на автобуса\", посочи тя и поясни, че с това ще се увеличи натоварването върху превозвачите, шофьорите и пътниците. \"Намалявайки скоростта на движение ще изнервим допълнително шофьорите. В нормални условия няма как да се движите с 30 км/ч\", настоя Милтенова. По думите ѝ огромна част от катастрофите у нас стават заради това, че не са ревизирани пътните знаци. Христо Радков посочи още, че след въвеждането на тол системата се очаква \"Пътната агенция\" да харчи по 1 млрд. лева, а работата на служителите ще се увеличи четворно. Според него за въвеждането на тол системата е избран най-неудобният ден, тъй като се очаква в средата на август трафикът да е най-натоварен. А Милтенова смята, че тол системата ще увеличи с много разходите на превозвачите, което логично ще доведе до увеличаване на цените на билетите, а вероятно и до фалити.  ", "date": "2019.01.22", "title": "Сериозни критики по адрес на новите мерки срещу войната на пътя"}
{"url": "https://www.bgonair.bg/denqt-on-air/2019-01-22/eksperti-zloupotrebi-s-telk-i-bolnichni-nuzhno-e-zatyagane-na-kontrola", "text": "\r\n Прокуратурата, \"Икономическа полиция” и НОИ стартираха мащабна акция в цялата страна срещу измамите с ТЕЛК. Разследват се стотици случаи на неправомерно отпускани инвалидни пенсии, които са ощетили държавата с десетки хиляди. Акцията е започнала в районите с най-голям процент инвалидни пенсии – Силистра, Разград, Габрово, Враца, Монтана. Зам.-социалният министър Султанка Петрова е сигурна, че НОИ трябва да упражнява още по-строг контрол над ТЕЛК-овете и болничните, защото проблемът в сферата съществува от години и е крайно време порочните практики да спрат. \"Най-добрите мерки, които трябва да се вземат, са електронната здравна карта, електронна рецепта, единна електронна система, която да свързва всички страни в здравеопазването. Това са нещата, които трябва да изпълним, за да има ефективност и контрол в сектора\", категорична бе Петрова в \"Денят ON AIR\".  Зам.-социалният министър е на мнение, че трябва всички съмнения, които сме имали през годините, да паднат точно чрез адекватни действия и мерки от страна на прокуратурата, МВР и другите институции. По думите на бившия социален министър Иван Нейков има много служители, които ползват болничния си по предназначение, но има и много хора, които злоупотребяват. \"Съветвам работодателите да направят анализ, когато болничните се увеличат. Често едно джипи издава по 10-15 болнични на хора от една фирма. Контролът е едно от най-слабите места в системата. Ние искаме друг да плати сметката, но всъщност това е улица без изход\", коментира експертът пред Bulgaria ON AIR. Той посъветва всички работодатели да имат свой доверен лекар, при когото да бъдат пращани съмнителните служители, които са си пуснали болнични. Така тези, които мамят, веднага ще бъдат хващани. \"Всеки случай на злоупотреба трябва да бъде строго санкциониран, за да се стреснат измамниците\", добави бившият социален министър. За още новини харесайте и страницата ни във Facebook  .", "date": "2019.01.22", "title": "Експерти: Злоупотреби с ТЕЛК и болнични? Нужно е затягане на контрола"}
{"url": "https://www.bgonair.bg/reportazhi/2019-01-22/sotsialniyat-ministar-telk-ovete-da-badat-premesteni-v-noi", "text": "\r\n До момента по схемата с фалшиви решения от ТЕЛК са разпитани над 200 души. От лекарските комисии, които издават решенията, отрекоха да са участвали в корупционни схеми. Социалният министър предложи комисиите да се извадят от Министерството на здравеопазването и да бъдат преместени в НОИ. А от болницата в Силистра категорично отричат лекарите в ТЕЛК да са корумпирани. Решенията излизат по-бързо, защото разполагали с два състава на ТЕЛК. От болницата поискали те да бъдат сведени до един, но от здравното министерство отказали.  Реформата в ТЕЛК беше замразена от премиера Бойко Борисов през април 2018 година, заради заплаха от многохиляден протест на национално представителните организации на хората с увреждания  ", "date": "2019.01.22", "title": "Социалният министър: ТЕЛК-овете да бъдат преместени в НОИ"}
{"url": "https://www.bgonair.bg/denqt-on-air/2019-01-22/makedonist-ako-sporazumenieto-ot-prespa-ne-bade-prieto-na-balkanite-shte-nastapi-nestabilnost", "text": "\r\n Нова ключова седмица за споразумението между Скопие и Атина за името на Македония. Вчера следобед започнаха дебатите по ратифицирането на договора от Преспа във Външната комисия на гръцкия парламент. По-късно той бе бъде внесен и в пленарна зала, а вотът се очаква късно в четвъртък вечерта. Според социолозите сделката ще бъде одобрена с минимално мнозинство. Близо 70% от гърците са против споразумението с Македония. \"Ципрас обяви официално, че е постигнал мнозинство в парламента, което трябва да одобри споразумението от Преспа. По-скоро напрежението е около това, че гръцкото общество няма единна позиция по това, което се случи и по това, което предстои да се случва\", обясни македонистът д-р Спас Ташев от БАН в \"Денят ON AIR\". Според него големият въпрос сега е какво ще стане, ако договорът не мине. \"Договорът, които беше сключен, не предвиждаше етапност. Договорът предвиждаше целият път да бъде извървян в Македония, а след това в Гърция. Засега не е ясно какво ще стане, ако споразумението не бъде прието, може би в целия регион ще настъпи нестабилност\", сигурен е експертът. Д-р Ташев уточни, че гръцката опозиция подготвя големи митинги в четвъртък, които може да повлияят на мнението на депутатите от парламента. За още новини харесайте и страницата ни във Facebook  .", "date": "2019.01.22", "title": "Македонист: Ако споразумението от Преспа не бъде прието, на Балканите ще настъпи нестабилност"}
{"url": "https://www.bgonair.bg/economy/2019-01-22/biznesat-rabotodatel-i-rabotnik-da-delyat-poravno-razhodite-za-zdravni-osigurovki", "text": "\r\n Работодателите искат да делят поравно разходите за здравни осигуровки с работниците. Това заяви председателят на Асоциацията на индустриалния капитал в България Васил Велев. По думите му реформата би довела до повече прозрачност при изчислението и изплащането на болничните. Осигурителната вноска за работника в момента се дели в съотношение 60:40, като работодателят плаща по-голямата част. Според Велев постепенното изравняване е било заложено в старта на пенсионната реформа.  За да влязат в сила предложените промени обаче, ще бъде нужно създаването на нов тип трудови договори и промени в Кодекса на труда. Според Велев идеята е да има прозрачност в отношенията между работник и работодател. Той заяви още, че по-голяма осигурителна тежест за служителите няма да има, защото бизнесът ще компенсира изравняването с по-високо възнаграждение.  Министърът на труда и социалната политика Бисер Петков призна, че темата и преди е излизала на дневен ред и обсъждането ѝ е важно. Според него обаче приоритетно е прекратяването на лошите практики в осигурителната система, а именно злоупотребите с ТЕЛК-овете и с болничните.  Предложението на бизнеса предстои да бъде обсъдено със социалните партньори. Вижте повече във видеото.  ", "date": "2019.01.22", "title": "Бизнесът: Работодател и работник да делят поравно разходите за здравни осигуровки "}
{"url": "https://www.bgonair.bg/world/2019-01-22/samolet-s-izchezna-kray-lamansha-na-borda-mu-e-bil-futbolistat-emiliano-sala", "text": "\r\n Рекордната покупка в историята на Кардиф Сити Емилиано Сала е бил на борда на частен самолет, който изчезна по време на полет от френския град Нант към уелската столица, съобщават медиите на Острова. Аржентинският нападател подписа с отбора от Уелс преди дни, а трансферната сума от 15.5 милиона паунда е най-голямата в клубната история. Издирването на самолета, превозващ двама души, е било преустановено през нощта, но подновено тази сутрин. На този етап обаче от него няма и следа. Емилиано Сала игра за Нант от 2015 година, като за отбора има 117 мача и 42 гола. Очакваше се той да дебютира съвсем скоро за борещия се за спасение тим от Висшата лига. За още новини харесайте и страницата ни във Facebook  .", "date": "2019.01.22", "title": "Самолет изчезна край Ламанша, на борда му е бил футболистът Емилиано Сала"}
{"url": "https://www.bgonair.bg/bulgaria/2019-01-22/eksperti-gripat-e-zasegnal-mezhdu-800-hil-i-1-mln-dushi-u-nas", "text": "\r\n Грипната вълна продължава да взима жертви. Още преди Коледа случаите с усложнения от пневмонии се увеличават във всички пловдивски болници. Досега през едно отделенията са преминали над 170 болни.  Трима от тях, които са в по-тежко състояние, са преместени в интензивното отделение и са поставени на апаратна вентилация.  В област Пловдив от началото на грипа има 3 смъртни случая. Става дума за възрастни хора с много тежки придружаващи заболявания. Миналата неделя две жени на 40 и 42 години постъпили в УМБАЛ \"Свети Георги\" са починали след усложнения от грип.  В Пловдивско най-засегнати са пациентите в диапазона от 55 до 70 години. Основна причина за бързото разпространение на болестта е контактът със заразени.  Здравните експерти съветват при първите сериозни симптоми на грипа незабавно да се потърси лекарска помощ.   Досега грипът е засегнал между 800 хиляди и 1 милион души. До края на седмицата учениците в Пловдив са във ваканция. Очаква се дотогава да премине и пикът на заболеваемост в областта. За още новини харесайте и страницата ни във Facebook  .", "date": "2019.01.22", "title": "Експерти: Грипът е засегнал между 800 хил. и 1 млн. души у нас"}
{"url": "https://www.bgonair.bg/bulgaria/2019-01-22/35-godishna-zhena-napadna-feldsherka-dokato-preglezhda-deteto-v-gorna-oryahovitsa", "text": "\r\n Два случая на агресия срещу медици за по-малко от 24 часа. Единият е от Горна Оряховица, а другият от Велика Търново. Там двама мъже и една жена от ромски произход нападнаха медицински екип в Центъра по хемодиализа.  В Горна Оряховица 35-годишна жена се нахвърлила върху фелдшерка, докато тя преглеждала детето ѝ. След инцидента колегите на фелдшерката обмислят да подадат колективна оставка.  В неделя през нощта в спешното отделение на болницата в Горна Оряховица било докарано 5-месечно бебе с порок на сърцето и висока температура. Заради сериозното му състояние, медиците там преценили, че трябва да бъде транспортирано в Детското отделение на Великотърновската болница. Майката нахълтала в лекарския кабинет и ударила фелдшер Армянова по лицето.  \"Около сантиметър и половина ми е разбита горната устна, с хематом съм на венеца. Телесните травми не са толкова страшни колкото психическите“, споделя Наталия Армянова.  По случая е образувано бързо производство за хулиганство. 35-годишната Звезда Илиева днес заяви, че съжалява, че изпуснала нервите си и твърди, че била провокирана от фелдшерката Наталия Армянова.  Това е пореден случай на агресия над медик от спешната помощ в Горна Оряховица. Колегите на фелдшер Наталия Армянова обмислят да подадат колективна оставка.  Медицинският фелдшер Наталия Армянова още днес подаде молба за напускане на системата на бърза помощ и е категорична, че никога повече няма да работи като лекар у нас. За още новини харесайте и страницата ни във Facebook  . \r\n  ", "date": "2019.01.22", "title": "35-годишна жена нападна фелдшерка, докато преглежда детето ѝ в Горна Оряховица"}
{"url": "https://www.bgonair.bg/world/2019-01-22/prespanskiyat-dogovor-mina-v-komisiyata-utre-vliza-v-gratskiya-parlament", "text": "Комисията по външна политика в гръцкия парламент одобри с мнозинство споразумението за името на Македония между Атина и Скопие.  По този начин беше отворен и пътят към ратифицирането на договора от пленарната зала. Дебатът относно споразумението за името на Македония ще започне утре сутринта, а гласуването на ратификацията е насрочено за четвъртък вечерта. За още новини харесайте и страницата ни във Facebook ", "date": "2019.01.22", "title": "Преспанският договор мина в комисията, утре влиза в гръцкия парламент"}
{"url": "https://www.bgonair.bg/sutreshen-blok/2019-01-22/energiyniyat-ni-pazar-liberalen-no-v-monopol-sochat-eksperti", "text": "Цените на тока скочиха отново. В края на миналата седмица бизнесът е купувал електроенергията за дейността си на 211 лв. за МW/h. Сега цената на тока е 155 лв. за MW/h. Поредният скок накара бизнеса и синдикатите да поискат втора среща с премиера Бойко Борисов. \"За съжаление нищо от това, което се направи, не постигна нужния ефект. Дневната цена на тока поскъпва. Това се дължи и поради квотите за въглероден диоксид. Разходът на ток расте. Няма как цената да е същата. Най-вероятно има изкривяване на пазара, щом цената драстично се променя. Една от причините за това е, че пазарът ни е малък\", отбеляза в \"България сутрин\" бившият директор на ECO проф. Валентин Колев.  Според него ценовата политика не дава възможност за пълна либерализация на пазара. \"Цената за битовите потребители трябва да се повишава. Битовият потребител няма никаква отговорност за покриване на вредните емисии\", посочи той. Пред Bulgaria ON AIR Добрин Иванов от Асоциацията на индустриалния капитал подчерта, че проблемите в енергетиката са от 20 години.  \"За разлика от други страни, у нас цената за ток расте скокообразно. Българският индустриален бизнес плаща най-високата цена на тока – това го прави неконкурентоспособен. Има проблеми с енергийната и газова свързаност. Не се вземат адекватни мерки и затова продължават големите изменения в цената. Говорим за либерализиран пазар с пълен монопол – БЕХ и НЕК. Когато имаме един доставчик, сиреч държавата, това изкривява пазара. Голямата част от производителите работят с дългосрочни договори. Това ги прави неконкурентоспособни\", изтъкна още той.  За повече новини харесайте Facebook страницата ни ", "date": "2019.01.22", "title": "Енергийният ни пазар: Либерален, но в монопол, сочат експерти"}
{"url": "https://www.bgonair.bg/economy/2019-01-22/spotify-se-podgotvya-da-pusne-funktsiya-koyato-pozvolyava-zaglushavaneto-na-izpalniteli", "text": "Spotify се подготвя да пусне функция в своето приложение, която позволява \"заглушаването“ на изпълнители, които не искате да чувате. В момента компанията тества опцията на приложението си за iOS, пише  . Функцията най-просто позволява блокиране пускането на дадени изпълнители, така че песните им никога да не се пускат от библиотеката, класациите, плейлистите и дори радиостанциите в Spotify. Тя работи за песни на отделни творци, но не и за такива, в които той гостува като втори изпълнител. Наскоро компанията се оказа под голям натиск да предложи функция за блокиране, след появата на документален филм, който обвинява певеца R. Kelly в сексуално насилие и злоупотреби, извършвани през последните 25 години. Протестът с хаштага #MuteRKelly помогна за привличане на внимание към обвиненията, а вече се твърди, че RCA Records e отстранила R.Kelly от лейбъла си. Преди това Spotify премахна изпълнителя от своите специално направени плейлисти, но не предприе по-сериозни действия – музиката му все още е достъпна в стрийминг услугата. Сега Spotify ще даде възможност на потребителите да блокират отделни изпълнители.   ​За още новини харесайте и страницата ни във Facebook ", "date": "2019.01.22", "title": "Spotify ще пусне функция, с която ще е възможно \"заглушаването“ на изпълнители"}
{"url": "https://www.bgonair.bg/economy/2019-01-22/194-mln-mobilni-prilozheniya-sa-svaleni-prez-2018-g-sochi-doklad", "text": "Растежът на пазара на смартфони се забавя в целия свят, но през миналата година потребителите са прекарали средно по три часа на ден (или месец и половина годишно) на мобилните си телефони и са свалили около 194 млн. приложения, сочи доклад, цитиран от CNBC. На Китай се падат близо половината от общия брой свалени през 2018 г. приложения, твърди компанията за анализи на мобилни данни App Annie в своя доклад \"The State of Mobile 2019”. Това се случва въпреки продължаващия спад на китайския пазар на смартфони, както и на временното спиране на одобренията на продажбата на някои игри. Като един от най-големите пазари на смартфони, Китай също така носи и около 40% от общо 101 млрд. долара, които потребителите са похарчили за приложения в света чрез платени сваляния, покупки в приложения и абонаменти в приложения през миналата година, сочи още докладът. Според него повечето от тези покупки са направени за мобилни игри. Китайският пазар на смартфони е уникален, защото развитието му варира от град до град, твърди Джейди Тан, регионален директор на App Annie. Повече по темата четете на  . ​За още новини харесайте и страницата ни във Facebook ", "date": "2019.01.22", "title": "194 млн. мобилни приложения са свалени през 2018 г., сочи доклад"}
{"url": "https://www.bgonair.bg/world/2019-01-22/ek-s-preduprezhdenie-kam-nas-prodazhbata-na-grazhdanstvo-e-porochna", "text": "Европейската комисия излезе с предупреждение към България за порочни практики при продажбата на гражданство на чужденец. Това е заложено в предварителен доклад на Еврокомисията според агенция \"Ройтерс\".  Очаква се документът да бъде публикуван в сряда. Докладът засяга \"опасни схеми\" в няколко европейски страни за купуване на гражданство или право на пребиваване.  Така се избягват необходимите проверки за произхода на средствата. Чрез тези схеми е възможно подпомагане на престъпни групи на територията на ЕС, както и повишен риск от пране на пари, корупция и укриване на данъци, се посочва в доклада.  Малта, Кипър и България са единствените страни членки на ЕС, в които действат програми за продажба на гражданство. Двадесет държави, включително тези три, продават разрешителни за пребиваване.  ", "date": "2019.01.22", "title": "ЕК с предупреждение към България – продажбата на гражданство е порочна!"}
{"url": "https://www.bgonair.bg/world/2019-01-22/izdirvat-9-ot-chlenovete-na-ekipazhite-na-zapalilite-se-korabi", "text": "Прекратиха издирването на деветимата изчезнали членове на екипажите на двата запалили се кораба в Керченския пролив. От пресслужбата на руския черноморски флот съобщиха, че няма надежда да бъдат открити живи моряци.  При инцидента вчера загинаха 11 души, а 12 бяха спасени. Трагедията се случи извън руските териториални води.  На единия от корабите, плаващи под флага на Танзания, е имало експлозия. Последвал е пожар, а пламъците са се прехвърлили и към другия караб. Смята се, че взривът може да е предизвикан от нарушение на правилата за безопасност.  Морският трафик в района на Керченския пролив не е засегнат от инцидента. За още новини харесайте и страницата ни във Facebook ", "date": "2019.01.22", "title": "Спряха издирването на изчезналите моряци от корабите в Керченския пролив"}
{"url": "https://www.bgonair.bg/world/2019-01-22/pasazher-opita-da-otvleche-patuvasht-za-moskva-samolet", "text": "Пътник на борда на граждански полет в Русия се е опитал да отвлече самолет. Машината изпълнявала курс от централния град Сургут за Москва.  Според руски медии извършителят поискал полетът да промени маршрута си и да кацне в Афганистан. Властите реагирали бързо и машината е била пренасочена.  Тя се е приземила извънредно на летището в Ханти-Мансийск. Няма пострадали при инцидента.  Пътникът е задържан, а засега мотивите му не са ясни.  ", "date": "2019.01.22", "title": "Пасажер опита да отвлече пътуващ за Москва самолет"}
{"url": "https://www.bgonair.bg/world/2019-01-22/zapochva-svetovniyat-ikonomicheski-forum-v-davos", "text": "\r\n Лидерите на 60 държави, бизнесмени и банкери се събират в швейцарския курорт Давос, където при засилени мерки за сигурност започва Световният икономически форум.  Основна тема на срещата тази година е: \"Глобализацията и защо тя не е довела до подобряване на стандарта на живот на хората\". До Швейцария няма да пътуват британският премиер Тереза Мей и френският президент Еманюел Макрон, както и американският президент Доналд Тръмп. Независимо от неговото отсъствие, темата за търговската война между Вашингтон и Пекин неминуемо ще попадне в дневния ред. В Давос ще се обсъждат още климатичните промени и дигиталната революция. Очаква се всички погледи да бъдат насочени към лидери като Ангела Меркел, японския премиер Шиндзо Абе, антиимигрантски настроения Себастиан Курц и противоречивия нов бразилски президент Жаир Болсонаро. За още новини харесайте и страницата ни във Facebook ", "date": "2019.01.22", "title": "Започва Световният икономически форум в Давос"}
{"url": "https://www.bgonair.bg/world/2019-01-22/spasyavaneto-na-9-godishno-momchentse-v-ispaniya-prodalzhava", "text": "Спасители продължават да издирват двегодишното момченце, което падна в сондажен отвор в Южна Испания.  Надпреварата с времето продължава повече от седмица. Местната полиция разпространи кадри на спасителната операция. Детето падна в дупката, докато се разхождал със семейството си през частен имот в провинция Малага.  Миньори работят денонощно, за да пробият паралелна шахта, за да достигнат детето. Трудният терен обаче забави спасителните дейности.", "date": "2019.01.22", "title": "Спасяването на 9-годишно момченце в Испания продължава"}
{"url": "https://www.bgonair.bg/world/2019-01-22/gripat-vze-25-zhertvi-v-rumaniya", "text": "Грипът взе 25 жертви в съседна Румъния. По данни на Националния институт по здравеопазване в страната починалите не са били с противогрипна ваксина. Над 90 000 души са потърсили лекарска помощ заради остра инфекция на дихателните пътища. Експерти уточняват, че това е с 21% повече спрямо същия период на миналата година.  Само за една седмица над хиляда души са заболелите от грип. Някои болници вече са пълни с пациенти и няма свободни места.  \r\nПредстои в северната ни съседка да бъде обявена грипна епидемия и учебните занятия да бъдат преустановени. За още новини харесайте и страницата ни във Facebook ", "date": "2019.01.22", "title": "Грипът взе 25 жертви в  Румъния"}
{"url": "https://www.bgonair.bg/world/2019-01-22/frantsiya-i-germaniya-podpisaha-dogovor-za-satrudnichestvo-i-sblizhavane", "text": "\r\n Нов договор за сътрудничество и сближаване подписаха президентите на Франция и Германия. Тържествената церемония се проведе в кметството на западния германски град Аахен. По улиците на града пък се проведоха демонстрации \"за\" и \"против\" договора. Изборът на днешния ден съвсем не е случаен - на тази дата през 1963 година френският президент Генерал де Гол и германският канцлер Конрад Аденауер подписват т. нар. \"Елисейски договор\". 56 години по-късно и в контекста на Brexit, Париж и Берлин се ангажираха да задълбочат икономическата и военната си интеграция и да създадат френско-германска парламентарна асамблея. Посланиците на Германия и Франция в България отбелязват също подписването на знаковия договор за сътрудничество и сближаване между двете страни във Френската резиденция в София, която е препълнена от официални лица и гости. Освен това представителите на двете страни в България отбелязаха и т. нар. френско-германски ден. За още новини харесайте и страницата ни във Facebook  .", "date": "2019.01.22", "title": "Франция и Германия подписаха договор за сътрудничество и сближаване"}
{"url": "https://www.bgonair.bg/bulgaria/2019-01-22/obyaviha-gripna-epidemiya-v-sliven-i-v-haskovo", "text": "От днес РЗИ – Сливен обявява грипна епидемия на територията на област Сливен, съобщиха от Министерството на здравеопазването. На началника на РУО - Сливен е направено предложение за преустановяване на учебните занятия в училищата на територията на областта за периода от 23 януари 2019 г. до 27 януари 2019 г. От 23 януари РЗИ – Хасково обявява грипна епидемия на територията на област Хасково. Издадено е предписание за прекратяване на учебните занятия в училищата в областта за периода от 23 януари 2019 г. до 28 януари 2019 г. (включително). До второ нареждане се преустановяват детските и женските консултации, свижданията в лечебните заведения за болнична помощ, плановите операции и провеждането на профилактични имунизации. За още новини харесайте и страницата ни във Facebook ", "date": "2019.01.22", "title": "Обявиха грипна епидемия в Сливен и в Хасково"}
{"url": "https://www.bgonair.bg/bulgaria/2019-01-22/arestuvaha-drogiran-shofyor-na-avtobus-v-panagyurishte", "text": "Задържан е шофьор на автобус от Панагюрище, превозвал пътници след употреба на наркотици, съобщиха от МВР. Задържането е станало вчера следобед при рутинна проверка на автобус \"Мерцедес\", превозващ работници по линията Пазарджик - Панагюрище и обратно.  На улица \"Георги Бенковски\" в средногорския град автопатрул спрял за проверка возилото, управлявано от 37-годишен панагюрец с инициали И.А. Последвал тест с дрегер, като била отчетена положителна проба за употреба на наркотици. При направения личен обиск на водача у него било открито топче с бял прах, който реагирал положително на кетамин. Мъжът е задържан в ареста на РУ - Панагюрище, а спрямо него е образувано полицейско производство. По време на проверката и задържането в автобуса са били превозвани общо 12 пътници. За още новини харесайте Facebook страницата ни ", "date": "2019.01.22", "title": "Арестуваха дрогиран шофьор на автобус в Панагюрище"}
{"url": "https://www.bgonair.bg/bulgaria/2019-01-22/sadat-shte-zasedava-po-deloto-za-ubiystvoto-na-georgi-ignatov", "text": "Софийският градски съд ще заседава по делото за убийството на 15-годишния Георги Игнатов в Борисовата градина. Престъплението стана на 2 юни 2015 г.  Близо 20 месеца по-късно прокуратурата обвини за убийството студента Йоан Матев. Ако бъде признат за виновен, Матев ще лежи в затвора от 5 до 12 години, тъй като е бил непълнолетен към момента на убийството. За още новини харесайте и страницата ни във Facebook ", "date": "2019.01.22", "title": "Съдът ще заседава по делото за убийството на Георги Игнатов"}
{"url": "https://www.bgonair.bg/bulgaria/2019-01-22/kray-s-kupuvaneto-na-balgarsko-grazhdanstvo-ot-chuzhdentsi", "text": "\r\n Край на така наречените \"златни визи\". Става въпрос за възможността чужденци да получават българско гражданство срещу инвестиции. Министерството на правосъдието обяви промените само ден след като стана ясно, че Еврокомисията е предупредила София, че това е възможност организирани престъпни групи да перат пари. 55-годишната Даринка Джингова е от Скопие, но иска да стане български гражданин по паспорт. За целта си записала час за интервю онлайн и е много доволна, че не се наложило да чака месеци за него.  Жената признава, че би дошла да живее и работи у нас. Малката ѝ дъщеря с радост би завършила висшето си образование в България, разказва гордата майка. Даринка работи като счетоводител в малка фирма за галантерия. Съпругът ѝ е в производството на артикулите. Вярва, че и двамата лесно могат да си намерят работа у нас.  А осигуреното препитание вече става задължително условие за получаване на българско гражданство. За последните 5 години, по Закона за българското гражданство, 46 души са поискали наш паспорт въз основа направени инестиции. Изискването е било да вложат у нас между 1 и 2 млн. лв.  Държавата няма механизъм да отнема гражданство, ако инвеститорът не изпълнява обещанията си. А новите условия са съгласувани с всички заинтересовани институции - включително Президенството, което има последната дума чрез издаване на указ за всеки кандидат.  За още новини харесайте и страницата ни във Facebook ", "date": "2019.01.22", "title": "Край с купуването на българско гражданство от чужденци"}
{"url": "https://www.bgonair.bg/sutreshen-blok/2019-01-22/glas-ot-gerb-v-dumite-na-premiera-vizhdam-ne-ukor-a-motivatsiya", "text": "\r\n Депутатите на ГЕРБ да бъдат по-активни срещу критиките на БСП - това заръча лидерът им Бойко Борисов по време на Националната среща на партията за европейските избори през месец май. Според премиера едни и същи депутати и министри се налага да защитават партията пред медиите от нападките на опозицията. \"За нас важни избори са  и местните,  освен европейските. Нормално е лидерът да направи обръщение към партията си в началото на годината. В думите на премиера виждам не толкова укор, колкото една мотивация\", обясни в \"България сутрин\" депутатът от ГЕРБ Александър Иванов По неговите думи пред  ГЕРБ имат ясни позиции спрямо европейските въпроси, но често влизат в обяснителен режим, вместо да показват каква е визията им и какво са направили. \"За мен победа е, ако имаме повече от нашите основни конкуренти. Нашата победа ще се материализира със седем евродепутати\", обясни Александър Иванов относно целите на партията за евроизборите. Според него ГЕРБ е доказала, че управлението не е самоцел. За още новини харесайте и страницата ни във Facebook ", "date": "2019.01.22", "title": "Глас от ГЕРБ: В думите на премиера виждам не укор, а мотивация"}
{"url": "https://www.bgonair.bg/bulgaria/2019-01-22/venzy-i-badeshte-za-talanti-s-obsht-blagotvoritelen-kontsert", "text": "\r\n След ден певецът Венцислав Роланд-Venzy ще се качи на сцената на клуб \"Грамофон\", където ще участва в специален концерт с благотворителна кауза. \"Събитието ще бъде в сряда. Организирано е заедно с Фондация \"Бъдеще за таланти\". Тази фондация подпомага каузи, свързани с талантливи деца. Искаме да променим разбирането на обществото за благотворителността. Искаме хората да спрат да бягат от даряването. Най-хубавото е да можеш да се забавляваш и същевременно да помагаш. Събитието е по-скоро музикално\", отбеляза Venzy в \"България сутрин\".  Пред Bulgaria ON AIR той посочи, че човек не бива да слуша критиките на другите за несъстоятелни неща.  \"Тези, които знаят какво правят, знаят, че ще има съпротивление. Бил съм на много събития с добри каузи където артистите са повече от гостите. Благотворителността е част от обществото\", сподели музикантът.  Гостът разкри, че подготвя нова песен със заглавие \"Момиче за милиони\", която ще бъде пусната съвсем скоро.   За още новини харесайте Facebook страницата ни ", "date": "2019.01.22", "title": "Venzy и \"Бъдеще за таланти\" с общ благотворителен концерт"}
{"url": "https://www.bgonair.bg/bulgaria/2019-01-22/gripat-ubi-5-godishno-dete-v-blagoevgrad", "text": "\r\n Благоевград се готви обявяването на грипна епидемия. На този фон вчера там грипът уби 5-годишно дете, което е потърсило медицинска помощ на време.  В понеделник 5-годишно момче почина в болницата в Благоевград, след като разви двойна пневмония като усложнение след грип. В случая не е имало забавяне, родителите му са го завели ден, след като се почувствало зле в спешния център, където веднага е хоспитилазирано. За по-малко от 24 часа умира. За случая се разбира бързо. Голяма част от родителите в Благоевградско днес не пуснаха децата си на детска градина и училище. По последни данни от РЗИ болните от грип в Благоевград са около 180 на 10 000, за да се обяви грипна епидемия е нужно болните да са над 396 на 10 000. Чак тогава може да се направи предписание към общинските кметове, за да може децата да излязат в грипна ваканция. Най-много болни в областта има в Петрич, Сандански и Сатовча. Част от пробите на заразени в Благоевград реагират положително на щама на свинския грип. Специалистите припомнят, че грипът се разпространява по въздушно-капков път и предпазните маски не ни защитават на 100%. За още новини харесайте и страницата ни във Facebook  .", "date": "2019.01.22", "title": "Грипът уби 5-годишно дете в Благоевград"}
{"url": "https://www.bgonair.bg/bulgaria/2019-01-22/povdignaha-obvinenie-na-elena-yoncheva-za-prane-na-pari", "text": "\r\n Прокуратурата повдигна обвинение на Елена Йончева за пране на пари. Депутатът от БСП е разследвана и за финансови операции с присвоени от КТБ средства.  Според Йончева обвинението е абсурдно и е опит за сплашване.  Главният прокурор Сотир Цацаров поиска през ноември имунитета на шестима депутати, сред които бяха Елена Йончева и Веселин Марешки.  ", "date": "2019.01.22", "title": "Повдигнаха обвинение на Елена Йончева за пране на пари"}
{"url": "https://www.bgonair.bg/sutreshen-blok/2019-01-22/obvineniyat-za-agresiya-sreshtu-politsay-v-druzhba-ne-sam-go-dokosval", "text": "\r\n След пътен индицент в квартал \"Дружба\" гражданин беше арестуван по подозрения, че е упражнил агресия към униформен полицай. Зоран Маглешев твърди, че не той е нападнал полицаите и не той е бил агресивен към тях. \"Комшийката дойде при мен и ми каза, че има полиция пред колата ми. Аз слязох, за да видя за какво става въпрос. Те ми връчиха  да попълня  декларация за участие в ПТП - казах, че не съм участвал и отказах да я попълня\", разказа в \"България сутрин\" македонецът Зоран. Той обясни, че не е управлявал автомобила си от предишния ден и след като е отказал да попълни декларацията, от полицията са заявили, че ще напишат, че е напуснал произшествието. \"Започнах да ги снимам и да снимам колата, за да имам доказателство, защото съм на мястото\", обясни Маглешев пред Bulgaria ON AIR. От МВР твърдят, че макоденецът е проявил агресия, докато самият той категорично отрича да е бутал полицая. Маглешев се е свързал с адвокат и заяви, че ще си търси правата в съда.  \r\n  \r\n За още новини харесайте и страницата ни във Facebook ", "date": "2019.01.22", "title": "Обвиненият за агресия срещу полицай в \"Дружба\": Не съм го докосвал!"}
