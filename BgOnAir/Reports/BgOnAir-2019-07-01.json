{"url": "https://www.bgonair.bg/bulgaria/2019-07-01/politsiyata-startira-aktsiya-i-proverki-na-tranzitniya-trafik-prez-stranata", "text": "\r\n Стартира акция на КАТ, част от Европейската мрежа на службите на Пътна полиция – TISPO. Засилени проверки ще се извършват на транзитно преминаващи водачи на превозни средства. Ще се следи най-вече за скоростта и използването на предпазни колани, каски и детски столчета. Проверки ще се правят и за употреба на алкохол и наркотици. Ще се следи и за неплатени и невръчени глоби. От пътна полиция съветват чужденците, които преминават през България, да не подценяват почивките по време на път, защото умората може да доведе до катастрофа.   Харесайте и страницата ни във Facebook ", "date": "2019.07.01", "title": "Полицията стартира акция и проверки на транзитния трафик през страната"}
{"url": "https://www.bgonair.bg/economy/2019-07-01/uskoren-rast-v-poskapvaneto-na-novite-zhilishta-v-tsyalata-strana", "text": "Цените на жилищата в цялата страна отново ускоряват ръста си през първото тримесечие на 2019 г., като единственото изключение от тенденцията е Варна, сочат данни на Националния статистически институт. София е лидер по поскъпване на жилищата между януари и март с повишение на цените от 9,6% на годишна основа, като то се дължи главно на ръста при новите жилища с цели 18,6%, докато съществуващите жилища регистрират по-умерено покачване от 5,3%.  Двуцифрен годишен ръст на цените на новите жилища има и в Пловдив – 12,6%, докато при съществуващите жилища покачването е само с 3,9%. Общо цените на жилищата в града са отбелязали повишение от 7,1% на годишна основа през първото тримесечие и с 1,6% спрямо последното тримесечие на миналата година. На трето място сред шестте най-големи града в България с население над 120 хил. жители, включени в индекса на НСИ, е Бургас, където цените на жилищата са се увеличили с 8% на годишна основа. Стара Загора изпреварва Варна през първото тримесечие с повишение на цените от 4,4% на годишна основа, като и тук той се дължи главно на новите жилища, които са поскъпнали с 9% на годишна основа. Общо за страната цените на жилищата нарастват със 7,3%, като новите са поскъпнали почти двойно по-бързо в сравнение със съществуващите – 11,9% спрямо 5%. Спрямо последното тримесечие на миналата година цените са се увеличили с 2,6%, като ръстът при новите жилища достига 5,7%. Харесайте страницата ни във Facebook ", "date": "2019.07.01", "title": "Ускорен ръст в поскъпването на новите жилища в цялата страна"}
{"url": "https://www.bgonair.bg/economy/2019-07-01/do-2023-g-84-ot-balgarskata-ikonomika-shte-raboti-na-svetlo", "text": "Все повече фирми работят \"на светло\". Броят на компаниите, които си плащат данъците и извършват дейността си легално, се увеличава с 4,55 пункта, като достига рекордно високи нива. Това показва композитния индекс \"Икономика на светло\" за 2018 г., изготвен от Асоциацията на индустриалния капитал в България (АИКБ). Според доклада до 2023 г. 84% от българската икономика ще работи \"на светло\". Показателят се е повишил от 74,55% през 2017 г. до 79,10% през миналата година. От бизнеса твърдят, че причините за това са финансовата и икономическа стабилност, мерките за подобряване на бизнес средата и за ограничаване на сивата икономика. От АИКБ отчитат, че има и подобрение в комуникацията между властта и бизнеса и допълват, че увеличеният обем на износа на България и отсъствието на миграционен натиск по границите на страната ни са фактори, които също са повлияли бизнесът да изсветлява все повече. Според доклада тази тенденция е трайна и ще продължи. Още по темата четете в  . Снимка: Pixabay  ", "date": "2019.07.01", "title": "До 2023 г. 84% от българската икономика ще работи \"на светло\""}
{"url": "https://www.bgonair.bg/world/2019-07-01/saprugata-na-edin-ot-nay-bogatite-sheyhove-v-sveta-e-izbyagala-v-evropa", "text": "Съпругата на дубайския шейх Мохамед бин Рашид ал-Мактум е избягала в Европа. Смята се, че принцеса Хая е напуснала емирството с двете си деца, за да се спаси от мъжа си, и е взела със себе си над 40 милиона долара. Според някои световни медии тя е потърсила убежище в Германия. Миналата година Дубай напусна и дъщерята на шейха. Той е един от най-богатите хора в света. През 2010 година списание \"Форбс\" го оценява на малко над 12 милиарда долара. А неправителствени организации неведнъж са отправяли критики за нарушаването на човешките права в Дубай.  ", "date": "2019.07.01", "title": "Съпругата на един от най-богатите шейхове в света е избягала в Европа"}
{"url": "https://www.bgonair.bg/economy/2019-07-01/nov-mesets-novi-tseni-tokat-parnoto-i-toplata-voda-poskapvat", "text": "Обявяват новите цени на парното и тока. Парното и топлата вода ще поскъпнат с 4,5% средно. В София увеличението ще бъде 4,3%, а в Пловдив – 7,4%.  Най-голямо повишение на цените ще има в Разград и Габрово – над 17% и над 12%. Единствено в Сливен отоплението ще поевтинее. Очаква се Комисията за енергийно и водно регулиране да приеме и увеличение на цените на тока средно с 3.5%.  Простата сметка показва, че при средно потребление с две тарифи – дневна и нощна, сметката на битовите потребители ще се увеличи с близо 3 лева за ток и с още 7 лева през зимата за парно. Харесайте страницата ни във Facebook ", "date": "2019.07.01", "title": "Нов месец, нови цени: Токът, парното и топлата вода поскъпват"}
{"url": "https://www.bgonair.bg/sutreshen-blok/2019-07-01/lipsata-na-obrazovanie-vliyae-na-motivatsiyata-na-mladite-da-rabotyat", "text": "\r\n Липсата на образование влияе на мотивацията младите у нас да работят. Около това мнение се обединиха Томчо Томов от Българската стопанска камара и Любослав Костов от КНСБ в \" \". Според последните проучвания около 20% от младите хора, на възраст между 20 и 34 години, нито работят, нито учат.    Томчо Томов обясни, че около 60% от тези хора нямат никакво образование, а 30% са със средно, но без никаква квалификация. Той допълни, че бизнесът губи около 2,5 милиарда заради неизползването на този потенциал и липсата на специалисти. \"Тенденцията младите хора да не работят и учат става устойчива. Тези 20% са около 250 000 работоспособни души, а според някои изследвания са и 350 000. Причините за това са комплексни. Младите се откъсват по-късно от семейната среда, разчитат на издръжка по-дълго време. 51% от тези млади хора са българи, 30% роми и 20% са турски етнос и други. Проблемът идва и от това, че 70% от тези хора живеят в селата. Те нямат вътрешна мотивация\", обясни Томов. \"Тези проблеми са свързани и с образователната система и семейството. Около 40% се издържат от своите родители и близки, а 60% намират някакви доходи в сивата икономика и нерегламентираната заетост. До 10 години ще има нужда от още 500 хиляди квалифицирани специалисти\", разясни той. Любослав Костов подкрепи своя колега и заяви, че България харчи около 1,2 милиарда по-малко от необходимото за образование. Той допълни, че младите не мислят, че образованието ще им е необходимо в живота и това е голям проблем. \"Голяма част от тези хора не са образовани. 3,6% от БВП се разходват за образование. Това е с около 1,2 млрд. по-малко отколкото трябва. След 20 години 80% от професиите, които ще упражняват младите, не се преподават в момента в училище. Държавата трябва да бъде по-активна и да интегрира тези млади хора, а не да им се сърди, че седят по кафетата. Те са част от обществена система, която явно има проблем с образованието. Висшето образование трябва да стане по-атрактивно за младите\", каза той пред Bulgaria ON AIR. \r\n  ", "date": "2019.07.01", "title": "Младите хора у нас са демотивирани да учат и да работят. Защо?"}
{"url": "https://www.bgonair.bg/denqt-on-air/2019-07-01/ochakvam-tazi-vecher-da-ima-nyakakvo-razvitie-za-nov-predsedatel-na-evropeyskata-komisiya-zayavi-ekspert", "text": "\r\n Извънредното заседание на Европейския съвет завърши без да бъде избран нов председател на Европейската комисия. Разговорите, които се проведоха снощи в Брюксел, са били прекъснати от председателя на Европейския съвет Доналд Туск. А причината е, че между лидерите на страните членки са възникнали сериозни разногласия относно кандидатите. \"Очаквам тази вечер да има някакво развитие, защото на срещата на Европейския съвет ние избираме \"четиримата големи\" - нещо, което се случва за първи път. А те са плод на консенсус между Германия и Франция\", каза експертът по международна сигурност Димитър Гърдев пред Bulgaria ON AIR. Той е категоричен, че на поста върховен комисар на външната политика и отбраната в ЕС трябва да застане жена.  По темата за срещата на Г-20 в Осака, Гърдев посочи, че най-важното е, че и двете страни са престанали да говорят за санкции и контрасанкции.  \"Светът вече не говори за Г-7, а за Г-20. Форматът на Г-20 е реално преобладаващ. Тръмп успя да го използва в пълен обем за невероятен PR, без реална дипломатическа стойност\", заяви гостът в студиото на \"Денят ON AIR\". Доналд Тръмп и Си Дзинпин се споразумяха да възобновят преговорите помежду си в последния ден от срещата на Г-20 в Осака. Стана ясно, че САЩ няма да налагат нови мита на вносните китайски стоки. Двамата президенти излязоха доволни от разговорите. По думите на Гърдев в заключителната декларация на срещата в Осака, изречението, че трябва да бъде възпрепятстван протекционизмът в световната търговия, е отпаднал.  ", "date": "2019.07.01", "title": "Върховният комисар на външната политика в ЕС трябва да е жена, заяви експерт"}
{"url": "https://www.bgonair.bg/world/2019-07-01/hong-kong-demonstranti-shturmuvaha-i-okupiraha-regionalniya-parlament", "text": "Протести и сблъсъци в Хонг Конг. Стотици демонстранти щурмуваха и окупираха регионалния парламент - хвърляйки столове в залата на законодателния съвет и рисувайки графити по стените. Властите призоваха за спиране на вандалските прояви. Депутат от парламента нарече щурма на сградата \"капан\", защото полицията е можела да го предотврати, но не го е направила. Хиляди протестиращи се събраха и около сградата на регионалния парламент. Недоволството им е провокирано от закона за екстрадиция. Пристигнаха полицаи с автобуси. Те използваха сълзотворен газ, водни оръдия и гумени куршуми, за да разпръснат демонстрантите.  Харесайте и страницата ни във Facebook ", "date": "2019.07.01", "title": "Хонг Конг: Демонстранти щурмуваха и окупираха регионалния парламент"}
{"url": "https://www.bgonair.bg/world/2019-07-01/evropeyskiyat-savet-ne-uspya-da-izbere-predsedatel-na-ek", "text": "Извънредното заседание на Европейския съвет завърши без да бъде избран нов председател на Европейската комисия. Разговорите, които се проведоха снощи в Брюксел, са били прекъснати от председателя на Европейския съвет Доналд Туск.  Причината - между лидерите на страните членки са възникнали сериозни разногласия относно кандидатите. Поради тази причина било невъзможно да се стигне до конструктивно решение. Говорителят на Туск съобщи в Twitter, че преговорите ще продължат след провеждането на двустранни срещи с европейските лидери.  Не е ясно обаче колко време ще продължат консултациите и кога ще бъде възобновено заседанието. Досега нито един от основните кандидати не събра достатъчно подкрепа.  Франция и Германия са разединени по въпроса. Канцлерът Ангела Меркел подкрепя Манфред Вебер, но Франция се обяви против неговия избор.  ", "date": "2019.07.01", "title": "Туск прекъсна разговорите: ЕС пак не успя да избере председател на ЕК"}
{"url": "https://www.bgonair.bg/world/2019-07-01/po-seriozni-globi-za-shofyori-narushiteli-v-gartsiya", "text": "От днес в южната ни съседка са в сила нови, по-сериозни глоби за нарушители на правилата за движение. Гръцките власти ще следят стриктно за \"опасно шофиране\". То включва шофиране в нетрезво състояние или под влияние на наркотични вещества. Наказанието в този случай е между 1 - 3 години лишаване от свобода. Същото наказание ще се налага при шофиране в насрещното платно, в пешеходни зони, на тротоари, управление на технически неизправен или претоварен автомобил, участие в гонки и въобще рисково поведение на пътя. Три години затвор ще се налагат и при предизвикана опасност за чуждо имущество. Десет години лишаване от свобода - при строг режим, ще се налага при причиняване на тежка телесна повреда или щета върху обществени съоръжения, или при причиняване на смърт на пътя. В случай на предизвикване на смърт на повече от един човек - съдът може да определи доживотен затвор.", "date": "2019.07.01", "title": "По-сериозни глоби за шофьори-нарушители в Гърция"}
{"url": "https://www.bgonair.bg/world/2019-07-01/10-dushi-zaginaha-v-samoletna-katastrofa-v-teksas", "text": "10 души загинаха при катастрофа на двумоторен малък самолет в американския щат Тексас. Той се е разбил в хангар малко след излитането си.  При сблъсъка машината е избухнала в пламъци. На място са изпратени огнеборци, които са овладели пожара. По време на катастрофата в хангара не е имало хора.  Причината за трагедията е повреда в единия от двигателите на самолета.  ", "date": "2019.07.01", "title": "10 души загинаха в самолетна катастрофа в Тексас"}
{"url": "https://www.bgonair.bg/denqt-on-air/2019-07-01/nesotsializiranite-pokoleniya-romi-se-prevrashtali-v-problem-za-natsionalnata-sigurnost", "text": "\r\n Месеци след като вицепремиерът и лидер на ВМРО Красимир Каракачанов представи пред обществото своята Концепция за промени в политиката за интеграция на ромския етнос в България, съвсем скоро ще я внесе за разглеждане. Това каза общинският съветник от ВМРО в Столичната община Карлос Контрера, който посочи още, че е факт, че тази концепция трябва да се приеме и дори да се обогати. \"Преди месеци, когато започнахме този дебат, заявих, че очакваме предложения и то конструктивни. Проблемът с тази огромна маса от хора, която се е десоциализирала, не е партиен проблем. Това е проблем на държавата. Виждате низ от инциденти, които показват, че сред нас живеят поколения, за които човешкият живот, достойнство и морал не са валидни\", подчерта Карлос Контрера в студиото на \"Денят ON AIR\". По думите му основната идея на концепцията, която вицепремиерът Каракачанов предстои да внесе официално за разглеждане, е да наложи отново законността в местата където тя липсва. Според него с тази задача не могат да се справят различни неправителствени организации или дори Църквата. \"Няма как НПО-та или Църквата да запълни този правен и властови вакуум. Как НПО-ата ще решат проблема с безразборната раждаемост, с безотговорното родителство в държавата. Как ще решат въпроса с раздутия социален пакет, който се ползва за паразитиране\", настоя Карлос Контрера пред Bulgaria ON AIR. Общинският съветник допълни още, че по концепцията се водят преговори с различен интензитет. Контрера подчерта, че трябва да се работи по превенция на национално ниво и срещу евентуален мигрантски натиск. Според него в тази насока има какво още да се направи, защото инцидентите показват, че хора от центровете от отворен тип в София извършват престъпления и може да са съпричастни към други. Представителят на ВМРО посочи още, че партията се готви за предстоящите местни избори през есента, а целта им на тях е затвърждаване или надграждане на резултата от евровота. Харесайте и страницата ни във Facebook ", "date": "2019.07.01", "title": "Несоциализираните поколения роми се превръщали в проблем за националната сигурност"}
{"url": "https://www.bgonair.bg/reportazhi/2019-07-01/zhega-po-spirkite-lyatnoto-razpisanie-na-stolichniya-gradski-transport-e-v-sila", "text": "\r\n От днес влиза лятното разписание на столичния градски транспорт. Хората ще чакат по-дълго време във все по-големите жеги. Причината е че шофьорите на градския транспорт излизат в отпуски, а това налага разреден график на автобусите. Според \"Спаси София\", времето прекарано в чакане на градския транспорт през лятото ще се удължи до 10 - 15 минути. От Центъра за градска мобилност обясниха че лятното разписание ще е през юли и август. С месец по-кратко спрямо предишни години.  Харесайте и страницата ни във Facebook ", "date": "2019.07.01", "title": "Жега по спирките: Лятното разписание на столичния градски транспорт е в сила"}
{"url": "https://www.bgonair.bg/world/2019-07-01/kristalina-georgieva-mozhe-da-zaeme-posta-predsedatel-na-evropeyskiya-savet", "text": "\r\n Евролидерите отново не постигнаха компромис за разпределението на ключовите постове в Европейския съюз. Държавните и правителствените глави на страните членки се събират отново утре сутрин, след като снощи и днес не успяха да стигнат до решение.  Извънредната среща на върха постави рекорд по продължителност, надминавайки дори разговорите по време на гръцката криза през 2010 година.  Най-спорният въпрос на масата остава кой да стане председател на новата Европейска комисия. Засега фаворит е водещият кандидат на социалдемократите Франс Тимерманс.  За председател на Европейския съвет пък се спряга името на Кристалина Георгиева. Какви са шансовете ѝ да заеме един от водещите постове, коментира премиерът Бойко Борисов. \"Пуснаха се и Мария Габриел и Кристалина Георгиева, защото искаха да има и българин сред имената. Това, което предлагаха, е върховният представител. Тази тема на мен не ми е интересна, защото така си губя комисар\", посочи Борисов. И добави, че Георгиева няма шанс за заемане на поста, тъй като там либералите са неотстъпчиви.", "date": "2019.07.01", "title": "Кристалина Георгиева може да заеме поста председател на Европейския съвет"}
{"url": "https://www.bgonair.bg/world/2019-07-01/protesti-i-sblasatsi-v-hong-kong-stigna-se-do-blokadi-na-osnovni-patishta", "text": "\r\n Протести и сблъсъци в Хонг Конг. Хиляди демонстранти излязоха по улиците, за да се включат в продемократично шествие по време на годишнината от връщането на бившата британска колония на Китай. Те блокираха ключови пътни артерии и правителствени сгради.  Стигна се до ескалация на напрежението. Органите на реда използваха сълзотворен газ и гумени куршуми, за да разпръснат тълпите. Безредиците обаче не прекратиха подкотовката за церемония по отбелязването на годишнината.  На по-малко от километър от протестиращите местните власти, начело с лидера на Хонг Конг - Кари Лам, отбелязаха събитието при затегнати мерки за сигурност. През последния месец Хонг Конг е разтърсен от масови протести и сблъсъци. Причината е спорен законопроект, който позволява екстрадицията в Китай. Харесайте страницата ни във Facebook ", "date": "2019.07.01", "title": "Протести и сблъсъци в Хонг Конг: Блокада на основни пътища и сгради"}
{"url": "https://www.bgonair.bg/world/2019-07-01/gaz-i-gumeni-kurshumi-sreshtu-uchastnitsi-v-gey-parad-v-istanbul", "text": "\r\n Полицията в Истанбул използва сълзотворен газ и гумени куршуми срещу участници в гей парад. За пета поредна година провеждането на шествието в града беше забранено.  Въпреки това няколко стотин представители на гей общността се събраха за традиционния митинг. Някои от участниците в така наречения ''Парад на гордостта'' издигнаха лозунги в подкрепа на хората с различна сексуална ориентация. А други скандираха \"Ние няма да мълчим\" и \"Рамо до рамо срещу фашизма\".  Шествието се проведе близо до булевард \"Истиклял\" и площад \"Таксим\", където първоначално организиторите бяха планирали да протече шествието.  Органите на реда обаче попречиха на тези планове, а безредиците в града продължиха до късно през нощта. Има ранени и задържани. Харесайте страницата ни във Facebook ", "date": "2019.07.01", "title": "Газ и гумени куршуми срещу участници в гей парад в Истанбул"}
{"url": "https://www.bgonair.bg/world/2019-07-01/napadenie-v-kabul-nad-100-dushi-postradaha-sred-tyah-i-35-detsa", "text": "Най-малко 100 души, сред които и 35 деца, бяха ранени при експлозия в центъра на афганистанската столица Кабул, след като камион, пълен с експлозиви, се взриви край сграда на Министерството на отбраната.  Нападението се е случило в един от най-натоварените часове. След експлозията поне трима въоръжени мъже нахлули в сградата и открили стрелба срещу силите за сигурност.  Според световните информационни агенции, при нападението има и загинали, но към момента техният брой остава противоречив.  Талибаните поеха отговорност за атаката, на фона на седмия кръг на мирни преговори, водени от Съединените щати с групировката, за прекратяване на войната в Афганистан. Харесайте страницата ни във Facebook ", "date": "2019.07.01", "title": "Нападение в Кабул: Над 100 души пострадаха, сред тях и 35 деца"}
{"url": "https://www.bgonair.bg/denqt-on-air/2019-07-01/sporat-za-partiynite-subsidii-nyama-da-bade-reshen-skoro-smyatat-politolozi", "text": "\r\n Спорът за размера на партийните субсидии няма да бъде решен скоро. Това заявиха в \" \" политолозите доц. Стойчо Стойчев и Георги Киряков. Те са категорични, че субсидиите няма как да останат в сегашния им размер от 11 лева, но и няма как да бъдат намалени на 1 лев, каквато е обществената нагласа. Стойчев допълни, че все още не вижда воля от политическите партии да седнат и да обсъдят въпроса със субсидиите. Политологът също така коментира и евентуалната кандидатура на Мария Габриел или Кристалина Георгиева за външен министър на Европейския съюз.  \"Няма воля за консултации за партийните субсидии, тъй като стремежът на партиите е да остане старият режим. Партиите получават страшно много пари. В момента тяхното финансиране е порочно. С 35 хиляди гласа партия получава 400 000 лева субсидия. Освен това липсва каквато и да било отчетност за изхарчените пари. Бойко Борисов иска родният еврокомисар да има реален ресор. Външната политика обаче не е такъв. България би спечелила от пост, където има реални инвестиции. Ние нямаме влиятелни партийци в ЕНП и не можем да участваме във вътрешното пренареждане\", обясни Стойчев. Неговият колега Георги Киряков пък допълни, че ако субсидиите бъдат намалени, то малките партии ще изчезнат.  \"Темата за партийните субсидии вече се изтощи, а все още няма решение какъв ще е техният размер. Нито 1 лев ще е достатъчен, нито тя трябва да остане 12 лева. Малките партии не могат да живеят със субсидия по-малка от 12 лева - просто не могат да си покриват разходите и да продължат своята дейност. Ако партията няма финaнсиране, тя е обречена на край, въпреки добрите си идеи. Предложението на правителството ни за поста външен министър на Европа е странно. Аматьорско е да мислим, че нашият кандидат ще получи такъв пост\", разясни Киряков пред  .    ", "date": "2019.07.01", "title": "Спорът за партийните субсидии няма да бъде решен скоро, смятат политолози"}
{"url": "https://www.bgonair.bg/bulgaria/2019-07-01/vzriviha-50-kilogramova-bomba-v-plovdiv", "text": "Военнослужещи от Сухопътни войски унищожиха 50-килограмовата авиационна бомба. Снарядът е бил открит в петък в Пловдив. Това съобщиха от пресцентъра на Министерство на отбраната, цитирани от  .   Невзривеният боеприпас е бил унищожен в учебния център \"Червен\". Бомбата е открита при изкопни работи до бл. 151 в ж.к. \"Тракия\" в града. Взривното устройство представлява силно корозирала 50-килограмова осколочна авиационна бомба без взривател и маркировка.   Снимка: Министерство на отбраната  ", "date": "2019.07.01", "title": "Взривиха 50-килограмова бомба в Пловдив"}
{"url": "https://www.bgonair.bg/bulgaria/2019-07-01/mazh-zagina-sled-udar-mezhdu-kola-i-avtobus-prevozvasht-detsa", "text": "Катастрофа между автобус, превозващ деца, и автомобил в ранния следобед до Рибарица взе една жертва. Няма пострадали деца. Загинал е обаче шофьорът на леката кола.  Час преди това на автомагистрала \"Тракия\" в посока Бургас се удариха автобус, превозващ деца от София към Китен, и лек автомобил със сръбска регистрация. При инцидента няма пострадали, но са нанесени материални щети на превозните средства.  ", "date": "2019.07.01", "title": "Мъж загина след удар между кола и автобус превозващ деца"}
{"url": "https://www.bgonair.bg/reportazhi/2019-07-01/3-godishno-ostanalo-zad-volana-na-kola-i-pregazilo-zhena", "text": "\r\n С опасност за живота е 81-годишна жена от Хасково, след като кола я блъсна на тротоара пред блока, където живее. Зад волана е било 3-годишно дете, което подкарало паркирания автомобил.  Инцидентът се случва в събота малко преди 19:00 часа пред блок 39 на булевард \"В.Левски\" в Хасково. 81-годишната Албена Александрова била излязла пред входа на хладно. Пет минути по-късно напълно изневиделица на тротоар връхлетяла кола и я ударила.  Оказало се, че зад волана на колата е 3-годишно дете. То било оставено само в превозното средство, а бащата разговарял със съсед на пътя.  Хората разказват, че бащата отглеждал детето сам. Всеки ден обикалял с него махалата, като то винаги стояло в скута му и въртяло кормилото, докато шофира.  След случая 81-годишната жена е в реанимационното отделение на хасковската болница. Тя е в много тежко състояние с опасност за живота. Единият ѝ крак е ампутиран, а другият е счупен на няколко места. По случая е образувано досъдебно производство.  Харесайте и страницата ни във Facebook ", "date": "2019.07.01", "title": "3-годишно останало зад волана на кола и прегазило жена"}
{"url": "https://www.bgonair.bg/direktno/2019-07-01/pametnikat-na-savetskata-armiya-mozhe-da-e-pod-sarkofag", "text": "\r\n Арх. Борислав Игнатов предлага паметникът на Съветската армия да бъде сложен под саркофаг и около него да има изградена зеленина. Според арх. Любо Георгиев от Визия за София може да се запази основата на паметника и върху нея да има различни инсталации. И двамата госта в предаването   по   са на мнение, че надстроените сгради незаконно или остъклените тераси са много. А в същото време нямаме култура да спазваме наредбите.  ", "date": "2019.07.01", "title": "Паметникът на Съветската армия може да е под саркофаг"}
{"url": "https://www.bgonair.bg/world/2019-07-01/balgarski-samolet-sas-152-dushi-na-borda-se-prizemi-s-povreden-kolesnik-v-tel-aviv", "text": "Български самолет със 152 души на борда на чартърна авиокомпания \"Електра Еъруейз\" се приземи с повреден колесник в Тел Авив. Той е изпълнявал полет от Кьолн за Тел Авив. Една от гумите на машината се е взривила още при излитането и е имало сериозни опасения, че няма да може да се приземи нормално. След излитането на пистата са намерени останки от гумата. Военни самолети са извършили проверка на състоянието на колесника още във въздуха. Полетите на летище \"Бен Гурион\" бяха спрени. На място бяха изпратени 100 линейки и пожарни автомобили. В крайна сметка самолетът се е приземил успешно.  Снима: Reuters", "date": "2019.07.01", "title": "Български самолет със 152 души на борда се приземи с повреден колесник в Тел Авив"}
{"url": "https://www.bgonair.bg/operatsiya-istoriya/2019-07-01/za-borbata-koresh-i-nasledstvoto-na-prabalgarite", "text": "\r\n За борбата и бойна традиция кореш на древните българи разказват президентът на Българската федерация по кореш Иван Автутов и доц. д-р Йордан Йорданов  по  . Във втората част на предаването Руслан Вуцов, син на близкия приятел на Георги Аспарухов - Иван Вуцов, разказва емоционално истинската история за живота и смъртта на Гунди.  ", "date": "2019.07.01", "title": "За борбата кореш и наследството на прабългарите"}
{"url": "https://www.bgonair.bg/bulgaria/2019-07-01/zasilen-trafik-na-am-trakiya-politsiya-podpomaga-dvizhenieto", "text": "Спешни мерки срещу засиления трафик по пътищата у нас в разгара на летния сезон. На всеки 30 минути на софийска територия на магистрала \"Тракия\" се спират товарните автомобили, съобщават от МВР. Причината за въведената временна организация е засиленият и в двете посоки трафик, както и ремонтните дейности в района на 12-ия км на магистралата. Полицейските екипи са на място и подпомагат движението, като регулярно спират движението на тежкотоварните. От \"Пътна полиция\" препоръчват на излизащите от София да ползват обходния маршрут Нови хан - Вакарел.", "date": "2019.07.01", "title": "Засилен трафик на АМ \"Тракия\": Полиция подпомага движението"}
{"url": "https://www.bgonair.bg/bulgaria/2019-07-01/otlozhiha-puskaneto-na-tol-sistemata-za-sledvashtata-godina", "text": "\r\n Отложиха пускането на тол системата за следващата година. Първоначално тя трябваше да заработи още през есента. Реалното таксуване на автомобилите над 3 тона и половина обаче, ще започне най-късно на 1 март 2020 година. Причината за отлагането са притесненията на превозвачите относно тарифите за изминат километър. Тестовете на тол системата ще започнат в средата на август тази година. На този етап тя трябва да обхване около 6 хиляди километра от пътната мрежа на страната. Това включва първокласните пътища и магистралите, както и част от второкласните. Александър Ненков, народен представител от ГЕРБ, обясни, че ако системата заработи технически на достатъчно добро ниво и ако се постигне по-бързо необходимият компромис между двете страни, то тя може да стартира и много по-рано от тази дата.  Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.07.01", "title": "Отложиха пускането на тол системата за следващата година "}
{"url": "https://www.bgonair.bg/bulgaria/2019-07-01/kilometrichni-opashki-blokiraha-granichnite-punktove", "text": "\r\n Четвърти ден продължават задръстванията на граничен пункт \"Кулата\". Въпреки, че днес е работен ден, трафикът в посока Гърция отново е натоварен.  Колона от автомобили се оформи още рано сутринта – към осем часа опашката от чакащи беше близо два километра. От Гранична полиция за пореден път увериха, че работят на пълни обороти, с максимален брой гишета на границата. Забавяне се получава от засиления поток на туристи извън евросъюза, както и заради често липсващите декларации за децата, които пътуват без единия от родителите си. От Гранична полиция припомниха, че актовете за раждане на български граждани не са документи за пътуване. Опашка тази сутрин се образува и на влизане в България. Повече от 13 хиляди автомобила са преминали през \"Маказа\" за 48 часа в почивните дни.  ", "date": "2019.07.01", "title": "Километрични опашки блокираха граничните пунктове"}
