{"url": "https://www.bgonair.bg/economy/2018-11-13/iran-podkrepi-ideyata-za-gazov-hab-balkan-v-balgariya", "text": "Иран подкрепя идеята за изграждането на газоразпределителния център \"Балкан\" в България, заяви посланикът на Иран в нашата страна Н.Пр. Сейед Мохаммад Джавад Расули по време на среща с енергийния министър Теменужка Петкова, съобщиха от Министерството на енергетиката.  Концепцията за изграждане на газоразпределителен център на територията на България бе една от централните теми, които обсъдиха двамата.  \"Радваме се, че можем да помогнем за реализацията на този проект и да задълбочим сътрудничеството си в енергийната област\", заключи посланикът на ислямска република. Петкова представи пред своя гост концепцията, разработена съвместно с Европейската комисия (ЕК) и подчерта, че проектът е получил подкрепата на изпълнителния орган на Европейския съюз (ЕС) като важен за енергийната сигурност и либерализацията на търговията в целия регион на Югоизточна Европа. До момента е направено предпроектно проучване за газоразпределителния център, в което се разглеждат няколко източника за доставки на природен газ – от Русия, от Каспийския регион през междусистемната връзка с Гърция, от Румъния, както и евентуален местен добив от дълбоко Черно море, където в момента се осъществяват проучвания. Доставки на природен газ от Иран, който е един от водещите световни производители, биха били още един възможен източник за захранване на хъба, смята българският енергиен министър. Петкова запозна Расули и с перспективата България да участва в изграждането на терминала за втечнен природен газ край Александруполис. \"Ние разглеждаме това като допълнителна възможност за диверсификация на източниците и маршрутите и гарантиране сигурността на доставките\", подчерта тя. По нейните думи много добре развитата национална и транзитна инфраструктура в страната осигурява отлични възможности за изграждане на газоразпределителния център.  ", "date": "2018.11.13", "title": "Иран подкрепи идеята за газов хъб \"Балкан\" в България"}
{"url": "https://www.bgonair.bg/world/2018-11-13/velikobritaniya-i-es-sa-dogovorili-tehnichesko-sporazumenie-za-brexit", "text": "Великобритания и ЕС са договорили техническо споразумение за Brexit. То засяга сделката за разрешаване на основния висящ въпрос - този за ирландската граница. Очаква се утре да има специално заседание на британското правителство. Преди него обаче премиерът Тереза Мей ще разговаря с всеки министър поотделно. Според анализатори това не е първият път, когато позициите на Лондон и Брюксел се доближават и се съобщава за пробив.", "date": "2018.11.13", "title": "Великобритания и ЕС са договорили техническо споразумение за Brexit"}
{"url": "https://www.bgonair.bg/world/2018-11-13/parizh-spira-starite-dizeli-ot-dogodina", "text": "Битката на Париж срещу замърсяващите въздуха дизели навлезе в нов етап тази седмица, след като френската столица забрани достъпа на коли, надхвърлили 20 години в града и заобикалящите го части. Това беше гласувано тази седмица от градския съвет. Ограничението влиза в сила от 1 юли догодина и обхваща дизелови коли, произведени преди 2001 година. Забранената територия включва Париж и 79 общини, обхванати от околовръстното шосе А86.  Според френския вестник Le Figaro това решение ще засегне около 800 000 коли, като все още няма обявени мерки за това какво ще се случи с тези коли, като се очаква дилърите на големите автомобилни марки да предложат на клиентите схема за изкупуването им срещу покупка на нов автомобил. Париж е най-напред в Европа в битката със старите дизели. Догодина влиза забраната на колите отпреди 2000 година, а след това – през 2021 година, ще влезе в сила още една забрана, която ще обхване дизелите, произведени между 2001 и 2004 година.  После ще има забрани и за бензинови автомобили, като идеята е, че през 2030 година в Париж не би трябвало да има автомобили с двигатели с вътрешно горене.  Освен Париж и Франция, строги мерки срещу дизелите се взимат още в Германия, Италия, Испания, Мексико и Гърция, като южната ни съседка планира забрана на дизеловите коли от 2025 година.", "date": "2018.11.13", "title": "Париж спира старите дизели от догодина"}
{"url": "https://www.bgonair.bg/world/2018-11-13/dokladat-na-ek-za-rumaniya-katastrofalen", "text": "Европейската комисия публикува катастрофален доклад за Румъния по механизма за наблюдение на реформите в съдебната власт, даде й нови задачи и открито я предупреди, че не може да става и дума за прекратяване на мораториума догодина. В доклада се казва, че постигнатият напредък е изличен, а позитивната оценка на Брюксел от януари 2017 г е поставена под въпрос. Еврокомисията е особено критична по отношение на независимостта на съдебната власт, реформата в правосъдната система и справянето с корупцията по високите етажи на властта. За разлика от България, където 3 от 17-те препоръки, дадени миналата година, се обявяват за изпълнени, за Румъния Еврокомисията поставя допълнителни задачи и обявява, че мониторингът трябва да продължи, без да се ангажира със срокове. \"Съжалявам, че Румъния не само замрази реформите, но отвори отново и се върна назад по въпроси, където беше постигнат напредък през последните 10 г.\", заяви първият заместник на Юнкер Франс Тимерманс, който отговаря за наблюдението върху България и Румъния. Според Тимерманс най-големият проблем на социалистическото правителство в Румъния е отстъплението в битката с корупцията и с ограничаването на магистратската независимост в резултат на последните промени в закона за съдебната власт. Тимерманс дава да се разбере, че не може да става и дума за прекратяване на мониторинга преди Букурещ да предприеме кардинални стъпки да се поправи. \"12-те препоръки, дадени през януари 2017 г., вече не са достатъчни, за да се изпълни насоката, дадена от президента Жан-Клод Юнкер в началото да мандата му, за приключване на механизма за наблюдение до края на мандата на сегашната Комисия\", обяви Европейската комисия. Юнкер обеща на София и Букурещ сваляне на мониторинга до идната есен, когато трябва да напусне поста си. Заедно с доклада Еврокомисията издава още 8 допълнителни препоръки на властите в Румъния, които те трябва да изпълнят в добавка към 12-те условия от миналата година, които също се смятат за нереализирани. През януари 2017 г. за десетата годишнина на механизма Брюксел раздаде задачи на София и Букурещ с обещанието, че достатъчен напредък по тях ще позволи прекратяване на наблюдението. Новите цели пред Румъния включват незабавна отмяна на промените, направени в закона за съдебната власт, прекратяване на кадруването на магистрати и обявяване на конкурс за нов професионалист за шеф на агенцията за борба с корупцията, както спешно замразяване на промените в наказателния и наказателно-процесуалния кодекс. Междувременно Европейският парламент гласува с голямо мнозинство резолюция, в която критикува правителството на премиера Виорика Данчила за предприетите съдебни реформи и за уволняването на шефката на агенцията за борба с корупцията по върховете на властта Лаура Кьовеши. В резолюцията се изразява съмнение, че реформите на социалистическото правителство ще позволят ефективна борба с корупцията и се настоява за засилване на парламентарния контрол върху разузнавателните служба. Осъжда се полицейското насилие срещу гражданските протести срещу законодателните промени, започнали в началото на годината. Позицията на Европарламента беше подкрепена от големите парламентарни групи и само консерваторите и популистите защитиха действията на лявото румънско правителство. Евросоциалистите настояха, че наблюдението на Румъния трябва да се запази, но и да се разпростре и върху всички европейски държави. Според тях Еврокомисията трябва да се заеме с ежегодно следене на спазването на върховенството на закона в 27-те членки, а не само в България и Румъния. Остро критичният доклад и вотът в Европарламента ще задълбочат властовата криза в страната. Румънският президент Карл Йоханис наля допълнително масло в огъня, предупреждавайки, че страната му не е готова за първото си председателство на Съвета на ЕС, което започва от Нова година. В понеделник в Букурещ Йоханис заяви, че подготовката е \"излязла извън релси\" и че правителството трябва да подаде оставка. Миналата седмица европейският министър Виктор Негреску, който се занимава с подготовката се оттегли, без да обявява публично мотивите си.", "date": "2018.11.13", "title": "Докладът на ЕК за Румъния - катастрофален"}
{"url": "https://www.bgonair.bg/world/2018-11-13/ek-s-dokladi-za-balgariya-i-rumaniya-ima-oshte-preporaki", "text": "Европейската комисия представя в този момент годишните си доклади за България и Румъния в Страсбург и частично прекратява наблюдението над България и изрази готовност да го прекрати изцяло догодина. От представянето става ясно, че докладите ще останат докато двете страни не изпълнят всички препоръки - 6 за България и 4 за Румъния . Българските управляващи и Брюксел се надяват мониторингът над страната ни да отпадне до края на мандата на настоящата Европейска комисия, който приключва в края на октомври следващата година. ", "date": "2018.11.13", "title": "ЕК с доклади за България и Румъния - има още препоръки"}
{"url": "https://www.bgonair.bg/bulgaria/2018-11-13/zov-za-pomosht-rodilka-ot-shumen-speshno-se-nuzhdae-ot-krav", "text": "Родилка от Шумен се нуждае спешно от кръв, алармираха нейни близки във Facebook.  Вчера Магдалена Иванова е станала майка на близнаци. Бебетата са родени със секцио, но родилката е изпаднала в кома.  В момента младата жена е настанена в реанимацията на болницата Шумен. Кръвната група на Магдалена е нулева с положителен резус фактор.  Сестрата на Магдалена - Виктория, уточни, че желаещи могат да дарят кръв във всеки град в страната.  Кръвната група на дарителя също не е от значение.  При даряване обаче трябва да бъдат посочени трите имена на родилката - Магдалена Василева Иванова, както и че е настанена в реанимацията на Многопрофилната болница за активно лечение в Шумен.  Всички дарители трябва да снимат бележката си и да я изпратят чрез Viber на сестрата на Магдалена - Виктория, на тел. номер 0899 676 631.", "date": "2018.11.13", "title": "Зов за помощ: Родилка от Шумен спешно се нуждае от кръв"}
{"url": "https://www.bgonair.bg/sutreshen-blok/2018-11-13/zimniyat-turisticheski-sezon-idva-oshte-nyamame-snyag-no-i-kadrite-lipsvat", "text": "\r\n Нов туристически сезон е на прага. Като лятото и през зимата пак липсват кадри за бизнеса по курортите, въпреки че туризмът дава 12% от БВП. Поскъпването на стоки и услуги вдига и цените на кувертите за Нова година, а и на тези за евентуална зимна ваканция по ски пистите. И докато ръст в туризма има, и то устойчив, липсата на кадри продължава. Бившият председател на Агенцията по туризма Анелия Крушкова коментира в студиото на  , че този проблем продължава вече няколко години и са нужни усилия от бизнеса и политиците, за да бъде решен. \" , подчерта тя. Крушкова поясни, че кадрите не остават у нас, защото обучението им не е обвързано с бизнеса и защото стабилността, която биха искали да имат работещите в туризма, се намира в чужбина. Константин Занков от Института за анализи и прогнози в туризма пък обясни, че липсата на кадри кара бизнеса да търси хора, които не са обучени, а неподготвените работници няма как да защитят цената на нощувката. , допълни още Занков пред  . Двамата коментираха и повишението в цените на новогодишните куверти и като цяло на една ски почивка по българските курорти. Анелия Крушквоа и Константин Занков подчертаха, че най-скъпите куверти винаги свършват най-бързо, а най-евтините се изчерпват последно и двамата бяха категорични, че щом има туристи, които да плащат по над 3200 евро за новогодишен пакет за няколко дни за двама, значи България разчупва определението за евтина алкохолна дестинация.", "date": "2018.11.13", "title": "Зимният туристически сезон идва: Още нямаме сняг, но и кадрите липсват"}
{"url": "https://www.bgonair.bg/denqt-on-air/2018-11-13/naprezhenie-mezhdu-gaza-i-izrael-stradat-tvarde-mnogo-nevinni-grazhdani", "text": "\r\n Ескалация на напрежението по Ивицата Газа. Израел и \"Хамас\" си размениха въздушни удари. Един човек загина, а други 53-ма са ранени, след като палестински бойци изстреляха късно снощи 370 ракети срещу обекти в Израел. Това е най-сериозното изостряне на ситуацията в района от 2014 година насам. \"През последните няколко часа ситуацията започна да се успокоява. Това, което се случи обаче беше ужасно за гражданите на Южен Израел. Гражданите прекараха нощта в скривалища, твърде много невинни пострадаха. Всички се надяваме, че благодарение на някои посредници обстановката ще се нормализира\", коментира в студиото на   посланикът на Израел в България Ирит Лилиан. Палестинската паравоенна организация \"Хамас\", която контролира Ивицата Газа, пое отговорност за атаката срещу Израел от вчера.  Въоръжените сили на Израел също са извършили атаки по ключови обекти на \"Хамас\". Те са ударили над 70 позиции на екстремистите в Ивицата Газа по земя и въздух. Сред тях са обект на военното разузнаване на \"Хамас\" и сградата на телевизията на организацията \"Ал Акса\". Ескалацията на напрежението заплашва да заличи усилията на ОНН, Египет и Катар за постигането на дългосрочно примирие в района. \"Отношенията между \"Хамас\" и Израел са на приливи и отливи. За съжаление нападенията продължават от 2005 година. Ивицата Газа трябваше да стане една независима единица, която да се оправя сама и да положи усилия за развитието, както и за по-добър живот на своите граждани. Вместо това обаче те са се съсредоточили върху тероризма срещу Израел\", отбеляза още Ирит Лилиан пред", "date": "2018.11.13", "title": "Напрежение между Газа и Израел: Страдат твърде много невинни граждани"}
{"url": "https://www.bgonair.bg/world/2018-11-13/oganyat-v-kaliforniya-izpepeli-hilyadi-domove-v-neizvestnost-sa-nad-200-dushi", "text": "Расте броят на жертвите на най-опустошителния пожар в историята на Калифорния. Загиналите са вече 44, а изпепелените домове са хиляди. В неизвестност са над 200 души. Силните ветрове затрудняват работата на пожарникарите, които се опитват да овладеят стихията. На юг пламъците достигнаха Малибу и изпепелиха имения на звезди от шоубизнеса. Президентът Доналд Тръмп обяви \"бедствено положение\" в щата, което ще позволи изпращането на допълнителна федерална помощ към Калифорния.", "date": "2018.11.13", "title": "Огънят в Калифорния изпепели хиляди домове, в неизвестност са над 200 души"}
{"url": "https://www.bgonair.bg/world/2018-11-13/nikola-gruevski-e-potarsil-politichesko-ubezhishte-v-ungariya", "text": "Бившият македонски премиер е потърсил политическо убежище в Унгария. Това обяви самият Груевски на личната си страница във Facebook.  В статуса той посочва и причините да избяга в Будапеща - получавал е смъртни заплахи през последните няколко дни.  И допълва, че никога няма да отстъпи, както и че винаги ще остане верен на каузата на страната си.  Никола Груевски е в неизвестност от петък, когато трябваше да започне да излежава присъдата си за злоупотреба с влияние. От вчера се издирва официално от властите в страната.", "date": "2018.11.13", "title": "Никола Груевски е потърсил политическо убежище в Унгария"}
{"url": "https://www.bgonair.bg/denqt-on-air/2018-11-13/zhurnalist-sarbiya-provede-edno-dosta-respektirashto-uchenie", "text": "\r\n Бившият македонски премиер е потърсил политическо убежище в Унгария. Това обяви самият Груевски на личната си страница във Facebook. В статуса той посочва и причините да избяга в Будапеща - получавал е смъртни заплахи през последните няколко дни. Никола Груевски е в неизвестност от петък, когато трябваше да започне да излежава присъдата си за злоупотреба с влияние. От вчера се издирва официално от властите в страната. Международникът и журналист Николай Коев обаче не вярва, че Груевски е потърсил убежище в Унгария. \"Заев не вярва Груевски да е напуснал Македония. Всичко е в сферата на предположенията. От ВМРО сигнализираха, че се извършват репресии в страната. В мрежите всичко бе иронизирано - появиха се снимки, поезия дори. Това подсказва равнището на политическата култура в Македония. Реално всичко идва от закупуването на един автомобил за 600 хил. евро - Mercedes\", обясни още експертът в \"Денят ON AIR\". По думите му има доста по-голяма логика Груевски да се е покрил в Турция, въпреки че и там искането на убежище би било трудно. Той коментира и проведените в Сърбия големи военни учения, с които страната отбеляза 100 години от края на Първата световна война. Коев е на мнение, че западната ни съседка показва сила на фона на нарастващо напрежение с Косово. Маневрите с името \"Век на победителите\", включват 8 000 войници, 100 танка и изтребители Миг-29, доставени от Русия. \"По начало това беше едно доста респектиращо учение. От доста отдавна Сърбия не беше правила такова учение. Сръбската армия е в период на сериозно въоръжаване. Те ще получат от Китай безпилотни летателни средства. Те определено разширяват възможностите на своята армия\", допълни журналситът пред Bulgaria ON AIR.", "date": "2018.11.13", "title": "Журналист: Сърбия проведе едно доста респектиращо военно учение"}
{"url": "https://www.bgonair.bg/bulgaria/2018-11-13/strelochnik-manevrist-e-zaginal-na-starata-gara-vav-varna", "text": "58-годишен стрелочник-маневрист загина в района на старата гара във Варна, съобщиха от пресслужбата на Апелативната прокуратура, информира  . Загиналият мъж е разкачил локомотив от два вагона, които излизали от ремонтното депо. Последвал удар, при който мъжът е паднал и загинал. На мястото на инцидента е извършен оглед от следовател от Окръжния следствен отдел при Окръжната прокуратура във Варна. Образувано е досъдебно производство, което трябва да изясни причините и обстоятелствата за смъртната злополука.", "date": "2018.11.13", "title": "Стрелочник - маневрист е загинал на старата гара във Варна"}
{"url": "https://www.bgonair.bg/bulgaria/2018-11-13/nito-edin-protest-ne-pozvolyava-blokiraneto-na-pat-kategorichni-sa-ot-mvr", "text": "Предварително заявените в много градове в страната протести преминават при добър обществен ред. Въпреки отделни провокации, които създават напрежение, служителите на реда действат съобразно правомощията си, информират от пресцентъра на МВР. От полицията припомнят, че няма протест, който да разрешава блокирането на магистрали и главни пътища, законите трябва да важат за всички и в този смисъл е задължително спазването на дадените от служителите указания. Снощи, в рамките на протестните действия в Добрич са се включили близо 70 моторни превозни средства, като 13 от водачите са блокирали част от пътните артерии. След многократни приканвания да освободят движението и получен категоричен отказ и с цел недопускане на образуване на колони от изчакващи автомобили, полицейските служители осигуриха обходен маршрут за преминаване, посочват от МВР. Към нарушителите ще бъдат предприети мерки по ЗДвП и Закона за административните нарушения и наказания. По време на шествието вчера в столицата е нямало сериозни нарушения на обществения ред. В районно управление са били отведени двама 14-годишни младежи, които след снемане на обяснения, са предадени на родителите им. Две нерегламентирано затворени кръстовища и осем установени нарушения на Закона за движение по пътищата е резултатът по време на протестните действия на 11 ноември в Силистра. Не са допуснати груби нарушения на обществения ред. В разрез със законоустановените норми протестиращите са затворили за движение възлово кръстовище, образувано от бул. \"Македония\" и \"Добруджа\" и \"Добрич\", както и кръстовището между път I-7, II-21 и III-213 извън града, което е довело до създаване на напрежение сред водачите. За констатирани нарушения са съставени 8 фиша по Закона за движение по пътищата. Отново на 11 ноември по време на протестните действия от 14 до 21 часа нерегламентирано е била затворена автомагистрала \"Струма\" преди ГКПП-Кулата, което причини затруднение в движението и преминаването през граничния пункт. За часове бяха блокирани и пътища, водещи към Благоевград откъм районите на селата Железница и Церово. Полицейски служители от Варна са предотвратили своевременно задълбочаването на конфликт, възникнал между симпатизанти на политическо движение и други участници в протеста, провел се на 12 ноември. Няма пострадали при инцидента, участниците в него са установени. Във връзка с протестните действия през почивните дни на територията на Варна са санкционирани петима водачи на автомобили по ЗДвП заради възпрепятсване на нормалното придвижване на граждани по пътните артерии на Варна. При проведените в неделя протестни действия на територията на Ловешка област на едно лице е било издадено полицейско разпореждане за опит за организиране на незаконосъобразни действия. Заради затваряне на основни пътища в района на Троян са били задържани двама мъже. Образувани са едно досъдебно производство и едно бързо производство за управление на МПС в срока на изтърпяване на принудителна административна мярка за временно отнемане на СУМПС, съставени са и актове по УБДХ, ЗДвП и ЗБДЛ. Във Видин, при проведеното спонтанно автошествие на 11 ноември, полицейските служители незабавно са създали организация за регулиране на уличното движение и осигуряване на обществения ред. Участниците стриктно са изпълнявали указанията на контролните органи, няма санкционирани. В понеделник е проведено и шествие, определено като автопоход, разрешено от Община-Перник за пътен възел \"Даскалово\". В хода на протеста е била блокирана автомагистрала \"Люлин\", свързваща с автомагистрала \"Струма\". Полицейските служители са реагирали на изплъзнал се от кордона младеж. След водени преговори движението е възстановено. В района на Ботевград, на входа на с. Врачеш, протестиращите, излезли на нерегламентирано шествие, са блокирали движението по пътя. След извършен задълбочен анализ на разпространените кадри са установени към момента 12 от активните участници. Съставени са 3 акта по ЗДвП, 3 акта по Закона за МВР, 2 акта по Закона за Събранията, митингите и манифестациите и 5 предупредителни протокола. Предстои установяване на другите участници и вземане на отношение спрямо тях. По време на автомотошествието във Велико Търново протестиращите са затворили главен път I-4 на кръгово кръстовище ул. \"Магистрална\" и ул. \"Краков\" в града и в двете посоки. Проведени са беседи с организатори и участници в протеста, с цел да се предотвратят действия, които нарушават обществения ред и маршрута на движение. Съставени са 12 предупредителни протокола.", "date": "2018.11.13", "title": "Нито един протест не позволява блокирането на път, категорични са от МВР"}
{"url": "https://www.bgonair.bg/bulgaria/2018-11-13/kfn-smetna-80-ot-shofyorite-shte-plashtat-po-malko-s-bonus-malus", "text": "80% от собствениците на автомобили ще плащат по-евтина \"Гражданска отговорност\" с въвеждане на системата \"бонус-малус\", тъй като ще попаднат в бонус-класовете. Това сочат предварителните разчети на Комисията за финансов надзор. Под 1% от шофьорите ще бъдат в най-високите класове по малус, които предвиждат оскъпяване с 400%. Попадането в този клас най-често е следствие на виновно причинена смърт на пътя, уточняват от комисията. От КФН вече са започнали интензивни срещи с браншови асоциации и неправителствени организации във връзка с общественото обсъждане на предложенията, информира  . Целта е в диалог да се чуят конструктивни мнения, които да бъдат отразени в окончателния вариант на системата \"бонус-малус\". Системата предвижда коригиране на застрахователната премия в зависимост от поведението на водача. Има седем класа бонус (1-7), които ще се прилагат по отношение на собствениците на автомобили с безрисково поведение на пътя и за които премията ще се намалява. Максималното намаление ще бъде с 25 на сто от базовата премия. Ще има и дванадесет класа за малус (9-20), които ще се прилагат спрямо собствениците на автомобили с рисково поведение на пътя. За тях премията ще се увеличава, като максималното увеличение ще бъде 400% (четири пъти) спрямо базовата премия. При въвеждане на системата всички собственици на моторни превозни средства и автомобили ще бъдат поставени в базовия клас и няма да получават нито увеличение, нито намаление на застрахователната премия. Ако в рамките на една година от започването на системата не са причинени нарушения на пътя, нито са изплащани обезщетения за причинени вреди, съответният собственик или автомобил ще преминава в следващия по-нисък бонус-малус клас и при следващо сключване на застраховката ще получава намаление.", "date": "2018.11.13", "title": "КФН сметна: 80% от шофьорите ще плащат по-малко с \"бонус-малус\""}
{"url": "https://www.bgonair.bg/world/2018-11-13/izraelski-samoleti-razrushiha-sgradata-na-televiziyata-na-hamas", "text": "Израелски военни самолети бомбардираха и разрушиха сградата на телевизията на \"Хамас\" – \"Ал Акса\" в Ивицата Газа. Палестинците са били предупредени за удара и зданието е било своевременно евакуирано.  Бомбардировката на телевизията беше сред 70-те набелязани от Израел цели - всички свързани с групировките \"Хамас\" или \"Ислямски джихад\".  Напрежението ескалира, след като вчера само в рамките на един час от Ивицата Газа към Южен Израел бяха изстреляни близо 100 ракети – част от които бяха свалени от противоракетния щит. Съобщава се за жертви и ранени и от двете страни на границата.", "date": "2018.11.13", "title": "Израелски самолети разрушиха сградата на телевизията на \"Хамас\""}
{"url": "https://www.bgonair.bg/bulgaria/2018-11-13/deputatskite-zaplati-se-uvelichavat-predi-koleda-s-90-leva-poveche-shte-ima-i-za-borisov-i-radev", "text": "\r\n Депутатските заплати по правилник се изчисляват на база три средни работни заплати в обществения сектор.  Тъй като по данни на Националния статистически институт за последното тримесечие възнагражденията в администрацията са скочили, народните представители ще се зарадват на увеличение преди Коледа. То ще е с 90 лева.  Така базовата депутатска заплата ще стане 3519 лв. Възнагражденията на министри, премиер и президент също зависят от средната работна заплата.  Президентът получава по закон два пъти депутатската залата. През ноември базовото възнаграждение на държавния глава ще стане 7038 лв. но с клас прослужено време Румен Радев ще се подписва на над 11 000 лв.  Премиерът взима 55% над дептутатската заплата по закон. Така базовата заплата на министър-председателя става 5278 лв. С надбавка прослужено време Бойко Борисов от ноември ще се разписва на над 7000 лв. Министрите взимат с 30 на сто над депутатските заплати.  Заплатите на властта се преизчисляват на всеки три месеца. Сметката показва, че парите, които ще получават високите ешалони от ноември, не са рекорд за 2018 година. През февруари те са достигнали своя връх. Депутатски заплати тогава са били минимум 3540 лв. Заплатата на премиера е достигала 5487 лв., а на президента - 7080 лв.  От ноември ще се качат и заплатите на конституционните съдии, защото се изчисляват средноаритметично от тази на президент и председател на парламент.", "date": "2018.11.13", "title": "Депутатските заплати се увеличават преди Коледа с 90 лева - повече ще има и за Борисов и Радев"}
{"url": "https://www.bgonair.bg/world/2018-11-13/bashtata-na-spiderman-the-hulk-i-iron-man-stan-liy-pochina", "text": "На 95-годишна възраст почина Стан Лий – един от основателите на издателството \"Marvel Comics\", създало любими супергерои като Spiderman, Iron man и The Hulk. Лий е бил намерен в безпомощно състояние в дома си в Холивуд хилс, след което е закаран в болница, където е починал. През последната година той е страдал от няколко болести, включително пневмония и проблеми със зрението. Като писател и редактор Стан Лий има сериозен принос за израстването на \"Marvel\". През последните близо 20 години са правени игрални филми по десетки комикси на компанията, почти всички с персонажи, създадени от Лий.", "date": "2018.11.13", "title": "Бащата на Spiderman, The Hulk и Iron man Стан Лий почина"}
{"url": "https://www.bgonair.bg/bulgaria/2018-11-13/obzor-poredna-vecher-na-protesti-i-blokadi-v-stranata-sblasatsi-vav-varna", "text": "\r\n Поредна вечер на протести в страната. Недоволни от високите цени на горивата и ниските доходи жители на няколко града излязоха по улиците.  София тази вечер на протест излязоха основно майките на деца с увреждания, които отново поискаха оставката на вицепремиера Валери Симеонов. Макар и по-малобройно, шествието им премина по булевард \"Цар Освободител\", а след това кратко блокираха кръстовище на булевардите \"Тодор Александров\" и \"Княгиня Мария Луиза\". Докато на повечето места шествията бяха мирни, във Варна се стигна до провокации и ескалация на напрежението. Събралите се викаха \"оставка\" и \"мафия. Шествието на варненци бе подкрепено от мотористи, които обикаляха целия град. Стигна се и до сблъсъци с полицията. Има един задържан заради гражданско неподчинение.  И тази вечер протестиращите блокираха движението на пътен възел \"Даскалово\" край Перник. По автомагистрала \"Люлин\" и пътя от Владая към Перник движението беше напълно спряно. Имаше десетки коли на жандармерията и засилено полицейско присъствие. Шофьорите на блокираните с часове автомобили, пътуващи от и към София, постепенно губеха своето търпение, но до ексцесии не се стигна.  Със скандирания за оставка на правителството започна протестът пред сградата на общината в Бургас. На площада се бяха събрали предимно млади хора и майки с деца, организирали се в социалните мрежи. И тази неделя се очакват стотици бургаски шофьори да се съберат на протест и да блокират магистрала \"Тракия\". Да затварят граничните пунктове при Свиленград в неделя пък се заканват жителите на Хасково и Димитровград.", "date": "2018.11.13", "title": "ОБЗОР: Поредна вечер на протести и блокади в страната, сблъсъци във Варна"}
{"url": "https://www.bgonair.bg/denqt-on-air/2018-11-13/protestite-v-stranata-ne-sreshtu-pravitelstvoto-a-sreshtu-tsyalata-politicheska-klasa", "text": "\r\n Интригата между институциите продължава да се заплита. Държавният глава Румен Радев наложи вето върху Закона за корпоративното подоходно облагане. Това е 11-ото вето на президента. Румен Радев обаче не отговори на въпроса дали ще приеме поканата на ГЕРБ за среща с него заради измененията в Кодекса за застраховането, свързани със задължителната \"Гражданска отговорност\". Журналистът Валерия Велева и политологът Любомир Стефанов коментираха в студиото на   вътрешнополитическата ситуация у нас и бяха категорични, че комуникацията между държавния глава, премиера, ГЕРБ и въобще институциите е нарушена, а напрежението у нас продължава да се покачва. Любомир Стефанов допълни, че е нарушена и комуникацията между народ и управляващи, а по думите му напрежението между институциите е добре да го има, но само ако е градивно, а не в този вид, в който е то сега. , допълни още политологът пред  . Валерия Велева също застана зад идеята, че президентът Румен Радев трябва освен да критикува и да каже или посочи път, по който да се излезе от тежкото положение. , подчерта журналистът. Двамата коментираха и протестите, които заливат страната и хиляди излизат вече няколко дни, за да изразят недоволството си от управлението на страната.  Валерия Велева беше категорична, че  Любомир Стефанов също коментира и каза, че  . Политологът беше категоричен, че България сега е в ситуация, в която \"властта се търкаля по улиците\" и е възможно раждането на нов политически субект, Велева пък каза, че в България сега няма силно лидерство и ако то се роди на улицата, може да е опасно, а Стефанов допълни, че дори и при появата на нов политически субект при това голямо обществено недоволство, то не е ясно дали той ще успее.", "date": "2018.11.13", "title": "Протестите в страната - не срещу правителството, а срещу цялата политическа класа"}
{"url": "https://www.bgonair.bg/bulgaria/2018-11-13/ek-spira-chast-ot-nablyudenieto-na-balgariya-otsenkite-za-rumaniya-obache-sa-loshi", "text": "\r\n Да отпаднат част от препоръките към България и да се добавят нови към Румъния. Това се препоръчва в двата доклада на Европейската комисия по механизма за сътрудничество и проверка на двете страни. Букурещ и София са под наблюдението на Брюксел за напредъка в съдебната реформа и борбата с корупцията повече от 10 години. За разлика от предишните 10 години, днес мониторинговите доклади бяха представени не в Брюксел, а в Страсбург. И не от председателя на Европейската комисия Жан-Клод Юнкер, а от неговия заместник – Франс Тимерманс, който обяви, че двете съседни държави ще продължат да получават препоръки, докато не изпълнят всички критерии.  Ако всичко върви по план, това ще се случи до октомври 2019 година. Комисията се въздържа от прогнози, но е ясно, че към момента София и Букурещ се движат на различна скорост. Затова част от показателите, които трябва да покрие България, отпадат. Комисията счита, че няколко препоръки вече са изпълнени, а редица други са съвсем близо до етапа на изпълнение. Въз основа на това три от шестте показателя - за независимостта на съдебната власт, законодателната рамка и организираната престъпност могат да се считат за временно прекратени.  В същото време реформите в Румъния буксуват и затова Букурещ трябва да изпълнява повече от досегашните критерии, особено в борбата с корупцията и постигнаето на независима съдебна власт.  12-те препоръки, посочени в доклада от януари 2017 г., вече не са достатъчни за постигане на ориентацията, определена от председателя Жан-Клод Юнкер при поемането на поста му. Поради това настоящият доклад съдържа осем допълнителни препоръки за справяне със ситуацията.  Критиките към Румъния идват само 6 седмици преди страната да поеме председателството на ЕС и в момент, в който ресорният министър подаде оставка, а президентът призна, че страната не е готова за това.  А българското правителството е доволно от дадената ни оценка. Според управляващите той е обективен и позитивен дори в точките, по които препоръчва още работа. Опозицията обаче не мисли така.  Президентът на Румъния Клаус Йоанис пък обяви, че се е върнала 11 години назад, там, където е била преди да стане член на Европейския съюз. Премиерът Виорика Дънчила от своя страна го призова да смекчи тона и заяви, че страната ѝ е готова да поеме председателството на Съвета на Европейския съюз. Часове след оповестяването на доклада стана ясно и че страната има нов министър по европейските въпроси, който ще положи клетва утре. \r\n  ", "date": "2018.11.13", "title": "ЕК спира част от наблюдението на България, оценките за Румъния обаче са лоши"}
{"url": "https://www.bgonair.bg/world/2018-11-13/ogneniyat-ad-v-kaliforniya-veche-e-nay-smartonosniyat-v-istoriyata-na-shtata", "text": "\r\n 44 са вече жертвите на пожарите в Калифорния, което официално ги превърна в най-смъртоносните в историята на щата. Последните данни бяха обявени след като властите откриха останките на още 13 загинали от огнената стихия. Пожарите, който горят на два фронта - в северната и южната част на щата, са неконтролируеми. Пламъците се разпалват допълнително от сухото и ветровито време. Нареждането за незабавна евакуация от градчета, намиращи се на пътя на стихията, остава в сила.", "date": "2018.11.13", "title": "Огненият ад в Калифорния е най-смъртоносният в историята на щата"}
{"url": "https://www.bgonair.bg/world/2018-11-13/satrudnichestvo-i-proverka-ek-predstavya-redovnite-si-dokladi-za-balgariya-i-rumaniya", "text": "Днес в Страсбург Европейската комисия трябва да обяви редовните си доклади по механизма за сътрудничество и проверка за България и Румъния. Миналата година Брюксел отправи 17 препоръки по отделните показатели в областта на правосъдието и вътрешните работи. Заместник-председателят Франс Тимерманс заяви, че има напредък в много области, но е необходима още работа. , уточни Тимерманс. Председателят на Европейската комисия Жан-Клод Юнкер обеща, че наблюдението над България и Румъния ще приключи до края на мандата му. За да стане това обаче, страните трябва да покажат осезаеми резултати в борбата срещу корупцията.", "date": "2018.11.13", "title": "Сътрудничество и проверка: ЕК представя редовните си доклади за България и Румъния"}
{"url": "https://www.bgonair.bg/bulgaria/2018-11-13/nad-polovinata-uchenitsi-mezhdu-13-i-15-godini-u-nas-zhertva-na-tormoz", "text": "Повече от половината ученици между 13 и 15 години в България са били жертва на тормоз или са участвали във физическа саморазправа. Това сочат данните на УНИЦЕФ.  Днес стартира глобалната кампания на организацията \"Заедно срещу насилието в училище\". Според данните на УНИЦЕФ в световен мащаб половината от тийнейджърите са били обект на насилие в и около училище.  Малко повече от един на всеки трима ученици в групата 13 – 15 години са подложени на тормоз. Кампанията има за цел да осветли проблема и да помогне за преодоляването му.", "date": "2018.11.13", "title": "Над половината ученици между 13 и 15 години у нас - жертва на тормоз"}
{"url": "https://www.bgonair.bg/world/2018-11-13/nyama-i-sleda-ot-nikola-gruevski-politsiyata-pak-probva-da-go-otkrie-v-doma-mu", "text": "Бившият македонски премиер Никола Груевски продължава да е в неизвестност. Снощи, македонската полиция направи нов, неуспешен опит да го открие в дома му в Скопие, за да му връчи заповедта за арест. Груевски има влязла в сила двугодишна присъда, която трябва да изтърпи в затвора \"Шуто Оризари\". Той бе осъден по дело за злоупотреба със служебно положение заради купен \"Мерцедес\" за над 650 000 евро. Адвокатът на Груевски обяви, че не знае къде се намира клиентът му. Той посочи, че бившият премиер няма право да обжалва присъдата си пред Върховния съд, но все още има правни възможности да се спаси от затвор.", "date": "2018.11.13", "title": "Няма следа от Никола Груевски: Полицията пак пробва да го открие в дома му"}
{"url": "https://www.bgonair.bg/bulgaria/2018-11-13/naselenieto-ni-se-topi-stremglavo-do-2040-g-shte-badem-586-miliona", "text": "Българите намалят прогресивно, броят на хората над 65 години нараства, голяма част от младите са извън пазара на труда, качеството на работните ни места е 4 пъти по-ниско от средното за ЕС и като за капак взимаме 6 пъти по-малко възнаграждение на нашия труд спрямо средното за ЕС. Това са основните изводи на екипа от Института за изследване на населението и човека при БАН, който представи предложенията си по проекта за мерките за преодоляване на демографската криза, възложен от правителството. Проф. д-р Антоанета Христова, която е ръководител на проекта заяви, че едно от основните неща в хода на тяхната работа е било да се направи прогноза за развитието на България до 2040 година. Според нея има три варианта: инерционен, в който нищо не се прави и не се прилагат никакви мерки спрямо демографските проблеми, умерен, в който се вземат мерки в някои отношения и благоприятен, в който се прилагат мерки, във всички проблеми аспекти.  \"За да бъдат предложени, те трябва да бъдат подкрепени от всички партии. Изводът от направените симулационни варианти е, че следващите години, независимо от политиките, населението на България ще намалява\", призна тя, цитирана от  При най-лошия вариант към 2040 година българите ще се стопят до 5.86 милиона. Ако се вземат някакви мерки ще сме 6.52 милиона, а при най-добрия вариант ще наброяваме 6.75 милиона души. Проф. Христова уточни, че до 2040 година, независимо дали говорим за най-неблагоприятния или най-благоприятния вариант, със сигурност възрастните хора ще се повече. Другият основен проблем, който откроява проучването, е лошото заплащане на труда. Българинът получава 6 пъти по-малко от останалите европейци, равнищата на заетост са под средните за ЕС и около 1/3 от нашето трудоспособно население е извън пазара на труда, обясни проф. д-р Кремена Борисова-Маринова. В тази връзка учените от БАН предлагат активно сътрудничество при привличане на инвестционни проекти, свързване на собствените приходи с общинските, по-балансирано разпределение на ДДС и инвестиции. Те смятат, че част от решението на проблема е процент от събираните данъци да се прехвърлят на общините за целево инвестиционно развитие, както и част от корпоративния данък да се прехвърли към общините за развитие на инвестиционната инфраструктура. \"Качеството на работната сила в България е по-високо от качеството на работните места, което е над 4 пъти по-лошо от средното за ЕС. Качеството на работната сила – около 70% от средното за ЕС равнище\", обясни още проф. Маринова. Изходът от тази ситуация, според учените, е да се отстранят слабостите при формирането на работните заплати, да се регулира редовното плащане, да се подобри социалната защита, да се подобри формирането на човешкия капитал в България като фокусът трябва да е върху ранната детска възраст.  Те предлагат още да се въведат адекватен минимален доход, необлагаем минимум, семейно данъчно облагане, отпадане на тавана на осигурителния доход за здравно осигуряване.  Оказва се, че недостатъчната привлекателност на пазара на труда мотивира 25% от анкетираните да заявят, че са готови да напуснат страната. А за да се повиши раждаемостта проф. д-р Татяна Коцева смята, че най-важното е да се подобри качеството на живот и достъпът до основни услуги на семействата с деца като здравеопазване, образование.  При проведена анкета с въпрос: \"Какви услуги смятате, че държавата трябва да осигури за семействата с деца?\", сред най-честите отговори за безплатни учебници и безплатни лекарства.  При проведена анкета с въпрос: \"Какви мерки от страна на държавата биха повлияли на решението ви да имате още едно дете?\", най-честите отговори са свързани с увеличението размера на надбавките, както и гарантиране на по-лесни приеми в яслите.  Учените предлагат още въвеждане на система \"Парите следват детето\", т.е. когато детето не е прието в ясла, да се изплаща компесаторна сума на родителите, за да могат те да платят за друга подобна услуга. Сред предложенията са и политики, свързани с по-гъвкав режим за ползване на отпуск, ако имаме дете до 8 години, както и създаване на възможности за по-гъвкаво работно време. Доц. д-р Стоянка Черкезова, която е координатор на проекта обясни, че трябва да се вземат мерки за намаляването на смъртността при децата до 1-годишна възраст и при мъже и жени от 30 до 65 години.  Според нея през 2030-2035 година се очаква да започне рязко намаляване на населението във възрастовата група 40-64 години, а това на възраст над 65+ ще нараства. Населението 0-39 години също ще продължи да намалява. Мерките на учените в тази връзка са свързани с повишаване на заетостта, подкрепа на участието на възрастните в процеса на формулиране на законодателни решения, повишаване на производителността на труда, промени в пенсионната система. Доц. д-р Спас Ташев заяви, че в България миграционния баланс е отрицателен. Той уточни, че концентрирането на регионалното развитие върху седемте големи градове на страната изтощава демографски периферията на регионите и уязвимите малки населени места. Мерки, които работната група от БАН предлага, свързани с външните мигранти са: Съдействие за признаване на придобитите в чужбина образования и квалификации; разработване на специализирани програми за обучение и интеграция; договор за интеграция между имигрантите и държавата, позволяващ успешното им реализиране в обществото; създаване на регионални центрове за интеграция, в които имигрантите да се запознават с основните институции и ценности на българското общество. Според проф. д-р Илона Томова, която е председател на Научния съвет, много сериозен проблем е непрекъснатото нарастване на социалните неравенства. Тя коментира, че има само шепа държави, в които социалното неравенство е толкова високо. Освен това в България има и много сериозни етнически неравенства.    ", "date": "2018.11.13", "title": "Населението ни се топи стремглаво: До 2040 г. ще бъдем 5,86 милиона"}
{"url": "https://www.bgonair.bg/world/2018-11-13/101-godishna-frantsuzoyka-obarka-angela-merkel-s-bridzhit-makron", "text": "101-годишна французойка обърка германския канцлер Ангела Меркел със съпругата на френския президент Еманюел Макрон. Случката със сгрешената самоличност се разигра по време на честванията по повод 100-годишнината от края на Първата световна война в Париж.  След церемониите лидерите се срещнаха с граждани и именно тогава възрастната дама попита Меркел – \"Вие ли сте г-жа Макрон\", след като се ръкува с нея.  Въпреки че германският канцлер с усмивка отрече да е съпругата на френския президент, пенсионерката продължи да вярва, че е срещнала първата дама на Франция Брижит Макрон.", "date": "2018.11.13", "title": "101-годишна французойка обърка Ангела Меркел с Бриджит Макрон"}
{"url": "https://www.bgonair.bg/bulgaria/2018-11-13/vavezhdat-zimno-poddarzhane-na-republikanskata-patna-mrezha", "text": "От днес се въвежда зимно поддържане на републиканската пътна мрежа, съобщават от пътната агенция. АПИ призовава шофьорите, ако досега не са сменили летните гуми на автомобилите си със зимни, да го направят, тъй като в края на седмицата се очаква застудяване и по високопланинските райони е възможно дъждове да преминат в сняг. В поддържането на 20 000 км републикански пътища през зимните месеци ще участват около 3000 снегопочистващи машини - снегорини и техника за разпръскване на пясък. По опорните пунктове са осигурени необходимите количества сол, пясък, луга и химически вещества. На директорите на 27-те областни пътни управления е разпоредено да следят прогнозите по райони и със завишено внимание да предприемат необходимите действия за обработка на настилките във високопланинските райони и проходите, където има предпоставки за хлъзгавост и заледявания.", "date": "2018.11.13", "title": "Въвеждат зимно поддържане на републиканската пътна мрежа"}
{"url": "https://www.bgonair.bg/sutreshen-blok/2018-11-13/prichinata-za-protestite-strahotna-lipsa-na-spravedlivost-ubeden-e-pisatel", "text": "\r\n . Това подчерта пред Bulgaria ON AIR писателят Емил Йотовски, коментирайки протестите на хората, излизащи по площади и блокиращи пътища и магистрали, недоволни от качеството на живот у нас. Той е събрал 50 причини за протестите на гражданите. По думите му, ако всичко в държавата е чудесно, то цената на бензина не би била проблем. \" \", каза Йотовски в \"България сутрин\". Той е на мнение, че живеем в премерен хаос, а хората протестират, защото вече няма какво да направят. Писателят обаче е категоричен, че исканите оставки няма да променят нищо, ако системата остане същата.  \"Това правителство е по-добро от предишното, което беше изключително безочливо. Сега поне имат желание да чуят за какво става въпрос\", отбеляза той. За Йотовски обаче няма съмнение, че \"батакът ще продължи да се задълбочава\", а хората ще продължат да бъдат още по-недоволни. Писателят призна, че се замисля как да напусне България, защото не иска детето му да расте в такава страна.  \"Хората със скъпите коли не виждат ужаса. В момента поддържаме здравето си с DMS кампании. Медицината в България е сведена до DMS\", посочи с горчивина Йотовски, който има медицинско образование. \"Журналистиката  е унищожена, тя е тотално обезглавена\", каза за финал писателят.", "date": "2018.11.13", "title": "Причината за протестите? Страхотна липса на справедливост, убеден е писател"}
{"url": "https://www.bgonair.bg/bulgaria/2018-11-13/katastrofa-mezhdu-2-koli-sazdade-tapi-kray-stara-zagora", "text": "Черната статистика расте - тежка катастрофа край Стара Загора. Мъж загина, а друг е ранен, след сблъсък на две коли тази сутрин малко след летището край града.  И двата автомобила са със старозагораска регистрация. Движели са се в една посока. Едната кола застига другата, блъска я и я изхвърля от пътя.  От удара загива шофьорът на единия автомобил. Движението в района беше силно затруднено, образуваха се тапи и в двете посоки. В момента трафикът е в нормалния си ритъм.", "date": "2018.11.13", "title": "Катастрофа между 2 коли създаде тапи край Стара Загора"}
{"url": "https://www.bgonair.bg/bulgaria/2018-11-13/otkriha-masovi-narusheniya-v-benzinostantsiite-u-nas", "text": "Масови нарушения в бензиностанции в цялата страна. Пет обекта са били запечатани през последната седмица.  От три инспекторите от Агенция \"Митници\" са иззели гориво заради злоупотреби с данни за акцизите.  В една от бензиностанциите са открити монтирани допълнителни устройства към фискалния апарат на обекта. Така е било възможно подаването на некоректна информация към НАП. Петте бензиностанции се намират на територията на Перник, Драгичево, Свиленград и Бургас.", "date": "2018.11.13", "title": "Откриха масови нарушения по бензиностанциите у нас"}
{"url": "https://www.bgonair.bg/bulgaria/2018-11-13/predvizhdat-5-hil-lv-obezshtetenie-pri-zaginal-chlen-na-semeystvoto-za-rodnini-izvan-tesniya-semeen-krag", "text": "\r\n ГЕРБ коригира идеята си за въвеждането на таван до 20 хил. лв. за обезщетение при загинал член на семейството. Ще има лимит до пет хиляди лева само за роднини извън тесния семеен кръг, съобщи председателят на бюджетната комисия Менда Стоянова Aко предложението за въвеждане на лимити в застраховането не бъде прието, цената на \"Гражданската отговорност\" ще скочи чувствително, заяви още Менда Стоянова на извънреден брифинг в парламента.  Само за миналата година застрахователите са платили над 280 млн. лв. за неимуществени вреди, болки и страдания, каза още Стоянова.", "date": "2018.11.13", "title": "ГЕРБ коригира идеята за таван до 20 хил. лв. за обезщетение при загинал член на семейството"}
{"url": "https://www.bgonair.bg/bulgaria/2018-11-13/veto-11-radev-varna-zakona-za-korporativnoto-podohodno-oblagane", "text": "\r\n \n Интригата между институциите продължава да се заплита. Държавният глава Румен Радев наложи вето върху Закона за корпоративното подоходно облагане. Това е 11-ото вето на президента. \"По Конституция президентът стои в края на законотворческия процес и аз активно участвам в него. Давам възможност на парламента да има достатъчно време да разгледа ветото и да не се забавят сроковете за приемането на Бюджет 2019\", заяви Румен Радев. Президентът обаче не отговори на въпроса дали ще приеме поканата на ГЕРБ за среща с него заради измененията в Кодекса за застраховането, свързани със задължителната \"Гражданска отговорност\". Коментарът му дойде след като той присъства на клетвата на четирима нови съдии в Констуционния съд. И тук обаче има скандал, тъй като прокуратурата проверява предложения от Радев за член на КС Атанас Семов. Държавният глава съзря в случая единствено политически интриги. Прокуратурата започна да проверява Атанас Семов в петък. От държавното обвинение съобщиха, че са се самосезирали след публикация, в която се припомня, че срещу Семов е имало прокурорска проверка заради свързана с него магистърска програма.  Макар проверката да е била прекратена още през 2016 г., сега Върховната прокуратура е наредила на Софийската апелативна прокуратура да анализира дали прекратяването е правилно.", "date": "2018.11.13", "title": "Вето №11: Радев върна Закона за корпоративното подоходно облагане"}
{"url": "https://www.bgonair.bg/bulgaria/2018-11-13/silistrentsi-poiskaha-ostavkata-na-pravitelstvoto", "text": "\r\n Протест в Силистра тази сутрин. Десетки блокираха централния градски булевард.  Исканията им бяха оставката на вицепремиера Валери Симеонов, високите цени на горивата, също така и оставката на цялото правителство.  Протестиращите поискаха и по-висок стандарт на живот в страната. \"Искаме по-добър живот за нас, за децата ни, за майките си. Аз съм тук, защото вече не мога да спя спокойно. Искам съвестта ми да е чиста и да знам, че поне съм опитала\", сподели една от протестиращите.", "date": "2018.11.13", "title": "Силистренци поискаха оставката на правителството"}
