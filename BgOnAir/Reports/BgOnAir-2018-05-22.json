{"url": "https://www.bgonair.bg/economy/2018-05-22/za-10-godini-izdrazhkata-na-zhivot-u-nas-e-narasnala-s-nad-30", "text": "\r\n За нормален живот на четиричленно домакинство- двама възрастни и две деца, са необходими 2340 лева месечно. Това показват последните данните на КНСБ. Толкова са нужни за покриване на разходите за храна, поддържане на жилището, здравеопазване, транспорт и почивка. За една година издръжката на живот е нараснала с 60 лева. Над 70% от домакинствата в страната живеят с общ доход под необходимия минимум. Преди 10 години те са били близо 90 на сто от всички. Репортаж на Милена Енчева.", "date": "2018.05.22", "title": "За 10 години издръжката на живот у нас е нараснала с над 30%"}
{"url": "https://www.bgonair.bg/bulgaria/2018-05-22/domashno-kuche-nahapa-zverski-2-godishno-dete-v-krumovo", "text": "\r\n Куче нахапа зверски 2-годишно дете и майка му. Инцидентът стана в пловдивското село Крумово. Момиченцето е било оставено самичко с животното в двора на семейната къща. В един момент кучето, порода дого аржентино, проявява агресия и се нахвърля върху детето. Свидетел на случилото се става съсед, който прескача оградата и успява да отскубне малката Цветелина от агресивното животно. Към момента тя е в интензивното отделение на Клиниката по детска хирургия в Пловдив с множество тежки наранявания. Състоянието ѝ е стабилизирано, но ще остане в клиниката известно време.  С наранявания в болница е и нейната майка. Близки на семейството твърдят, че досега кучето никога не е проявявало агресия към член на фамилията.", "date": "2018.05.22", "title": "Домашно куче нахапа зверски 2-годишно дете в Крумово"}
{"url": "https://www.bgonair.bg/bulgaria/2018-05-22/skatov-se-pribra-v-balgariya-ne-go-pusnaha-na-everest-bez-sherpi", "text": "\r\n Алпинистът Атанас Скатов пристигна в България. На 13 май той покори връх Чо Ойо. Предизвикателството бе част от проект за изкачване на 14-те осемхилядника на планетата и то без консумация на животинска храна. На Скатов обаче не беше позволено да сбъдне една своя мечта - да изкачи Еверест без шерпи. Днес той трябваше да атакува Еверест, но вместо това пристигна в София с полет от Доха. Засилените мерки за сигурност на китайските власти, не му позволиха изкачването на Еверест без кислород и особено без шерпи. Това се случва непосредствено след изчезването на алпиниста Боян Петров под връх Шиша Пангма в Хималаите. \"Най-важно е здравето. Щастлив съм, че съм жив и здрав. Успях да изкача осемхилядник без изкуствен кислород, без шерпа. В плана беше изкачване и на Еверест, но се случиха събития в Тибер, които попречиха. Не ми разрешиха да продължава сам, просто казаха \"Втори българин не трябва да загива тази година\" и не ми дадоха\", каза Скатов пред камерата на Bulgaria ON AIR.", "date": "2018.05.22", "title": "Скатов се прибра в България, не го пуснаха на Еверест без шерпи"}
{"url": "https://www.bgonair.bg/economy/2018-05-22/po-stapkite-na-radev-boyko-borisov-gostuva-na-putin-do-dni", "text": "\r\n Само седмица след президента Румен Радев, в Русия пристига и премиерът Бойко Борисов. Очаква се това да се случи на 30 май. Новината потвърди руският президент Владимир Путин по време на днешната си среща с българския държавен глава в Сочи. Срещата на Румен Радев с Владимир Путин е първа между български и руски президент от близо 10 години насам. Руският държавен глава посрещна Радев в лятната си резиденция. Двамата поставят акцент в разговорите си върху сферата на енергетиката. Това се вижда и от разпространената информация до медиите от руската пресслужба, предаде специалният пратеник на Bulgaria ON AIR Мария Папазова. В разговорите между Путин и Радев са включени двама ключови министри - Денис Мантуров (министър на промишлеността и търговията) и Александър Новак (министър на енергетиката). В делегацията на Румен Радев няма министри, но има двама депутати - Красимир Велчев от ГЕРБ и Петър Кънев от БСП. \"Забелязва се ръст на търговията между нашите две страни, но възможностите ни са по-големи. След няколко дни ще имаме удоволствието да приемам в Москва и българския премиер. И с него да продължим този диалог\", заяви Путин. \"Целта на моята визита е да възстановим политическия диалог на най-високо ниво след дългогодишно прекъсване\", каза от своя страна Румен Радев. В разпространената информация от местната пресслужба се споменава, че до края на юни тази година правителството ни трябва да представи проект за това какво ще се случва с оборудването за АЕЦ \"Белене\".", "date": "2018.05.22", "title": "По стъпките на Радев: Бойко Борисов гостува на Путин до дни"}
{"url": "https://www.bgonair.bg/economy/2018-05-22/protest-i-kontraprotest-pred-ms-zaradi-restartiraneto-na-aets-belene", "text": "\r\n \n Протест и контрапротест пред Министерския съвет. Поводът - да бъде ли даден рестарт на проекта \"Белене\" или не. Демонстрацията в защита на АЕЦ \"Белене\" бе организирана от формацията АБВ. А според хората, които се обявиха категорично против \"Белене\", възобновяването му е опасен и икономически несъстоятелен проект, който е пагубен за българските геополитически, финансови и екологични интереси. Противниците на проекта го наричат \"завой към Кремъл\" и \"рестарт на краденето\". Хората са убедени, че възможността за нови рушвети отново е възродила темата \"АЕЦ Белене\", предаде репортер на Bulgaria ON AIR. Миналата седмица правителството одобри доклад за Белене, в който се посочва като най-удачен вариант строежът на атомната централа да се рестартира със стратегически китайски инвеститор. Преди това премиерът Бойко Борисов се обяви за падането на мораториума на парламента върху строителството на \"АЕЦ Белене\". Според протестиращите от  АБВ проектът е рентабилен и ще осигури около 30-40 хил. работни места на хората от региона, екологично чист е, полезен и печеливш за държавата.", "date": "2018.05.22", "title": "Протест и контрапротест пред МС заради рестартa на \"Белене\""}
{"url": "https://www.bgonair.bg/denqt-on-air/2018-05-22/zatoplyame-li-otnosheniyata-s-rusiya-sled-sreshtata-na-radev-s-putin", "text": "\r\n Визитата на президента Румен Радев в Русия и срещата му с Владимир Путин няма реален ефект. Тя е от типа на протегната ръка и отворена възможност. На това мнение е политологът  . Пред  тя подчерта, че очаква да се възстанови достойната позиция на България спрямо Русия. Днес президентът Радев и руският му колега Путин се обявиха за по-сериозно икономическо сътрудничество между двете страни, особено в сферата на енергетиката. Според доц. Коларова обаче, българският пазар бил толкова малък, че е смешно да се прави газопровод за него. \" \", посочи тя.  е на мнение, че срещата Радев - Путин е знакова и е нормално контактите между двете държави да се възобновят след 10-годишна пауза. \" \", каза той в  . Водещият на предаването \"Операция: История\" по Bulgaria ON AIR подчерта, че са похарчени много пари за проекта \"Белене\" и попита какво да правим с вече закупените реактори. Росен Петров не се съгласи с доц. Коларова, че Китай, който проявява интерес към \"АЕЦ Белене\", е рисков инвеститор. \"В Китай има корупцонни схеми от много голям мащаб\", отбеляза доц. Коларова в студиото на Ганиела Ангелова. По време на визитата на Радев в Русия стана ясно, че след няколко дни на Путин ще гостува и премиерът Бойко Борисов. Румяна Коларова подчерта, че той трябва да се срещне с Путин от позицията на представител на ЕС.  \" \", каза още Росен Петров и добави, че очаква нормален диалог между премиера Борисов и руския президент Путин.", "date": "2018.05.22", "title": "Затопляме ли отношенията с Русия след срещата на Радев с Путин?"}
{"url": "https://www.bgonair.bg/bulgaria/2018-05-22/varnaha-v-aresta-21-godishnata-gabriela-medarova-ot-plovdiv", "text": "\r\n Неочакван обрат! Окръжният съд в Пловдив върна в ареста 21-годишната Габриела Медарова, която разби носа на студентка в нощен клуб, а преди това потроши 10 автомобила след употреба на алкохол и наркотици.  Решението на магистратите е окончателно. Габриела Медарова се яви в съдебната зала заедно със своите родители.  Магистратите решиха да изменят мярката ѝ в \"задържане под стража\" и още в съдебната зала охраната ѝ сложи белезници и я отведе обратно в ареста.", "date": "2018.05.22", "title": "Върнаха в ареста 21-годишната Габриела Медарова от Пловдив"}
{"url": "https://www.bgonair.bg/direktno/2018-05-22/seriozen-problem-s-patishtata-v-severoiztochna-balgariya", "text": "Северна България има сериозен проблем с пътищата, каза областият управител на Русе Галин Григоров. Той допълни, че регионът на крайдунавския град е крайно време да има магистрала, за да се изведе трафикът на ТИР-ове от населените места. Това е и един от начините да бъде намален броят на катастрофите, които отнемат човешки животи по пътя между Русе и Бяла. За това е важно колкото може по-бързо да започне изграждането на магистрала \"Хемус\" към Велико Търново. Проблем е това, че няма магистрала до Шумен, защото тя е от особено значение за международния поток. Според Григоров е наложително да се построи още един мост на р. Дунав, защото сегашният не може да поеме растящият всеки ден трафик. Болницата в Русе, също, както други болници в страната, има сериозен недостиг на медицински персонал, каза заместник-директорът на УМБАЛ \"Канев\" д-р Йосиф Новаков. За да се променят нещата трябва да се промянт условията на труд, в това число и заплатите, посочи той. По повод Световния ден на кръводарителя, Новаков отчете, че дарителите на кръв са твърде малко и това е проблем от национален мащаб. А за да се прекрати практиката с продавачите на кръв трябва да има повече дарители, посочи той. Новаков отчете, че болницата в Русе има изцяло ново отделение по трансфузионна хематология.", "date": "2018.05.22", "title": "Сериозен проблем с пътищата в Североизточна България"}
{"url": "https://www.bgonair.bg/bulgaria/2018-05-22/protest-vav-vidin-zaradi-neizplateni-ot-obshtinata-zaplati", "text": "\r\n Спонтанен протест пред сградата на общината във Видин. Служители на фалиралата фирма по чистота все още нямат заплати.  Припомняме, че фирмата фалира преди повече от три години и остави десетки свои служители без пари. Задълженията към работниците вече надхвърля един милион лева.  Според хората държавата е дала този милион на общината, за да реши проблема с заплатите. Кметът обаче не потърсил служителите.  Прекият им началник Красимир Попов дойде при протестиращите, за да ги изгони от площада. Недоволните се заканиха да бъдат там всеки следобед, докато градоначалникът не чуе исканията им.", "date": "2018.05.22", "title": "Протест във Видин заради неизплатени от общината заплати"}
{"url": "https://www.bgonair.bg/world/2018-05-22/poreden-samolet-katsa-avariyno-tozi-pat-v-dzheda", "text": "Самолет кацна аварийно в Джеда заради проблеми с колесника. Малко след излитането на машината, собственост на саудитска авиолиния, изпълняваща редовен полет от Медина до Дака, пилотът забелязал, че има проблем с предния колесник.  Наложило се полетът да бъде отклонен към най-близкото летище в Джеда, над което Еърбъсът кръжал в продължение на няколко часа преди да получи разрешение за кацане.  За щастие пътниците и членовете на екипажа са били евакуирани своевременно и няма сериозно пострадали.", "date": "2018.05.22", "title": "Пореден самолет каца аварийно, този път в Джеда"}
{"url": "https://www.bgonair.bg/world/2018-05-22/zukarbarg-se-izvini-pred-evrodeputatite-za-skandala-s-lichnite-danni", "text": "Основателят на Facebook Марк Зукърбърг се извини пред евродепутатите за скандала с личните данни на милиони потребители. Тази вечер той се яви на изслушване в Брюксел.  Пред представителите на различни парламентарни групи Зукърбърг призна, че социалната мрежа не е била подготвена за руската хакерска атака от дезинформация по време на изборите за президент на САЩ през 2016 година.  И допълни, че до края на годината планира да увеличи до 20 000 специалистите, които отговарят за сигурността. Изслушването на Зукърбърг бе съпътствано от протести в Брюксел и идва само три дни преди да влязат в сила новите строги правила за защита на личните данни.  Компаниите, които нарушават правилата, са застрашени от глоби в размер на 4% от глобалния им оборот или 20 млн. евро. ", "date": "2018.05.22", "title": "Зукърбърг се извини пред евродепутатите за скандала с личните данни"}
{"url": "https://www.bgonair.bg/world/2018-05-22/facebook-prizna-che-polzva-lichni-danni-rabotila-e-za-kampaniyata-na-tramp", "text": "Президентът на Facebook Марк Зукърбърг днес ще даде показания пред Европейския парламент във връзка със скандала с „Кеймбридж аналитика”.  Социалната мрежа призна, че личните данни на нейни потребители са били неправомерно използвани от британската консултантска компания, която е работила за предизборната кампания на американския президент.  Сред засегнатите са най-малко 3 милиона европейски граждани.  Изслушването на Зукърбърг е от 19.00 ч. българско време и ще бъде предавано на живо във Facebook.", "date": "2018.05.22", "title": "Facebook призна, че ползва лични данни - работила за кампанията на Тръмп!"}
{"url": "https://www.bgonair.bg/world/2018-05-22/nominiraha-dzhuzepe-konte-za-premier-na-italiya", "text": "\r\n Професорът по право Джузепе Конте бе номиниран за премиер на Италия. Кандидатурата му бе издигната от Движението \"Пет звезди\" и партия \"Лига\", които са стигнали до консенсусното решение. Двете партии вече са информирали за номинацията президента на страната Серджо Матарела, който трябва да я одобри преди да бъде гласувана в парламента. 54-годишният Джузепе Конте няма почти никакъв опит в политиката, но има впечатляваща кариера в правото и университетската дейност. Автобиографията му включва проучвателни и изследователски позиции в някои от най-престижните университети в света, включително университета в Кеймбридж, Сорбоната и университета в Ню Йорк.", "date": "2018.05.22", "title": "Номинираха Джузепе Конте за премиер на Италия"}
{"url": "https://www.bgonair.bg/world/2018-05-22/manchestar-otbelyazva-godina-ot-karvavata-ataka", "text": "С възпоменателни церемонии Манчестър днес си спомня за жертвите на кървавата атака, при която загинаха преди година 22 души, а десетки бяха ранените. Година след нападението, извършено в края на концерт на Ариана Гранде в \"Манчестър арена\", американската певица написа в Twitter - \"Мисля за вас днес и всеки ден\". Служба в Манчестърската катедрала в 14 часа ще почете загиналите, а страната ще потъне в мълчание за минута точно в 14:40 часа. Британският премиер Тереза Мей и принц Уилям ще се срещнат с част от семействата на жертвите.", "date": "2018.05.22", "title": "Манчестър отбелязва година от кървавата атака"}
{"url": "https://www.bgonair.bg/world/2018-05-22/104-dushi-osadeni-na-dozhivoten-zatvor-zaradi-pucha-v-turtsiya", "text": "104 присъди доживотен затвор за участие в проваления опит за преврат в Турция през 2016 година. Те бяха издадени от съда в Измир вчера в едно от най-мащабните дела по пуча срещу правителството на Ердоган. По делото бяха привлечени общо 280 души. Останалите 176 ответници бяха осъдени на между 10 и 20 години затвор. Обвиненията срещу всички тях са за \"членство в терористична организация“. Властите в Анкара заклеймиха като организатор на опита за преврат живеещия в Съединените щати ислямски проповедник Фетхуллах Гюлен. Той винаги е отхвърлял обвиненията.", "date": "2018.05.22", "title": "104 души осъдени на доживотен затвор заради пуча в Турция"}
{"url": "https://www.bgonair.bg/world/2018-05-22/palen-s-eksplozivi-konteyner-ubi-16-dushi-v-kandahar", "text": "Взрив уби 16 души в афганистанския град Кандахар. Контейнер, пълен с експлозиви, е избухнал докато силите на реда са се опитвали да ги обезвредят.  Сред загиналите са и четирима полицаи. Десетки са ранени, а сред тях има и деца. Засега никой не е поел отговорност за атаката.  Не се съобщава за пострадали български войници. Вчера нападение имаше и срещу летището в Кандахар.", "date": "2018.05.22", "title": "Пълен с експлозиви контейнер уби 16 души в Кандахар"}
{"url": "https://www.bgonair.bg/bulgaria/2018-05-22/tezhka-katastrofa-mezhdu-avtomobil-i-dva-avtobusa-prevozvashti-detsa", "text": "Катастрофа между лек автомобил и два автобуса, превозваща деца, стана този следобед на подбалканския път край село Антон. За щастие, няма пострадали деца. 8-годишно момче е имало леки травми и е било закарано в  болницата в Пирдоп, но е изписано за домашно лечение. Шофьорът на колата обаче е откаран в болница в тежко състояние. В момента 74-годишният мъж се намира в столичната болница \"Св. Анна\". Състоянието му е стабилно. Инцидентът е станал малко след 15 часа. Движението беше пренасочено през селото, но вече е възстановено. Причините за катастрофата се изясняват.", "date": "2018.05.22", "title": "Тежка катастрофа между автомобил и два автобуса, превозващи деца"}
{"url": "https://www.bgonair.bg/reportazhi/2018-05-22/skandal-i-spor-zaradi-vapros-ot-maturata-po-balgarski-ezik", "text": "\r\n И тази година скандал покрай матурата по Български език и литература. Седми въпрос разгневи стотици в социалните мрежи. Те твърдят, че верен отговор няма. И докато А, В и Г се оказват очевидно грешни, то отговор Б се превръща в ябълката на раздора. От Министерството на образованието обаче са категорични, че няма нищо нередно в седми въпрос. Институтът за български език при БАН обаче не е на това мнение.  А на фона на въпроса за пълния и краткия член и матурите, излезе и нов гаф. Съобщението с предварителна информация относно датата и часа на провеждането на матурите по Български език и литература гласи \"Изпита ще може да започне на 21.05.2018 10.00\".  В него е допусната граматическа грешка при членуването на подлога \"изпит\". В своя защита от образователното министерство казаха,че снимката от сайта, която е публикувана в интернет, не е от официалния сайт на МОН.", "date": "2018.05.22", "title": "Скандал и спор заради въпрос от матурата по Български език"}
{"url": "https://www.bgonair.bg/bulgaria/2018-05-22/slavi-trifonov-s-kontsert-v-london-v-podkrepa-na-detsata-s-uvrezhdaniya", "text": "\r\n Слави Tрифонов и \"Ку-Ку бенд\" ще изнесат концерт в най-голямата зала в Европа - \"О2 Арена\" в Лондон на 9 юни тази година. За музикантите това ще е трето излизане на сцена в британската столица. В концерта ще участват ансамбъл \"Филип Кутев\", Златните момичета от отбора по художествена гимнастика, а за Лондон ще замине екип от около 100 души.  Печалбата от билетите, които ще струват между 20 и 80 паунда, ще отиде при Конфедерацията за защита правата на децата. Нейни представители - майки на деца с уреждания, преди месец бяха изгонени от Народното събрание, тъй като не спазили дрескода за влизане в сградата.  Фланелките им с надпис \"Системата ни убива\", се оказаха информационен материал според Правилника на парламента.", "date": "2018.05.22", "title": "Слави Tрифонов с концерт в Лондон в подкрепа на децата с увреждания"}
{"url": "https://www.bgonair.bg/denqt-on-air/2018-05-22/loshoto-sastoyanie-na-zatvorite-bilo-predizvikatelstvo-za-upravlyavashtite-zanapred", "text": "\r\n Така зам.-правосъдният министър проф. Николай Проданов коментира в студиото на \" \" тежкото състояние на затворите в България и какво трябва да се промени, че нещата в сферата да се подобрят. \" \", подчерта зам.-министърът пред  . По думите му на системата липсват 700 души, но никой не може да гарантира, че ако хората бъдат набавени, \"всичко ще върже и цъфне в затворите\". Проданов коментира и темата с избягалия от Софийския затвор Владимир Пелoв, който изпрати писмо до президента, омбудсмана и медиите. В него той обяснява мотивите си за бягството и твърди , че е бил осъден без вина. \" \", допълни още той.  ", "date": "2018.05.22", "title": "Лошото състояние на затворите било предизвикателство занапред"}
{"url": "https://www.bgonair.bg/bulgaria/2018-05-22/borisov-zashtiti-zhelyaz-andreev-pred-pravosadniya-ministar-na-sasht", "text": "\r\n България ще продължи да работи активно за разрешаването на случая с Желяз Андреев и защитата на правата на българските граждани. Това е казал Бойко Борисов на правосъдния министър и главен прокурор на Съединените щати Джеф Сешънс, който е на посещение у нас. На срещата си с американския прокурор Борисов е поставил не само казуса с Желяз Андреев, но и с другите четирима българи, за които САЩ искат екстрадиция. Той посочи, че България не поставя под съмнение Договора за екстрадиция със САЩ, но българските институции ще продължат да защитават правата на гражданите си, за да се решат казусите.  29-годишният Андреев беше задържан на 7 април в родния си град Добрич по искане на прокуратурата в Маями във връзка с разследване във Флорида за нарушаване на ембаргото за търговия със Сирия. А в срещата на Джеф Сешънс с премиера участваха още правосъдният министър Цецка Цачева, и главният прокурор Сотир Цацаров. Фокус в разговора е бил и споделеният от двете страни ангажимент в борбата с международния тероризъм, трафикът на наркотици, трафикът на хора и защитата на киберсигурността.", "date": "2018.05.22", "title": "Борисов защити Желяз Андреев пред правосъдния министър на САЩ"}
{"url": "https://www.bgonair.bg/reportazhi/2018-05-22/rozoproizvoditeli-ot-kazanlashko-otnovo-protestirat", "text": "\r\n Нов протест на розопроизводителите в Казанлъшко, където се намират най-големите розови масиви в България. За кратко недоволните затвориха и главния път към Стара Загора. Причината за протестите са изключително ниските цени за розов цвят, които ежедневно падат и вече са около 1,20 лв. за килограм  Повечето от недоволните граждани, които са и регистрирани земеделски производители са теглили кредити, за да платят на берачите.  Розопроизводителите настояват за спешни законови помени, с които да бъде въведена минимална изкупна цена. ", "date": "2018.05.22", "title": "Розопроизводители от Казанлъшко отново протестират"}
{"url": "https://www.bgonair.bg/bulgaria/2018-05-22/petima-zadarzhani-za-zloupotrebi-v-kat-blagoevgrad", "text": "\r\n Зрелищна спецакция беше проведена в КАТ Благоевград. Задържани са директорът на службата Данаил Стоицов и още петима служители. Срещу тях са повдигнати обвинения за корупция при регистрацията на автомобили. Служители на Националната служба за сигурност и икономически полицаи нахлуха преди обед в сградата на КАТ. Акцията е след сигнал за злоупотреби. Разследващите изнесоха от сградата няколко тона документи. Достъпът на гражданите до сградата на КАТ бе ограничен и регистрацията на автомобили бе преустановена заради провеждащите се действия. Спецакцията в КАТ Благоевград се случва месец след като заради корупция бяха арестувани служители от ДАИ в града. От прокуратурата обявиха, че до момента са извършени 15 разпита на свидетели. Претърсени са 13 помещения и офиси на КАТ-Благоевград, както и в жилищата на задържаните.  В кабинета на директора на КАТ Данаил Стоицов е намерена значителна сума пари и незаконно притежаван боен пистолет. Засега не е ясно колко обвинения ще бъдат повдигнати.", "date": "2018.05.22", "title": "Спецакция и петима задържани за корупция в КАТ Благоевград!"}
{"url": "https://www.bgonair.bg/bulgaria/2018-05-22/samo-30-sofiyantsi-dovolni-ot-chistotata-na-stolitsata", "text": "\r\n Само 30% от софиянци са доволни от чистота на столицата, показва изследване на Евростат. А София е на 26 място от 28 европейски столици по чистота - според усещането на населението в тези градове.  Само гражданите на Рим и Братислава са по-недоволни от чистотата в градовете си, показват данните. В \"мръсната\" категория редом с Рим, Братислава и София са румънската столица Букурещ, следвана от Мадрид, Атина, Берлин, Брюксел и Париж.  Първенец по чистота е едноименната столица на Люксембург - 95% одобрение за околната среда в града. На чисто според собственото си усещане живеят и 90% от гражданите на австрийската столица Виена.  А извън столиците - най-доволни от чистотата в градовете си са два латвийски града, където почти няма недоволни. По данни на Столичната община обаче, броят на \"недоволните\" от чистота софиянци не е съразмерен на склонните да участват в доброволни акции по почистване.  Едва около 13 000 столичани, или около 1% от жителите на София, са се включили в кампанията за пролетното почистване.", "date": "2018.05.22", "title": "Само 30% от софиянци са доволни от чистотата на столицата"}
{"url": "https://www.bgonair.bg/bulgaria/2018-05-22/ermenkov-se-izvini-za-panikata-s-vodata-v-sofiya-ostava-deputat", "text": "\r\n Таско Ерменков се извини за това, че разпространи във Facebook информацията за замърсена вода в София. Въпреки настояването на ГЕРБ той да си подаде оставката, депутатът на БСП остава в парламента.  Ерменков заяви от трибуната на Народното събрание, че ще съдейства на прокуратурата, която беше сезирана от ГЕРБ, че \"червеният\" депутат е паникьосал 2 милиона софиянци.  Лидерът на БСП Корнелия Нинова също порица действията на своя депутат.", "date": "2018.05.22", "title": "Ерменков се извини за паниката с водата в София, остава депутат"}
{"url": "https://www.bgonair.bg/bulgaria/2018-05-22/deloto-sreshtu-yoan-matev-za-ubiystvoto-v-borisovata-gradina-prodalzhava", "text": "Продължава делото срещу Йоан Матев за убийството в Борисовата градина. На предишното заседание ключов свидетел се отказа от показанията си. Братът на Йоан - Марсел Матев се възползва от правото си по закон да се откаже да свидетелства, ако може да уличи в престъпление свой роднина. Съдия Руси Алексиев е човекът, който ще реши да вземе ли предвид оттеглените показания на Марсел. Предвид факта, че именно той насочи разследващите къде е скрит ножа, с който е наръган 15-годишния Георги и на практика разплете случая, показанията му е малко вероятно да бъдат пренебрегнати.", "date": "2018.05.22", "title": "Делото срещу Йоан Матев продължава"}
{"url": "https://www.bgonair.bg/bulgaria/2018-05-22/kamion-se-preobarna-pri-raztovarvane-vodachat-e-postradal", "text": "Камион се преобърна, докато разтоварвал земна маса край Благоевград. Инцидентът е станало около 9:00 часа тази сутрин във вилната зона на квартал \"Изгрев\". 55-годишният шофьор е пострадал, изваден е през дясната врата. Веднага са се отзовали линейка и две пожарни коли. Пострадалият водач е транспортиран до болницата в Благоевград. Вината за преобръщането на камиона е изцяло негова, тъй като не се е съобразил с наклона. ", "date": "2018.05.22", "title": "Камион се преобърна при разтоварване - водачът е пострадал"}
{"url": "https://www.bgonair.bg/sutreshen-blok/2018-05-22/tipichen-mayski-den-ni-ochakva-dnes-s-temperaturi-mezhdu-23-i-28-gradusa", "text": "\r\n Днес България ще бъде разделена на няколко части в температурно отношение. В източната част на страната ще бъде най-слънчево, а отдалечавайки се от морето облаците ще стават все повече. В планините се очаква най-сериозна облачност и вероятността за валежи е най-голяма.  \"До средата на седмицата най-много валежи ще има в западната половина на страната, а от петък дъждът ще бъде повече в източната част на България\", обясни синоптикът на Bulgaria ON AIR Симеон Матев. Той допълни, че в температурно отношение очакваме \"типичен\" майски ден с максимални градуси от 23 до 28. На 24 май и тази година по традиция се очакват валежи за баловете на зрелостниците, като най-вероятни са те в Западна България.  Синоптикът каза също, че през следващата седмица очакваме период с повече слънце и по-топло време в страната.", "date": "2018.05.22", "title": "\"Типичен\" майски ден ни очаква днес с температури между 23 и 28 градуса"}
{"url": "https://www.bgonair.bg/sutreshen-blok/2018-05-22/otgovorite-za-maturata-mezhdu-50-i-100-lv-vav-facebook-verni-li-sa-obache", "text": "\r\n Над 55 хил. завършващи се явиха на първия изпит по български език и литература. Върху произведение на Никола Вапцаров зрелостниците се потиха тази година. 12-класниците писаха тема по стихотворението \"Вяра\". Въпреки засилените мерки за сигурност отново не липсваха опити за търговия с отговорите.  \"Провеждането на държавните зрелостни изпити премина изключително спокойно. Изненади в организацията нямаше, което сочи, че форматът, който се прилага в момента е удачен, за да се противопостави на всякакви опити, които биха могли да доведат до съмнения за честност. За пробив в системата за сигурност не може да става и въпрос\", коментира в студиото на   директорът на столичното 119 СУ Диян Стаматов. За втора поредна година матурата беше разделена на части, а учениците нямаха право да излизат преди да са приключили с всяка от тях. Мярката е взета, за да се предотвратят преписвания. Над 4 000 камери и 10 000 квестори също дебнеха за такива. Само 12 са анулираните работи в цялата страна заради опити за преписване и скрити мобилни телефони. Появиха се обаче и съмнения за изтичането на отговорите на матурата по български език и литература след края на зрелостния изпит. Екип на   се натъкна на публикация във Facebook, която показваше отговрите от модул 1 и 2, в които имаше само 2 грешки. Цената варираше между 50 и 100 лв. \"Направихме профил в социалната мрежа, с който се представихме за зрелостник. Влязохме в няколко групи, създадени специално за тазгодишната матура и се натъкнахме на следните предложения - \"последни записвания при нас за отговорите на матурите! Заинтересованите нека пишат!\", разказа репортерът на   Димитър Димитров. Според директора на 119 СУ обаче става въпрос за измамници, а информация от МОН няма как да изтече, тъй като компютър генерира крайния вариант на изпита измежду близо 12 милиона комбинации на въпросите и всички се случва при изключително засилени мерки за сигурност. \"Търговци на матурите и занапред ще има. Всички опити за продажби в социалните мрежи обаче са абсолютно фалшиви\", категоричен бе Диян Стаматов в студиото на Лора Инджова и Златимир Йочев.", "date": "2018.05.22", "title": "Отговорите за матурата - между 50 и 100 лв във Facebook... Верни ли са обаче?"}
{"url": "https://www.bgonair.bg/sutreshen-blok/2018-05-22/sled-isteriyata-s-otrovnata-voda-v-sofiya-polititsite-da-badat-po-otgovorni-za-dumite-si-zovat-eksperti", "text": "\r\n ГЕРБ внесе сигнал в ДАНС и прокуратурата за публикацията на Таско Ерменков, че водата в София е отровна. Червеният депутат предизвика скандал, след като написа съобщението във Facebook профила си. Последваха реакции от официалните институции. От Софийска вода категорично заявиха, че водата е с гарантирано качество и отлични характеристики. Столичната здравна инспекция също увери хората, че консумацията на ѝ не крие риск за здравето на хората. \"Много е важно политиците да внимават и да мислят, когато употребяват отделните думи. Имам усещането обаче, че напоследък все по-малко се съобразяват с това. Не можеш просто да кажеш, че водата е отровена, след като е ясно, че това ще предизвика определена реакция\", коментира в студиото на   политологът Татяна Буруджиева. По думите ѝ има други начини, които сериозните политици биха използвали, за да обяснят на обществото, че има сигнали за нередности. \"Държавниците трябва да уважават първо институциите и себе си, за да могат да ги уважават и другите\", отсече още Буруджиева. Пред   политическият анализатор Арман Бабикян подчерта, че депутатът от БСП Таско Ерменков трябва да осъзнае на първо място, че е народен представител.  \"Всеки въпрос и всяка дума, която се произнесе, има съвсем друг вид тежест. Тези хора са упълномощени от обществото и по някакъв начин представляват законодателната власт в България. Необходимо е да се държат адекватно\", подчерта той. И двамата гости в студиото на Лора Инджова и Златимир Йочев се обединиха около тезата, че е недопустимо човек, разполагащ с властта на една държава, да се държи и \"вълнува\" като обикновен гражданин. А имунитетът, който имат народните представители, е за да си вършат работата, а не \"паникьосано да задават въпроси, които объркват хората\".", "date": "2018.05.22", "title": "След истерията с \"отровната\" вода в София: Политиците да бъдат по-отговорни за думите си, зоват експерти!"}
{"url": "https://www.bgonair.bg/sutreshen-blok/2018-05-22/zhelyaz-andreev-ochakva-s-nadezhda-poseshtenieto-na-glavniya-prokuror-na-sasht-u-nas", "text": "\r\n Главният прокурор на САЩ идва на посещение в България. Джеф Сешънс ще участва в редовната среща между ЕС и Съединените щати по въпросите на правосъдието и вътрешните работи. Очаква се основни теми на разговор да бъдат борбата с тероризма, сигурността и съдебното сътрудничество, транснационалната организирана престъпност, миграцията, управлението на границите и визовата политика. Желяз Андреев и приятелката му Милена Здравкова очакват обаче да има развитие и по казусът на мъжа. Той беше арестуван преди повече от месец във връзка с водено разследване във Флорида срещу 11 души, които са обвинени, че са нарушили ембаргото за търговия със Сирия. Андреев е работил в кол център. Отговарял е на имейли и телефонни обаждания.  Заради обвиненията САЩ и Интерпол поискаха ареста на мъжа, заедно с още четирима българи. Обвиненията срещу тях са подобни на тези срещу Желяз Андреев, който в момента е на свобода, с мярка \"подписка\". Андреев сподели, че знае за предстоящото посещение на Сешънс у нас от срещата си със Сотир Цацаров и Цецка Цачева и че е бил уверен, че неговият казус, който е казус и на още няколко души, ще бъде дискутиран на тази среща. \"Конкретни очаквания не бих казал, че имаме. По-скоро имаме надежди и те са за положително разрешаване на този казус\", каза в студиото на  Желяз Андреев. Приятелката му Милена Здравкова потвърди надеждите за позитивен изход от ситуацията, въпреки че по думите ѝ са обмисляли какво ще стане, ако мъжът трябва да замине за САЩ. \"Защото осъзнаваме, че сме малките хора срещу голямата държава и колко е сериозно това обвинение, макар да знаем, че няма никаква вина тук, просто премисляме и този сценарии\", допълни тя пред  . Желяз Андреев сподели мнението си и за това как в бъдеще могат да се избегнат подобни казуси. Според него трябва собствениците на компании с подобна дейност да запознават много детайлно своите служители с всяка една опасност, която може да стои пред тях, за всеки закон, който може да прекрачат, даже и неволно.", "date": "2018.05.22", "title": "Желяз Андреев очаква с надежда посещението на главния прокурор на САЩ у нас"}
{"url": "https://www.bgonair.bg/sutreshen-blok/2018-05-22/prezidentat-radev-se-sreshta-s-putin-v-sochi-koi-temi-shte-obsadyat-dvamata", "text": "\r\n Вчера Румен Радев пристигна на своето официално посещение в Русия и се срещна с Дмитрий Медведев, а днес в програмата на президента на България влиза среща с държавния глава на Федерацията Владимир Путин в Сочи. Подобна среща не е имало от близо 10 години. За последно Путин беше в България през 2010 г., но тогава той бе у нас в качеството си на премиер. Български президент пък не е посещавал Русия от втория мандат на Георги Първанов. Очаква се енергетиката да бъде главната тема на разговор между двамата. Не се знае дали Путин ще постави темата за вдигането на санкциите срещу Русия. Вчера това не направи Медведев. Стана ясно, че скоро на посещение там ще отиде и премиерът Бойко Борисов. Според председателя на форум \"България - Русия\" Светлана Шаренкова посещението на Радев е наистина знаково, особено в контекста на предстоящите срещи на Владимир Путин със световни лидери. \"ЕС вече започва да отрезвява по отношение санкциите и се появяват все повече гласове, които искат забраната да се вдигне. Не трябва да има разнопосочна външна политика, която да се следва от премиера и президента\", категорична е тя в студиото на \" \". Шаренкова очаква от визитата сближаване на връзките между България и Русия. По думите на бившия зам.-председател на СДС Иван Сотиров българският президент има достатъчно правомощия и авторитет да защитава българския национален интерес, но не го прави. \"Радев се държи по-скоро като застъпник на Русия в Европа. С това посещение се дава анонс за рестартиране на тези мега корупционни проекти в енергетиката. Едни и същи лица промотират тези проекти. Там, където се е крало, пак ще се краде\", подчерта Сотиров пред  . Той отбеляза още, че Радев не се държи като натовски генерал, а по-скоро компрометира с държанието си България пред Европа.", "date": "2018.05.22", "title": "Президентът Радев се среща с Путин в Сочи. Кои теми ще обсъдят двамата?"}
{"url": "https://www.bgonair.bg/sutreshen-blok/2018-05-22/zashto-predlozhenite-promeni-v-pravilata-za-dvizhenie-sa-absurdni", "text": "\r\n Нови промени в правилата за движение по пътищата предвиждат шофьорите да спазват задължително минимална дистанция от 70 метра за движение по магистралите. За скоростните шосета тя ще е от 60 метра, а за останалите трасета извън града – 40 метра. Новите правила са записани в три нови законопроекта, които трябва да заменят Закона за движение по пътищата. Според автоинструктора Йонко Иванов всичко е направено, за да се тормозят водачите. \"Знаци и закони се правят, за да не ги спазват и да има санкции. На базата на тези санкции тези пари отиват някъде, но ние не знаем къде\", категоричен беше той в студиото на   Иванов подчерта още, че в новия закон няма философия. Автомобилният състезател Румен Дунев пък определи предложението за 70 метра дистанция между автомобилите на магистрала за абсурдно, защото на всеки човек усещането за разстояние е различно, а от друга страна е субективен и начинът, по който контролиращите органи ще мерят тази дистанция. \"Това е една предпоставка за излишно увеличаване на корупцията\", каза Дунев пред  . Той допълни също, че има много по-добри предложения, които могат да се внесат, за да се постигне по-голяма безопасност при движение на магистрала.  \"Да се вдигне минималната скорост за автомобилите, тъй като има абсурди на магистралата и от там стават най-големите произшествия\", допълни автомобилният състезател. Двамата бяха категорични, че при правенето на законите, които да регулират правилата за движение по пътищата, трябва да се използват повече експертните мнения, а не проектите да се пишат от хора без необходимите компетенции.", "date": "2018.05.22", "title": "Защо предложените промени в правилата за движение са абсурдни?"}
{"url": "https://www.bgonair.bg/bulgaria/2018-05-22/ostavat-minuti-do-sreshtata-mezhdu-balgarskiya-prezident-radev-i-i-ruskiya-darzhaven-glava-putin", "text": "\r\n След минути в Сочи започва срещата между българския президент Румен Радев и руския държавен глава Владимир Путин. За първи път в последните 10 години един до друг ще седнат президентите на България и Русия.  Българският държавен глава и руският му колега ще се срещнат в лятната резиденция на Путин.  Какви точно ще бъдат темите на обсъждане все още не е ясно, но се очаква да бъдат засегнати проектите в сферата на енергетиката.  Вчера президентът Радев постави темата за изграждането на специална връзка за пренос на газ през Черно море от Русия за България, по време на срещата си с премиера на Русия - Медведев. Очаква се темата да бъде продължена и днес.  Сред засегнатите въпроси вероятно ще бъде и изграждането на АЕЦ Белене. Дали руският президент ще постави въпроса за отмяна на санкциите, предстои да разберем.", "date": "2018.05.22", "title": "Президентът Радев се среща с Путин в Сочи"}
{"url": "https://www.bgonair.bg/bulgaria/2018-05-22/sabaryat-nezakonni-postroyki-v-plovdivskiya-kv-stolipinovo", "text": "\r\n При засилено полицейско присъствие багери влязоха в пловдивския квартал \"Столипиново\". И вече бутат незаконните постройки в междублоковите пространства, които според местната власт растат непрекъснато. Днес трябва да бъдат съборени 2 къщи и 25 търговски обекта, построени без небходимите разрешителни и документи. Засега напрежение няма. До края на годината в ромския кваратал трябва да бъдат премахнати 100 незаконни обекта.   ", "date": "2018.05.22", "title": "Събарят незаконни постройки в пловдивския кв. \"Столипиново\""}
