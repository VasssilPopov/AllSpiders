{"url": "https://www.bgonair.bg/science/2019-05-13/kitaytsi-napraviha-krosouvar-koyto-harchi-12-litra-na-100-km", "text": "Китайската компания Geely продължава да учудва със своите модели, които по думите на специалистите могат успешно да се конкурират с германските, японските и корейските автомобили. Поредната такава кола е Xing Yue PHEV. Това съобщи  .  Според производителя, това е първият в света plug-in хибриден купеобразен кросоувър. Автомобилът е изграден върху платформата CMA, която вече се използва от други модели на групата Geely, сред които компактният кросоувър Volvo XC40 и електрическият фастбек Polestar 2. Xing Yue PHEV ще се предлага в две версии, най-мощната от които ще може да изминава на ток цели 80 км.  Базовата версия на кросоувъра е оборудвана с батерия с капацитет от 11.3 кВтч, като смесената консумация на гориво е 1,6 литра на 100 км., а времето за бързо зареждане - 90 минути. По-усъвършенствана версия има батерия от 15.2 кВтч, която в комбиниран цикъл консумира 1.2 литра гориво на 100 км, а от експресно зарядно устройство се зарежда за 105 мин.  Пробегът само на ток при двете версии е съответно 56 и 80 км. Що се отнася до двигателя, той развива мощност от 190 кВт и 415 Нм максимален въртящ момент. Автомобилът ускорява от място до 100 км/ч за 6,8 сек.     ", "date": "2019.05.13", "title": "Китайци направиха кросоувър, който харчи 1,2 литра на 100 км."}
{"url": "https://www.bgonair.bg/world/2019-05-13/shvetsiya-vazobnovi-razsledvaneto-za-iznasilvane-sreshtu-asandzh", "text": "Швеция възобнови разследването за изнасилване срещу Джулиан Асандж. То беше прекратено преди 2 години поради невъзможност обвиняемият да бъде изслушан.  Причината – от 2012 година насам основателят на \"Уикилийкс\" живееше в посолството на Еквадор в Лондон. След като миналия месец обаче Кито анулира паспорта му, той беше арестуван и към момента се намира в английски затвор.  Очаква се в следващите дни Стокхолм да издаде нова европейска заповед за ареста на Асандж. Тогава Лондон ще трябва да реши коя молба за екстрадиция да удовлетвори – тази на Швеция, или тази на Съединените щати.  Както е известно Вашингтон обвинява основателя на \"Уикилийкс\" в незаконно проникване в компютърни системи заради публикуваните от сайта хиляди секретни грами на американски институции.   ", "date": "2019.05.13", "title": "Швеция възобнови разследването за изнасилване срещу Асандж"}
{"url": "https://www.bgonair.bg/economy/2019-05-13/provede-se-desetoto-izdanie-na-konferentsiyata-obrazovanie-i-biznes", "text": "\r\n На 13 май се проведе десетото юбилейно издание на международната конференция \"Образование и бизнес: Истории от бъдещето“, организирана от телевизия Bulgaria ON AIR.  Церемонията бе в една от най-емблематичните сгради в България – Народният театър \"Иван Вазов\". Конференцията представи иновации от различни сфери – мода, автомобилната индустрия, технологиите, изкуството и насочи вниманието на аудиторията към роботизацията, дигитализацията и цифровизацията. Десетото юбилейно изданието тази година излезе извън времевите рамки и показа вдъхновяващи примери, интересни истории и специални инсталации.   ", "date": "2019.05.13", "title": "Проведе се десетото издание на конференцията \"Образование и бизнес\""}
{"url": "https://www.bgonair.bg/world/2019-05-13/vaorazheni-nahluha-v-tsarkva-v-burkina-faso-shestima-sa-ubiti", "text": "Най-малко шестима души загинаха при нападение срещу католическа църква в Буркина Фасо. Сред загиналите е и свещеник. Група въоръжени мъже нахлули в храма по време на службата и открили огън. След това нападателите запалили църквата, както и магазин и два автомобила в околностите. Това е втората атака срещу християни в страната в рамките на две седмици. В края на миналия месец петима души бяха убити при нападение срещу протестантска църква.", "date": "2019.05.13", "title": "Въоръжени нахлуха в църква в Буркина Фасо, шестима са убити"}
{"url": "https://www.bgonair.bg/world/2019-05-13/snyag-i-dazhd-v-italiya-chasti-na-rim-sa-navodneni", "text": "Сняг и дъжд удариха Италия. Части от столицата Рим са наводнени, а силни бури причиниха щети в цялата страна. В град Бреша двама души са загинали вследствие на паднали дървета. На летището в Милано пък град покри пистите и се наложи няколко полета да бъдат пренасочени. А алпийските райони на Северна Италия бяха покрити с бяла пелена. Според метеоролозите бързо променящото се време и нахлуващите маси студен въздух са нормални за пролетта. Харесайте и страницата ни във Facebook ", "date": "2019.05.13", "title": "Сняг и дъжд в Италия, части от Рим са наводнени"}
{"url": "https://www.bgonair.bg/world/2019-05-13/zemetresenie-ot-61-po-rihter-raztarsi-panama", "text": "Земетресение от 6,1 по Рихтер разтърси Панама. Петима души са пострадали. Нанесени са материални щети. Трусът е станал на дълбочина от 37 километра близо до границата с Коста Рика. Не е издадено предупреждение за цунами. Харесайте и страницата ни във Facebook ", "date": "2019.05.13", "title": "Земетресение от 6,1 по Рихтер разтърси Панама"}
{"url": "https://www.bgonair.bg/world/2019-05-13/ekvador-predade-na-sasht-dokumentite-na-dokumentite-na-asandzh", "text": "Еквадор ще предаде на Съединените щати документите на основателя на \"Уикилийкс\" Джулиан Асандж, които се намират в посолството на страната в Лондон. Документите, мобилните телефони, компютрите, картите с памет и други носители на информация, ще бъдат предоставени на американската страна, а претърсването на стаята, в която е живял, ще се проведе следващата седмица. По-рано този месец Асандж беше осъден на 50 седмици затвор за нарушаване на условията за освобождаване под гаранция. Австралиецът придоби известност след редица публикации, включително за американските военни операции в Афганистан и Ирак  ", "date": "2019.05.13", "title": "Еквадор предава на САЩ документите на Асандж"}
{"url": "https://www.bgonair.bg/world/2019-05-13/skopie-s-natisk-kam-es-iska-makedonski-ezik", "text": "Скопие се опитва да създаде прецедент в международното право, принуждавайки ЕС да приеме формулировката за “македонски език” в действащото си споразумение за статута и контрол на бежанците със службата за охрана на границите на ЕС (ФРОНТЕКС), пише в. \"Труд\", цитиран от  Заради официалната смяна на името на държавата на Република Северна Македония се налага чисто технически да се преподпише съществуващото вече споразумение, в което македонските власти искат да вкарат клауза, че текстът е подписан на всички езици на ЕС и на \"македонски език\". Въпросът, че това е абсолютно неприемливо за България, е бил повдигнат пред високопоставен служител в генералната дирекция  \r\n\"Миграция и вътрешни работи\" на eврокомисията от българския зам.-министър на вътрешните работи Милко Бернер. Това е станало в рамките на министерска конференция на тема “Миграционните предизвикателства по Източносредиземноморския/Западнабалканския маршрут\" на 3 май във Виена. Според информация от срещата представителят на ЕК е заявил, че Брюксел разбира опита на Скопие да създаде правен прецедент, налагайки при преподписването на споразумението да се вкара и езикова клауза, която да формулира “македонски език”. Първоначалното предложение на ЕК било текстът да съдържа израза “подписано на езиците на съответните страни”. От Скопие обаче се възпротивили, че това не е стандартната формулировка на този тип клаузи в споразуменията на ЕС, които обикновено се подписват “на всички езици на ЕС” и на подчертан конкретен език на другата страна. Представителят на ЕК заявил, че правителството в Скопие е било подложено на огромен натиск от страна на опозицията по този въпрос и не е склонно да отстъпи. От Брюксел са поискали да знаят дали София ще приеме позоваване на македонския език съгласно Споразумението от Преспа между Скопие и Атина за името на страната, където той е определен като “славянски език, различен от гръцкия” или евентуално пояснение под черта с формулировката от съществуващите вече двустранни споразумения между България и Македония. Българската страна е настояла, че всякакви решения за приемане на компромис ще се вземат в София на най-високо ниво и е подчертала, че парламентът в Скопие в този си мандат е ратифицирал Споразумението за добросъседство между София и Скопие, където въпросът е уреден с израза подписан “на конституционните езици на двете държави”. От ЕК изразили разбиране за чувствителността на въпроса за България, което поставя Брюксел под натиск от две страни, но споразумението за статута на бежанците е от изключително значение за ЕС и не може да бъде забавяно. От ЕК предложили София и Скопие да потърсят уреждане на този въпрос на двустранно ниво министри на външните работи. В заключение на информацията от срещата българската страна отбелязва общото впечатление на нежелание на ЕК да приеме аргументите на България и опит да се внуши, че София опитва да попречи на процес заради въпрос, който вече е решен с Преспанското споразумение.", "date": "2019.05.13", "title": "Скопие с натиск към ЕС, иска \"македонски език\""}
{"url": "https://www.bgonair.bg/economy/2019-05-13/kurierskite-pratki-poskapvat-s-20-zaradi-dds", "text": "Обикновените пощенски услуги, които се предлагат от частните куриерски фирми, ще поскъпнат с 20%. Причината е, че върху тях вече ще се начислява ДДС. Освободени от данъка остават единствено услугите на \"Български пощи\", което според засегнатите компании означава само едно - държавата се опитва да върне монопола на държавната компания, пише \"Сега\". Промяната е уредена с поправки в Закона за пощенските услуги, които в момента се гледат в парламента. В същото време според някои информации Националната агенция за приходите (НАП) изненадващо е решила да търси от частните куриери ДДС за тези услуги и със задна дата. Така компаниите неочаквано се оказали данъчни нарушители, дължащи милиони левове ДДС на хазната. Повече от 10 години в конкуренция с \"Български пощи\" частните куриери предлагат универсална пощенска услуга, която по Закона за ДДС е освободена от облагане за доставка. Става дума за писма до 2 кг, включително и препоръчани, както и на колети до 20 кг, които за разлика от другите пратки се доставят в срок от 3 дни и не се връчват лично на получателя, а в пощенската му кутия или в съответния офис на куриерската фирма. Сега обаче НАП твърди, че освободени от ДДС са единствено услугите на \"Български пощи\", но не и тези, предлагани от частните оператори.  ", "date": "2019.05.13", "title": "Куриерските пратки поскъпват с 20% заради ДДС"}
{"url": "https://www.bgonair.bg/world/2019-05-13/predi-evroizborite-feysbuk-premahva-profili-razprostranyavashti-falshivi-novini", "text": "Facebook премахва профили, разпространяващи фалшиви новини преди евроизборите. От социалната мрежа обявиха, че са отстранени фалшиви или дублиращи се италиански профили, които са нарушавали политиките на компанията. Акаунтите имали над два милиона последователи. Според Facebook повечето от половината свалени профили са подкрепяли Движение \"Пет звезди\" или \"Лига\". Харесайте ни в страницата ни във Facebook ", "date": "2019.05.13", "title": "Преди евроизборите: Facebook премахва профили, разпространяващи фалшиви новини"}
{"url": "https://www.bgonair.bg/world/2019-05-13/uraganen-vyatar-izpravi-na-nokti-harvatiya", "text": "\r\n Опасно време в Хърватия. В столицата Загреб ураганен вятър счупи дървета, отнесе покриви на сгради и създаде транспортен хаос.  Бурята бушува от снощи, а днес полицията предупреди жителите на града да не напускат домовете си, освен ако не е наложително. Най-малко двама души са пострадали, а материалните щети са огромни. На телефон 112 са получени хиляди сигнали за създадени от вятъра проблеми.  Предупреждението за опасно време е в сила в цяла Хърватия, заради силния вятър са затворени пътища и магистрали. Още за лошото време на Балканите и Апенините, вижте във видеото.    ", "date": "2019.05.13", "title": "Ураганен вятър изправи на нокти Хърватия, проблеми имаше и в Италия"}
