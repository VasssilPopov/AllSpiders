{"url": "https://www.bgonair.bg/science/2019-07-03/tesla-machka-konkurentsiyata-v-evropa-prodava-po-90-hilyadi-koli-na-trimesechie", "text": "Продажбите на електромобилите на Tesla в Европа растат стремително и американската компания постепенно се приближава към целта, която си е поставила. Това съобщиха от Bloomberg. Производителят на електрически модели записва сериозни успехи на ключови пазари като Норвегия и Холандия, където регистрираните коли на Tesla за първи път превишиха 2500 бройки на месец. В Дания през юни са продадени 426 нови електромобила на марката, което е с 4 пъти повече от резултата за цялата 2018 г. По този начин Tesla постепенно се приближава към целта, която си е поставила - 90 000 продажби на тримесечие. Според анализаторите на автомобилния пазар през април, май и юни компанията от Калифорния е продала 88 000 нови електромобила. През май акциите на Tesla за първи път от 2 години насам паднаха по 200 долара - 199,25 за акция. Това предизвика сериозни опасения, че компанията няма да може да достигне планираните приходи и печалба за втората половина на 2019 г. Снимка: pixabay.com  ", "date": "2019.07.03", "title": "Tesla мачка конкуренцията в Европа: Продава по 90 хиляди коли на тримесечие"}
{"url": "https://www.bgonair.bg/economy/2019-07-03/shestiyat-blok-na-aets-kozloduy-sprya-neplanirano", "text": "Отстранена е аварията, заради която беше изключен шести блок на АЕЦ \"Козлодуй\" и той вече работи. \r\nТова съобщи енергийният министър Теменужка Петкова и уточни, че късо съединение е задействало защитата, заради която е спряла работата на един от турбогенераторите.  Непланираното спиране продължи около три часа. Поетапно, в рамките на денонощие, блокът ще достигне и пълната си мощност, добави министър Петкова.  \r\nТя увери, че енергийната система на страната е стабилна, а хората могат да бъдат спокойни. Харесайте страницата ни във Facebook ", "date": "2019.07.03", "title": "Отстраниха аварията, причинила спирането на шестия блок на АЕЦ \"Козлодуй\""}
{"url": "https://www.bgonair.bg/world/2019-07-03/facebook-otnovo-se-srina-spetsialisti-rabotyat-po-otstranyavaneto-na-problema", "text": "Facebook заяви, че работи по отстраняването на техническия срив, който засегна хиляди потребители в Централна и Западна Европа. При отваряне на социалната мрежа и на свързаните с нея приложения – WhatsApp и Instagram, не се зарежда част от съдържанието като снимки, видеа, актуални публикации и нови съобщения в Messenger.  Потърпевши са и българските потребители. Харесайте страницата ни във Facebook ", "date": "2019.07.03", "title": "Facebook отново се срина, специалисти работят по отстраняването на проблема"}
{"url": "https://www.bgonair.bg/bulgaria/2019-07-03/pravitelstvoto-dava-dopalnitelen-milion-za-detsko-yunosheski-futbol", "text": "Правителството одобри отпускане на допълнителен 1 милиион лева за развитие на детско-юношеския футбол в България. Насоките за това са заложени в Програмата за развитие на детско-юношеския футбол на Българския футболен съюз. Това съобщи  . Пилотният проект на програмата стартира през 2016 г. с участието на състезатели от най-добрите 12 футболни школи в страната. През 2017 година обхватът на програмата се разшири до участие на спортисти от 16 академии. Продължаването на програмата ще даде възможност да бъде унифицирана структурата на детско-юношеския спорт, която да бъде в съответствие с целта и основните задачи на Националната стратегия за развитие на физическото възпитание и спорта в Република България 2012 - 2022 г., съобщиха от Министерския съвет.    ", "date": "2019.07.03", "title": "Правителството дава допълнителен милион за детско-юношески футбол"}
{"url": "https://www.bgonair.bg/world/2019-07-03/desetki-zaginaha-pri-vazdushni-udari-v-libiya", "text": "Най-малко 40 души загинаха при въздушни удари, застигнали център за мигранти в Либия. Други 80 са пострадали при експлозията.  Центърът се намира в източните предградия на столицата Триполи. Повечето от жертвите са мигранти от Африка.  Говорител на спешните служби заяви, че хангарът, в който се намирали над 120 души, е бил директно ударен.  Очаква се броят на жертвите да расте.  По-рано Либийската национална армия, която е в конфликт с правителството, заплаши, че ще нанесе въздушни удари по Триполи. Те обаче отказаха да поемат отговорност за удара.", "date": "2019.07.03", "title": "Десетки загинаха при въздушни удари в Либия"}
{"url": "https://www.bgonair.bg/bulgaria/2019-07-03/darvo-padna-pred-vhoda-na-obshtina-nadezhda", "text": "\r\n Изсъхнал клон на дърво падна пред входа на общината на район \"Надежда\" в София само на метри от играещи деца. Инцидентът по чудо се размина без пострадали. Изсъхналият клон паднал пред главния вход на районното кметство в \"Надежда\" вчера следобед. В същото време майки с деца и възрастни хора са търсили прохлада на пейките около сградата.  От район \"Надежда\" уточняват, че става въпрос за орех, който е бил наполовина сух. Полагани са грижи в последните две години да се спаси, но това така и не се е случило.  ", "date": "2019.07.03", "title": "Дърво падна пред входа на община \"Надежда\""}
{"url": "https://www.bgonair.bg/reportazhi/2019-07-03/balgarskiyat-biznes-plashta-nay-skap-tok-v-evropa", "text": "\r\n Българският бизнес плаща най-скъп ток в Европа. За това предупреждават работодателски организации. Според тях само за седмица електроенергията за бизнеса е поскъпнала няколко пъти, което може да доведе до хроничен недостиг на ток и по-лесно манипулиране на цените. В поредното си писмо до енергийния министър Асоциацията на организациите на българските работодатели предупреждава, че цената на електроенергията на едро у нас за 3 юли е била най-високата в Европа.  Според индустрията те е трябвало да плащат повече за ток на борсата, отколкото в страни като Германия, Франция и Швейцария.  През последните няколко месеца бизнесът неведнъж недоволства, че свободен пазар у нас няма, а търговете за продажба на електроенергия са с предизвестен купувач. Не така обаче смятат експертите.  От бизнеса обвиняват държавните институции и в друго. Че след като първо се отказа, а след това все пак се включи в спорен търг за около една четвърт от целия ток за свободния пазар, АЕЦ \"Козлодуй\" е пропуснала да спечели около 50 млн. лв.  А днес участниците на енергийната борса бяха предупредени за авария в АЕЦ \"Козлодуй\", заради която е бил изключен шести блок на централата. Около 17.00 ч. спрените мощности бяха възстановени.", "date": "2019.07.03", "title": "Българският бизнес плаща най-скъп ток в Европа"}
{"url": "https://www.bgonair.bg/sutreshen-blok/2019-07-03/spetsialisti-nito-edno-ot-izbranite-imena-za-oglavyavane-na-evropeyskite-institutsii-ne-e-sigurno", "text": "\r\n След тридневни тежки преговори евролидерите постигнаха съгласие за това кой да застане начело на европейските институции. За първи път в историята на Европейската комисия беше предложено тя да бъде оглавена от жена - това е германският министър на отбраната Урсула фон дер Лайен. Лидерът на Партията на европейските социалисти Сергей Станишев отпадна от предложенията за председател на Европейския парламент.  \"Цялата тази работа, на която сме свидетели, се прави по една матрица. Трябва да има от първия, който е спечелил Европейските избори, трябва да има и от втория, трябва да има мъже и жени, трябва да има и от Западна, и от Източна Европа представители. И се започва едно редене на пъзела - това ново правило беше актуализирано през 2007 година\", посочи журналистът и член на Съвета за електронни медии Бетина Жотева. \"Тези пазарлъци през последните 3 дни показаха две основни неща. Първото е, че ерата на \"шпицен кандидат\" вече е приключила и няма да има предварително договорени места. Второто - видя се, че партийните редици на всяка една от страните членки на ЕС също са доста разбити\", допълни бившият зам.-външен министър Милен Керемедчиев в студиото на \"България сутрин\". По думите на Жотева сега е ред на някой от Източна Европа да оглави Европейския парламент, но нито едно от имената, за които имаше консенсус, нямало да мине лесно през парламента.   Керемедчиев подкрепи твърдението, че не е сигурно за нито едно от лицата, че ще бъде избрано. И поясни, че всички те ще минат през много по-агресивно препитване в Европейския парламент, което ще направи работата им по-трудна. Според гостите на Bulgaria ON AIR френският президент Еманюел Макрон си е изиграл картите много силно в Европейският парламент и в момента либералите и \"зелените\" диктуват правилата. \"В Европа винаги всички преговарят - на ниво държавни ръководители, на ниво различни партии, работни групи и т.н. Тези три дни преговори означават желание за консенсус\", смята Жотева. Керемедчиев е на мнение, че не е това правилната политика, която трябва да развиват страните членки. По този начин Европа пропускала много значими неща, които се случват в света.", "date": "2019.07.03", "title": "Европазарлъци: Кой печели и кой губи в реденето на пъзела в ЕС?"}
{"url": "https://www.bgonair.bg/world/2019-07-03/24-chasova-stachka-ostavya-gartsiya-bez-raboteshti-feriboti", "text": "24-часова стачка на пристанищните работници в Гърция ще остави страната без фериботи. Всички острови ще бъдат откъснати от света. Няма да работят и фериботите между Гърция и Италия.  Синдикатът на работещите по пристанищата отказа последното предложение за размера на заплатите и броя и състава на отделните екипажи.  Заради стачката на моряците в Гърция Министерството на външните работи отправи препоръки към българските граждани. Те трябва да се информират за ситуацията и да обмислят варианти за транспорт извън морския и фериботите. Харесайте страницата ни във Facebook ", "date": "2019.07.03", "title": "24-часова стачка оставя Гърция без работещи фериботи"}
{"url": "https://www.bgonair.bg/world/2019-07-03/italianski-sotsialist-oglavi-evropeyskiya-parlament", "text": "\r\n Италианският социалист Давид-Мария Сасоли е новият председател на Европейския парламент. Той беше избран след второто гласуване, тъй като на първото не събра нужното абсолютно мнозинство.  63-годишният журналист по професия е член на италианската Демократическа партия и е уважаван в редиците на евродепутатите. Това е неговият трети мандат в Европейския парламент, а през последните 5 години Сасоли беше заместник-председател на институцията.  Лидерът на европейските социалисти Сергей Станишев не беше сред четиримата номинирани за председателския пост. Той се оттегли сам, като помолил председателя на парламентарната група на социалистите да не бъде разглеждана кандидатурата му.  Снимка: Reuters  ", "date": "2019.07.03", "title": "Италиански социалист оглави Европейския парламент"}
{"url": "https://www.bgonair.bg/world/2019-07-03/stanishev-otpadna-ot-predlozheniyata-za-predsedatel-na-ep", "text": "\r\n Лидерът на Партията на европейските социалисти Сергей Станишев отпадна от предложенията за председател на Европейския парламент.  В 10.00 ч. българско време се очаква институцията да гласува кой да поеме поста. Кандидатите са четирима.  Групата на Станишев \"Социалисти и демократи\" предлага италианеца Давид-Мария Сасоли. Предложението на Европейските консерватори и реформисти е чехът Ян Захрадил, който беше възможен кандидат и за председател на Европейската комисия.  \r\nГерманката Ска Келер представлява Зелените, а испанката Сира Рего - \"Обединената левица\".  След като Европейската народна партия получи най-важния пост в Европейската комисия, а Манфред Вебер отказа позицията, формацията не издигна свой кандидат за Европарламента.", "date": "2019.07.03", "title": "Станишев отпадна от предложенията за председател на EП"}
{"url": "https://www.bgonair.bg/denqt-on-air/2019-07-03/politicheskata-legitimnost-na-ek-pada-smyata-veselin-zhelev", "text": "\r\n Политическата легитимност на Европейската комисия пада. Това заяви в \" \" международният анализатор Веселин Желев. Той коментира и евентуалното назначение на някоя измежду Кристалина Георгиева и Мария Габриел за председател на Европейския съвет. Според Желев доверието към комисията става все по-ниско с годините. \"За да оценим Европейската комисия, трябва да видим първо тя как работи. Политическата легитимност на тези хора, които я формират става все по-ниска. Затова и няма доверие. Липсва прекият избор и затова ръководителите се опитват да се въведе някакво чувство за справедливост\", каза той. Международният анализатор допълни пред Николай Кръстев, че е по-добре изборите да бъдат транснационални, а не национални, тъй като по този начин ще бъдат по-обективни. \"Макрон е амбициран за голяма реформа в Европа. Разбрахме, че Мария Габриел е била предложена за външен министър на ЕС още от срещата в Осака. Това обаче е било прието с отрицателна реакция. Тя няма политически опит, за да поема този пост\", обясни Желев пред  .", "date": "2019.07.03", "title": "Политическата легитимност на ЕК пада, смята Веселин Желев"}
{"url": "https://www.bgonair.bg/reportazhi/2019-07-03/ursula-fon-der-layen-mayka-na-sedem-ministar-na-milioni", "text": "\r\n Урсула фон дер Лайен ще е първата жена, която застава начело на Европейската комисия. След денонощни тежки преговори 60-годишната майка на седем деца се превърна в компромисния вариант на европейските лидери. Германският министър на отбраната рядко попада под светлините на международните прожектори.  В родната ѝ Германия обаче кариерата ѝ е белязана от не един или два скандала. Родена е в Брюксел през 1958 година в семейството на политици - баща ѝ е премиер на Долна Саксония от 1976 до 1990. Учи икономика в Лондон и медицина в Хановер. Използва псевдонима \"Роуз Ладсън\", за да не я разпознават като дъщеря на политик, поради опасността, която представляват левите активисти в Западна Германия по това време. Учи и за гинеколог. Благодарение на международното си образование говори свободно английски и френски език. Дългогодишен близък съюзник на германския канцлер Ангела Меркел, фон дер Лайен е член на Християндемократическия съюз от 1990 година насам. През 2005 става министър по семейните въпроси. Почти толкова изненадващо като издигането ѝ за председател на Еврокомисията се оказва назначението ѝ като министър на отбраната на Германия през 2013 година, след месеци на коалиционни преговори. Убеден привърженик на обединена федерална Европа, Фон дер Лайен иска Германия да поеме по-отявлена роля във външните отношения и сигурността на Съюза. Подкрепя и по-голяма военна кооперация между страните членки. Животът ѝ извън политиката също е интересен. По време на телевизионно предаване на ръце я носи холивудският екшън герой Хю Джакман. Когато връчва награда за мир на суперзвездата Джордж Клуни, получава целувка по бузата. Харесайте страницата ни във Facebook", "date": "2019.07.03", "title": "Урсула фон дер Лайен - майка на седем, министър на милиони"}
{"url": "https://www.bgonair.bg/world/2019-07-03/sblasatsi-mezhdu-protestirashti-i-politsiya-v-tel-aviv-naprezhenieto-eskalira", "text": "Сблъсъци между протестиращи и полиция в Тел Авив. Снощи хиляди израелци от етиопски произход организираха блокади на пътища на различни места в страната.  В столицата напрежението ескалира при опит на органите на реда да освободят движението, след като демонстранти подпалиха автомобил.  Недоволството избухна, след като в събота цивилен полицай застреля 18-годишен мъж от мигрантската общност. Служителят на реда извадил оръжието, за да спре спор между две групи младежи. Те обаче се обърнали срещу него.  Полицаят е задържан, а случаят се разследва.  В средата на 80-те и началото на 90-те години близо 20 хил. етиопски евреи са докарани в Израел с тайни полети. И досега обаче те се оплакват от дискриминация.", "date": "2019.07.03", "title": "Сблъсъци между протестиращи и полиция в Тел Авив, напрежението ескалира"}
{"url": "https://www.bgonair.bg/bulgaria/2019-07-03/pravitelstvoto-otpuska-2-mln-leva-za-borba-s-komarite", "text": "По разпореждане на премиера правителството отпуска два милиона лева за борба с комарите в засегнатите общини. До дни започва и пръскане от самолети.  Борисов нареди и министърът на земеделието Десислава Танева да поддържа непрекъсната комуникация с кметовете. Преди дни на импровизиран протест срещу нашествието на комари излязоха жители на няколко населени места по поречието на Дунав. Харесайте страницата ни във Facebook ", "date": "2019.07.03", "title": "Правителството отпуска 2 млн. лева за борба с комарите"}
{"url": "https://www.bgonair.bg/ekrani/2019-07-03/225-trevozhno-niski-rezultati-na-malkite-maturi-po-matematika", "text": "\r\n Тревожно ниски са резултатите по математика от националното външно оценяване след 7 клас. Средният брой събрани точки е над 33 при максимални 100, което на практика ги приравнява с оценката \"среден 3\". Това сочат данните от анализа на образователното министерство.  Традиционно, резултатите по български език и литература са по-добри – средно 53 точки. Има само един ученик, събрал по сто точки и по двата предмета, а 12 - са с нито една точка. От днес до петък е срокът за подаване на документи за кандидатстване в гимназиите.  ", "date": "2019.07.03", "title": "2+2=5: Тревожно ниски резултати на малките матури по математика"}
{"url": "https://www.bgonair.bg/reportazhi/2019-07-03/13-godishno-momche-ot-plovdiv-stana-parviyat-detski-ombudsman-u-nas", "text": "\r\n 13-годишен пловдивчанин стана първият детски омбудсман у нас. Той мечтае да бъде военен лекар на мисия до Марс. Георги гледа към звездите и иска да посети космически лагер по модел на НАСА в Турция. Пише есе, изпраща го на Центъра за творческо обучение, но не получава стипендия.  Решава да напише писмо на Гергана Райжекова от Центъра, че е възмутен от това, че няма стипендия. Попада обаче на нейно вдъхновяващо видео от TEDex. Впечатлена от младото момче, Гергана му предлага да пише и до омбудсмана Мая Манолова.  През август Георги ще замине на Space Camp в Турция, тъй като е получил стипендия. А като детски омбудсман вече има и дурга цел - да направи кампания за събиране на средства за децата в домове.  13-годишният младеж казва, че е роден, за да направи нещо велико с живота си. Най-голямата му мечта е някой ден да бъде медик на мисия до Марс. А за да я сбъдне заляга здраво над учебниците. ", "date": "2019.07.03", "title": "13-годишно момче от Пловдив стана първият детски омбудсман у нас"}
{"url": "https://www.bgonair.bg/denqt-on-air/2019-07-03/patriotite-vse-po-nastoyatelni-kontseptsiyata-za-romite-veche-e-na-dneven-red-v-ms", "text": "\r\n \"Стратегията за ромската интеграция вече е внесена за обсъждане в Министерския съвет. Очаква се следващата седмица тя да бъде гласувана. А част от нея вече е обект на внимание и на законодателни инициативи\", отбеляза в студиото на  депутатът от \"Обединени патриоти\" доц. Милен Михов. Миналата седмица от ВМРО излязоха с остра декларация. Партията настоя за спешно приемане на концепцията срещу \"циганизацията\". През април вицепремиерът Красимир Каракачанов официално внесе стратегията си за съгласуване с министерствата. Повод за реакцията на \"Обединени патриоти\" стана поредното убийство в софийското с. Априлово, където мъж от ромски произход преби с лопата стопанин през нощта. Извършителят бил хванат да краде.  \"За обществото ни е от изключителна важност да бъдат въведени едни принципи, които концепцията поставя. А именно - онези, които не желаят да учат, да не могат да се ползват от социални права, да се сложи край на феномена \"деца раждат деца\", както и веднъж завинаги да се спре с незаконното строителство, незаплащането на сметките за електроенергия, вода...\", допълни още доц. Михов в студиото на Николай Кръстев. Пред   гостът бе категоричен, че без концепцията интеграцията на ромите у нас би била невъзможна. А всички инвестиции - безсмислени. \"Държавата трябва да изпълнява законовите разпоредби и да започне да налага ред\", отсече доц. Милен Михов.  ", "date": "2019.07.03", "title": "Патриотите все по-настоятелни, концепцията за ромите вече е на дневен ред в МС!"}
{"url": "https://www.bgonair.bg/denqt-on-air/2019-07-03/partiite-shteli-da-vlyazat-v-siviya-sektor-ako-subsudiyata-e-1-lev", "text": "\r\n Консултациите между управляващите и коалиционните им партньори относно размера на партийната субсидия преминаха, а от ГЕРБ заявиха, че са непреклонни в позицията си тя да остане 1 лев, какъвто размер гласува пленарната зала на първо четене. Само част от управляващата коалиция подкрепя партията на Борисов - \"Атака\" застана зад 1 лев, докато от ВМРО и НФСБ остават на своите различни становища. От БСП също остават на мнение, че субсидията трябва да се намали, но не и толкова драстично. \"БСП винаги е твърдяла, че тази субсидия трябва да бъде коригирана, но в един разумен размер, който трябва да бъде обсъден от всички политически сили. В противен случай партиите влизат буквално в сивия сектор\", коментира депутатът от БСП Иван Иванов в студиото на \"Денят ON AIR\" пред Николай Кръстев. Според него предложението за неограничено финансиране от физически и юридически лица хвърля партиите в ръцете на бизнеса. Политикът е на мнение, че планираните промени имат за цел да рефлектират върху БСП при подготовката им за местните избори. \"Ще бъде изключително трудно. БСП е партия с традиции, има си своя парад, без който не може. Това не е само при нас, това е при всяка една политическа партия\", обясни социалистът пред Bulgaria ON AIR. На пленума на БСП, който се проведе на 30 юни, Корнелия Нинова предложи съставът на Изпълнителното бюро на партията да се разшири от 15 на 21 души, а Валери Жаблянов беше освободен от ръководния орган. По думите на Иван Иванов рокадите в червената партия действат мотивиращо и на членовете ѝ, и на симпатизантите ѝ.   \r\n ", "date": "2019.07.03", "title": "Партиите щели да влязат в сивия сектор, ако субсудията е 1 лев"}
{"url": "https://www.bgonair.bg/reportazhi/2019-07-03/bezdomni-kucheta-napadnaha-mayka-s-dete-v-dupnitsa", "text": "\r\n Зачестяват случаите на нападнати от бездомни кучета в Дупница през последните дни. Разтревожени жители на града разказаха, че популацията на животните се е увеличила многократно през последните години, а също така и случаите на нападнати хора.  Снежана е била връхлетяна от глутница кучета докато била на разходка с детето си. За щастие хора, които били наблизо, се притекли на помощ на жената. Тя вече е подала жалба в общината и в прокуратурата.  Жителите на квартала, в който се разиграва случката, твърдят, че това не е първият случай на нападение от кучетата. А от общината заявиха, че се вземат всички законови мерки за ограничаване на популацията на бездомните четириноги.  И допълниха още, че проблем остава безнаказаното изоставяне на домашни кучета от собствениците им.", "date": "2019.07.03", "title": "Бездомни кучета нападнаха майка с дете в Дупница"}
{"url": "https://www.bgonair.bg/denqt-on-air/2019-07-03/deputat-ot-gerb-tol-sistemata-shte-donese-ogromni-prihodi-v-byudzheta", "text": "\r\n Тол системата ще донесе огромни приходи в българския бюджет. Това заяви в \" \" с водещ Николай Кръстев депутатът от ГЕРБ Александър Ненков. Според него благодарение на въвеждането на тол системата пътищата в България ще станат много по-добри отколкото са в момента. Ненков допълни, че досега 70% от приходите от такси за използване на националната пътна мрежа са идвали от леките автомобили. Сега обаче парите, които ще влизат в държавния бюджет от професионалните превозвачи, ще бъдат в пъти повече. \"Тол системата ще заработи от 16 август. Това е по договор и закон. Събирането на таксите обаче ще се забави. Причините са, че все още липсва баланс между превозвачите и тарифите, които трябва да се плащат. До момента 70% от приходите идваха от леките автомобили за сметка на тежкотоварните. Искаме да намерим баланс. Реформата изисква усилие. Тол системата ще даде своя резултат в бъдеще\", обясни той. Ненков допълни, че всички събрани пари ще бъдат вложени в поддръжката на родните пътища. Депутатът от ГЕРБ бе категоричен, че стоките от първа необходимост няма да поскъпнат заради новите такси. \"Преекспонира се темата, че цените на стоките ще поскъпнат заради въвеждането на тол системата. Ще дойде време, в което всички общински пътни мрежи ще искат да бъдат обхванати от подобна система. Освен първокласните пътища, в тол системата, ще влязат и част от второкласните, както и третокласни пътища\", каза Ненков пред  .", "date": "2019.07.03", "title": "Депутат от ГЕРБ: Тол системата ще донесе огромни приходи в бюджета"}
{"url": "https://www.bgonair.bg/sutreshen-blok/2019-07-03/prazni-plazhove-i-opashki-na-kulata-izgonihme-li-turistite-ot-moretoo", "text": "\r\n Туристите по българското Черноморие са намалели с над 20% през тази година, обявиха преди седмица от Института за анализи и оценки в туризма. Въпреки че все още няма официални данни, предварителните анализи на Министерството на туризма показаха спад с между 3 и 6%. На този фон пък трафикът на леки автомобили през граничния пункт с Гърция се е увеличил с цели 25%. \"Проекцията на цените е визия за пазар. А пазарът е свободен. И тогава, когато има предлагане и търсене, и те срещнат своя интерес - цената е разумна. Не бива цена, обявена на едно място, да бъде показателна за цялото българско Черноморие\", отбеляза в студиото на   изпълнителният директор на Сдружение \"Национален борд по туризъм\" д-р Полина Карастоянова. Проучване на социологическата агенция \"Тренд\" от своя страна показа, че 32% от българите са избрали да почиват в чужбина това лято. Повечете са се спрели на курортите в Гърция и Турция.  \"Дори и цена от 100 лв. за определени зони по плажовете ни би била приемлива, ако има клиенти за тях. И ако услугите, които се предлагат са на съответното ниво\", допълни още д-р Карастоянова. Пред   тя беше категорична, че само след средата на месец юли картината по родните курорти ще бъде съвсем различна и за отлив на туристи няма да става и дума.  ", "date": "2019.07.03", "title": "Празни плажове и опашки на \"Кулата\"... Изгонихме ли туристите от морето?"}
{"url": "https://www.bgonair.bg/lyubopitno/2019-07-03/novata-virtualna-valuta-na-facebook-polezna-ili-opasna", "text": "Facebook планира да пусне собствена криптовалута догодина. Новата виртуална валута ще се казва Libra. Настоящият план е само за платежна система. Самата валута e още идея, като се предвижда тя да бъде обезпечена с реални резервни активи. Кошница от банкови депозити и краткосрочни ДЦК ще гарантира всяка Libra в обращение, изграждайки доверие във вътрешната ѝ стойност. Стойността на валутата обаче ще бъде уязвима на колебанията във валутните курсове и финансовите шокове (включително валутният контрол). Колебанията в курса на Libra спрямо другите валути може да объркат потребителите. Регулаторите ще трябва да оценят нестабилността, свързана с тази система.  От най-голямо значение е системата да е надеждна, да не позволява пробиви и да защитава личната тайна, докато същевременно е достатъчно прозрачна за регулаторите, съдебните власти и всички останали, които имат легитимен интерес към това кой я използва. Критичен въпрос е как Libra ще взаимодейства с традиционните банки. Тя може да ги лиши от много от клиентите им в разплащанията. От друга страна обаче Libra може да поддържа големи депозити в банките, които да обезпечават дигиталната валута в обращение. Още по темата четете в .", "date": "2019.07.03", "title": "Новата виртуална валута на Facebook - полезна или опасна?"}
{"url": "https://www.bgonair.bg/economy/2019-07-03/115-mln-chuzhdentsi-sa-posetili-stranata-ni-prez-2017-g", "text": "Средно по 30 евро за нощувка са оставяли чуждестранните туристи у нас, като средният дял на нощувките е бил около 4 броя, показват данни от анализ на \"Евростат\". Данните са визуализирани като преглед на туризма в държавите членки на ЕС през 2017 г.  Според цифрите страната ни е била посетена от около 11,5 млн. чужденци, като с цел туризъм броят им е бил около 5,5 милиона.  Най-висок е бил делът на туристите от Германия - 13 на сто, следвани от румънците - 6,5 на сто и поляците - 6,3 на сто.  Извън страните членки на ЕС през 2017 г. най-голям е бил делът на туристите от Русия и от Северна Македония.", "date": "2019.07.03", "title": "11,5 млн. чужденци са посетили страната ни през 2017 г."}
{"url": "https://www.bgonair.bg/bulgaria/2019-07-03/borissov-predupredi-meditsite-da-vnimavat-pri-izdavaneto-na-bolnichni", "text": "\r\n \n Борисов предупреди медиците да внимават при издаването болнични листове. Това стана по време на събитие за отчет на борбата с контрабандата на цигари. И отбеляза, че би му било неприятно лекари да бъдат арестувани. За цялата 2018 г. издадените болнични са били общо 2 милиона, а само през първата половина на 2019 г. - близо 3,5 милиона. Според премиера тази ситуация е \"бич за работодателите, които плащат първите дни болнични\".  А във връзка с резултатите от последното изследване за контрабандните цигари у нас, премиерът посочи, че незаконната търговия с тютюневи изделия бележи спад с 2 на сто спрямо същия период за миналата година.  От началото на 2019 г. са задържани 11 тона нелегален тютюн.  На база на успехите на страната ни е лансирана идеята за създаване на Европейски център за борба с контрабандата, съобщи Борисов. Намерението е представители на МВР, НАП, Главната прокуратура, Агенция \"Митници\" да предадат опита си на чужди колеги. ", "date": "2019.07.03", "title": "Борисов предупреди медиците да внимават при издаването на болнични"}
{"url": "https://www.bgonair.bg/bulgaria/2019-07-03/upravlyavashtite-otnovo-razdeleni-za-partiynata-subsidiya", "text": "\r\n Управляващите отново са разделени за партийната субсидия. След консултации между ГЕРБ и \"Обединени патриоти\" стана ясно, че само \"Атака\" подкрепя партията на Борисов за 1 лев партийна субсидия.  НФСБ и ВМРО остават против, а консултации с другите парламентарни групи не са правени, въпреки първоначалната заявка, че това ще се случи.  Очаква се отложеното окончателно гласуване на размера на партийната субсидия да се проведе до края на тази или в началото на следващата седмица.", "date": "2019.07.03", "title": "Управляващите отново разделени за партийната субсидия"}
{"url": "https://www.bgonair.bg/sutreshen-blok/2019-07-03/priyateli-na-ubitiya-motorist-v-kostinbrod-kmetat-napravi-obraten-zavoy-da-go-vrashtat-v-aresta", "text": "\r\n Приятелите на загиналия моторист в Костинброд излязоха на протест пред общината в града, защото смятат, че кметът има вина за тежкия инцидент. Според тях значително се различават версии, които се лансират след смъртта на Игнат Славков. \"Кметът казва, че не е правил обратен завой, а той всъщност го направи, видях го това нещо. Само аз бях там, казал съм какво се е случило. Кметът прави забранен обратен завой\", сподели един от протестиращите младежи. Трайко Младенов остава на свобода под гаранция от 5000 лева. Той няма право да напуска страната, отнета е шофьорската му книжка. \"Това абсолютно не ни удовлетворява! В тази държава винаги е било така - за милиони няма закони, за кокошка няма прошка. Пет часа го чакахме пред прокуратурата, а той избяха. Защо се криеш, ако нямаш вина\", коментира друг от приятелите на загиналия моторист. Протестиращите допускат, че кметът може и да не е видял техния приятел на пътя. И съобщиха за версия, че телефонът на Младенов е звъннал, заради което той е решил да се върне и направил фаталния обратен завой. Недоволните граждани не се съмняват в шофьорските качества на Игнат и подчертаха, че очакват кметът да бъде върнат в ареста. Харесайте страницата ни във Facebook ", "date": "2019.07.03", "title": "Приятели на загиналия моторист: Кметът направи обратен завой, да го връщат в ареста!"}
{"url": "https://www.bgonair.bg/bulgaria/2019-07-03/helpbook-signal-rabotnitsi-bez-kaski-na-stroezh-v-sofiya", "text": "В днешния обзор на   ще ви запознаем с част от сигналите, които постъпиха през изминалата седмица. Наш потребител е изпратил снимки на , което е в разрез с изискванията за безопасен труд. Строителните работи се извършват по всяко време на деня без оглед на определените от закона часове за почивка. Гражданинът апелира към Изпълнителна агенция \"Главна инспекция по труда“ за проверка и становище. В друг сигнал се обръща внимание на системните нарушения на Наредбата за обществен ред, извършвани от   Ежедневно, а и през нощта, се извършват товаро-разтоварителни дейности, стоката се пренася с количка, което създава невъобразим шум и пречи на съня на живущите в квартала. Оплакването е и за често оставяне на домашни любимци пред обекта, с което се създават предпоставки за инциденти.", "date": "2019.07.03", "title": "Helpbook сигнал: Работници без каски на строеж в София"}
{"url": "https://www.bgonair.bg/bulgaria/2019-07-03/i-oshte-ot-helpbook-tamni-ulitsi-kalpav-remont", "text": "Продължаваме да ви показваме сигнали от  Helpbook.info , постъпили при нас през изминалата седмица. Наш потребител се оплаква от . От качените снимки е видно, че голям участък от шосето е пропаднал вследствие на преминаващите автомобили, като прогнозите са, че положението ще се влошава, ако не се вземат спешни мерки. В сигнал до община Бургас гражданин се възмущава от   след извършване на ремонтни дейности, които са продължавали повече от година. Проблемният участък е около Търговска гимназия, \"Св. Богородица“ и хотел \"България“. Нашият потребител се оплаква, че улиците не се почистват и от поставеното ново улично осветление половината лампи не работят. Молбата е да бъде сигнализирана фирмата по чистота и улиците да се метат и измиват. \"Щом може да има синя зона, значи може и да се поддържа районът.“ Със същия проблем се сблъскват живущите на ул. \"Лайош Кошут\". Цялата  , което затруднява придвижването и създава неудобства на пешеходците и водачите на МПС. Потърпевшите молят за възстановяване на съоръженията в работещ вид. Ако видите нередност, проблем, с който се сблъсквате всеки ден и искате да подадете сигнал - направете го онлайн в  HelpBook.info . Платформата на Investor Media Group ще ви даде възможност не само да придадете гласност на проблема, но и да изпратите сигнал до отговорните институции. Харесайте страницата ни във Facebook ", "date": "2019.07.03", "title": "И още от Helpbook: Тъмни улици, калпав ремонт"}
{"url": "https://www.bgonair.bg/bulgaria/2019-07-03/osvobodiha-ot-dlazhnost-shefa-na-zatvorite-vasil-miladinov", "text": "Шефът на затворите и арестите Васил Миладинов ще бъде освободен от поста си. Това обяви министърът на правосъдието Данаил Кирилов пред журналисти.  И уточни, че ще подпише до края на деня заповедта за отстраняването на Миладинов, но не посочи мотиви.  Припомняме, че в понеделник министър Кирилов беше на проверка в следствения арест в София след жалби на задържани там.  ", "date": "2019.07.03", "title": "Освободиха от длъжност шефа на затворите Васил Миладинов"}
{"url": "https://www.bgonair.bg/bulgaria/2019-07-03/razlikata-v-zaplatite-na-zhenite-i-mazhete-u-nas-namalyava", "text": "Разликата в заплащането на жените и мъжете в България намалява за трета поредна година - от 15,4% през 2015 г. до 13,6% през 2017 г. Това показват данни на Евростат, цитирани в Доклад за равнопоставеността на жените и мъжете за 2018 г., който беше приет от правителството. Средната разлика в заплащането в ЕС през 2017 г. е 16%. В доклада се посочва, че през 2018 г. средногодишният брой на безработните на възраст 15-64 навършени години е 170 800 души. От тях 100 200 са мъже, а 70 600 са жени, което е с 33 400 по-малко от 2017 г. Броят на безработните жени се е понижил с 21 000. Докладът за равнопоставеността между половете отразява резултатите от изпълнението на политиките за повишаване на участието на жените на пазара на труда. \r\nСред приоритетните области в документа са още борбата с насилието, основано на пола и промяната на обществените стереотипи спрямо жените и мъжете. Харесайте страницата ни във Facebook ", "date": "2019.07.03", "title": "Разликата в заплатите на жените и мъжете у нас намалява"}
