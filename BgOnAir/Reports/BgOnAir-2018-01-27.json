{"url": "https://www.bgonair.bg/bulgaria/2018-01-27/opasno-mrasen-vazduh-v-stolitsata-i-dnes", "text": "Според системата за прогнозен потенциал на замърсяване с фини прахови частици на територията на София, днес се очаква повишение на нивата на замърсяване на въздуха. Това съобщиха от пресцентъра на Столичната община. За намаляване на замърсяването общинарите призовават жителите и гостите на града да ограничават движението на личните си автомобили и да използват градски транспорт. Особено внимание се обръща на собствениците на автомобили с екологичен клас под ЕВРО4, които трябва да ограничат придвижването си с тях. Столичната община призовава домакинствата, които се отопляват на дърва и въглища, при възможност да използват електрически уреди за отопление. Днес Столичният инспекторат ще продължава да извършва провери за нерегламентирано изгаряне на отпадъци.", "date": "2018.01.27", "title": "Опасно мръсен въздух в столицата и днес"}
{"url": "https://www.bgonair.bg/bulgaria/2018-01-27/neka-ima-maski-strashni-neka-ogan-da-gori-surva-e", "text": "В 27-ото издание на международния фестивал на маскарадните игри \"Сурва\"-2018 в Перник дефилират рекорден брой участници - 7 477.  \n Само от селата в област Перник групите са 46 с 4 000 души в тях. Някои от сурвакарските дружини стигат до над 200 души.  Общо българските групи са 105 и от тях 59 са кукерски, като сред тях има бабугери, старци, станчинари, дервиши.  В маскарада се включват около 900 деца и 423 участници от чужбина. Обичаите си показват 17 групи, представители на 8 държави - от Македония, Сърбия, Албания, Румъния, Испания, Италия, Словения и Португалия.  Деветчленно жури с председател проф. Георг Краев ще определи носителите на наградите. \"Сурва 2018\" е под патронажа на министъра на културата Боил Банов. Празникът, който е в основата на фестивала, е част от нематериалното културно наследство на ЮНЕСКО. Повече новини четете на ", "date": "2018.01.27", "title": "Нека има маски страшни, нека огън да гори... Сурва е!"}
{"url": "https://www.bgonair.bg/bulgaria/2018-01-27/stolichani-na-protest-sreshtu-izgrazhdaneto-na-park-iztok", "text": "В този час жителите на квартал \"Горубляне\" протестират срещу изграждането на парк \"Изток\" в София. Те са против намерението на общината да отчужди част от земите им, за да направи парк в \"Младост\". Протестиращите блокираха на 3 пъти кръстовището на бул. \"Самоковско шосе” и Околовръстния път за по 10 минути на половин час. Тези действия предизвикаха голямо напрежение. Хората недоволстват срещу плановете на общината да създаде парк върху частните им имоти. Според протестиращите около 500 фамилии са засегнати от проекта, който предвижда върху 1250 декара между кварталите \"Младост” и \"Горубляне” да бъдат изградени зелени площи и атракции. Според хората от \"Горубляне\" обаче цените, по които ще бъдат обезщетени, са изключително ниски и се притесняват, че средствата им ще бъдат забавени с години наред. Те са категорични, че има алтернатива на проекта - а именно паркът да бъде изграден върху общински и държавни земи, така че да не се налага отчуждаване.  Кметицата на район \"Младост\" също взе отношение по темата. Тя обясни, че паркът е необходим, но настоя Столичната община да намери средства и да обезщети подобаващо собствениците на земи.", "date": "2018.01.27", "title": "Столичани на протест срещу изграждането на парк \"Изток\""}
{"url": "https://www.bgonair.bg/world/2018-01-27/chehiya-reshava-na-vtori-tur-milosh-zeman-ili-irzhi-dragosh", "text": "На изток или на запад ще поеме Чехия. Отговорът ще дойде от изхода на втория тур на президентските избори. За поста се състезават досегашният държавен глава Милош Земан и новакът в политиката Иржи Драгош. 83-годишният социалист Земан е с проруски и антиемигрантски възгледи и разчита на гласовете на селските райони и на по-ниските социални класи. Той спечели първия тур, но прогнозите за втория са за много близки резултати между двамата. 68-годишният Драгош е химик и е бивш председател на чешката академия на науките и води проевропейска кампания. За него се очаква да гласуват хората от градовете и тези с по-високо образование.", "date": "2018.01.27", "title": "Чехия решава на втори тур: Милош Земан или Иржи Драгош"}
{"url": "https://www.bgonair.bg/bulgaria/2018-01-27/severozapadat-se-vdiga-na-protest-s-iskane-za-magistrala-do-sofiya", "text": "Протест с искане за магистрала от Видин до София и тунел под прохода Петрохан се провежда във Видин. Той е организиран от гражданското обединение \"Единни за промяна\". Стотици протестиращи с над 500 автомобила във Видин преминаха през целия град и излязоха на главния път Е-79, който води към \"Дунав мост-2“ на границата с Румъния, като го блокираха с жива верига. Те казват, че пътят, който е проектиран преди десетилетия, не може да поеме засиления трафик и е причина за чести катастрофи. Организаторите от гражданско обединение \"Единни за промяна\" настояват за изграждане на магистрала София-Видин и тунел под прохода Петрохан, за да се улесни връзката със столицата. Протестиращите поставиха срок до май 2021 година. Хората искат до седмица правителството да реши за стартиране на процедурите, в противен случай ще настояват да спре преминаването на тежкотоварни автомобили по \"Дунав мост-2“ и протестите ще продължат. Председателят на Управителния съвет на Агенция \"Пътна инфраструктура\" Дончо Атанасов заяви по-рано, че четирилентов път между София-Видин ще има.  По думите му вече е възложено и предпроектно проучване за тунел през прохода Петрохан, който ще скъси пътуването от областите в Северозападна България към столицата.", "date": "2018.01.27", "title": "Северозападът се вдига на протест с искане за магистрала до София"}
{"url": "https://www.bgonair.bg/oporni-hora/2018-01-27/imalo-li-dogovorka-mezhdu-bsp-i-gerb-za-vota-na-nedoverie", "text": "\r\n Спордед Атанас Мерджанов е имало е предварителна договорка между БСП и ГЕРБ за вота на недоверие. Разиграха пред обществото театър. Хората са отвратени. Времето на този вот трябваше да бъде преди Коледа. Абсурдна е позицията на Корнелия Нинова и искането за референдум за Истанбулската конвенция. Въпросът с конвенцията беше решен отдавна от БСП. Но някой подшушна на лидера, че това ще й донесе дивиденти. Нинова обяви на 9 декември, че подкрепя конвенцията. В Лисабонския документ, Нинова си е сложила подписа \"ЗА\" конвенцията. Султанка Петрова от ОП-също, каза Мерджанов. Спорът категорично е политически. Ако конвенцията не се ратифицира, вината ще бъде лепната на БСП! И девидентите отново ще са при Борисов! За Радев тази година беше успешна. Но той трябва да бъде по-внимателен в изказа си. Ако \"парламентарната република атрофира\", то неговата вина не е по-малка! Негово задължение е да оправи това. Въпросът, който ме вълнува е: На какво основание има забавяне на назначаване на посланици? Изглежда като пазарлък между Борисов и Радев, смята Мерджанов", "date": "2018.01.27", "title": "Имало ли договорка между БСП и ГЕРБ за вота на недоверие?"}
{"url": "https://www.bgonair.bg/economy/2018-01-27/novi-sanktsii-na-sasht-kam-rusiya", "text": "САЩ разшири списъка с компаниите и физическите лица, санкционирани заради едностранното анексиране на Крим, съобщи The Voice of America.  \r\nДобавени са 21 физически лица (основно руснаци и украинци) и 21 компании. Сред новите имена прави впечатление това на \"Силовые машини\". Компанията е доставчик за оборудване за АЕЦ \"Козлодуй\", АЕЦ \"Белене\" и за ТЕЦ-овете от Маришкия комплекс. \"Силовые машини\" и е участник в модернизирането на ТЕЦ \"София\" – с ново котелно оборудване. Срокът за въвеждане в експлоатация на модернизираните блокове в ТЕЦ-а е третото тримесечие на 2018 година и третото тримесечие на 2019 година. В списъка попада и външнотърговското предприятие \"Технопромэкспорт\", както и \"Угольные технологии\" и 12 дружества част от структурата на \"Сургутнефтегаз\". Самата компания е част от забранителния списък на Министерството на финансите на САЩ от 2014 година. От американското ведомство посочват, че санкциите срещу руски физически и юридически лица ще останат в сила, докато не бъдат изпълнени Минските споразумения. Повече новини четете на ", "date": "2018.01.27", "title": "Нови санкции на САЩ към Русия"}
{"url": "https://www.bgonair.bg/oporni-hora/2018-01-27/gergana-pasi-za-istanbulskata-konventsiya", "text": "\r\n Като юрист, мога да кажа, че Истанбулската конвенция е един нормален, сънременно звучащ текст. И за това съм безкрайно изненадана, как интелигенти хора не могат да я \"прочетат\" правилно. Живеем в свят от счупени огледала. Никъде вътре в текста няма трети пол и край на християнското семейство, смята Гергана Паси. Според нея политиците са виновни за грешния прочит. Те не обясниха на обществото. В момента спорът е политически. БСП промени мнението си, за да спечели гласове. Тези текстове практически са част от българското законодателство и са били подписани и от БСП. Трябваше да се покаже примера на жертвата, за да разбере обществото, посочи тя.", "date": "2018.01.27", "title": "Гергана Паси за Истанбулската конвенция"}
{"url": "https://www.bgonair.bg/bulgaria/2018-01-27/pozhar-izpepeli-magazin-za-drehi-vtora-upotreba-v-plovdiv", "text": "Пожар горя в магазин за продажба на дрехи втора употреба на бул. \"Цар Борис III\" в Пловдив. Това съобщи Агенция \"Фокус\". Сигналът за инцидента е подаден в 7:18 часа тази сутрин. Два противопожарни екипа са се отзовали на местопроизшествието. При пожара няма пострадали хора, но са нанесени сериозни материални щети. Причините за възникване на пламъците в магазина се изясняват.", "date": "2018.01.27", "title": "Пожар изпепели магазин за дрехи втора употреба в Пловдив"}
{"url": "https://www.bgonair.bg/world/2018-01-27/dzhulian-asandzh-poiska-otmyana-na-zapovedta-za-aresta-mu", "text": "Основателят на \"Уикилийкс\" Джулиан Асандж поиска британският съд да отмени издадената срещу него заповед за арест, съобщи Агенция \"Фокус\". Заповедта бе издадена, след като австралиецът избяга от ареста и се скри в посолството на Еквадор в Лондон, където се намира вече пет години и половина. Британските власти действат и по случая с издадената от Швеция международна заповед за арест и екстрадирането му в скандинавската страна, където австралиецът ще бъде разпитан във връзка с повдигнати обвинения в сексуален тормоз, които Асандж отрича.", "date": "2018.01.27", "title": "Джулиан Асандж поиска отмяна на заповедта за ареста му"}
{"url": "https://www.bgonair.bg/world/2018-01-27/feribot-s-50-dushi-na-borda-v-neizvestnost-ot-7-dni", "text": "Ферибот с около 50 души на борда е в неизвестност от седем дни в Кирибати, съобщава Агенция \"Фокус\". Морският съд е потеглил на 18 януари и е трябвало да достигне крайната си цел два дни по-късно, но вместо това е започнато международно издирване, в което са се включили Нова Зеландия и властите на островите Фиджи. Съгласно разпространената информация корабът е имал някои технически проблеми, но въпреки това е потеглил по график.", "date": "2018.01.27", "title": "Ферибот с 50 души на борда в неизвестност от 7 дни"}
{"url": "https://www.bgonair.bg/world/2018-01-27/potvardeno-kanadskiyat-miliarder-bari-sharman-i-saprugata-mu-sa-bili-ubiti", "text": "Милиардерът Бари Шърман и съпругата му Хъни са били убити, предадоха световните агенции. Следователите от канадската полиция са стигнали до това заключение след шестседмично разследване. \"Имаме достатъчно доказателства, за да определим това като разследване на двойно убийство\", каза детектив Сюзан Гомес. Тя заяви, че Бари и Хъни Шърман са били видени за последно живи вечерта на 13 декември. Двамата бяха открити мъртви в дома им в Торонто на 15 декември. Тогава полицията каза, че смъртта им била подозрителна. Гомес каза, че не е имало следи от насилствено проникване в дома на семейство Шърман. Тя отказа да обсъжда доказателствата, възможните мотиви или заподозрени. Бари Шърман беше основател на фармацевтичната компания \"Апотекс\". Той беше включен сред най-богатите хора в Канада от сп. \"Канейдиън бизнес\" през ноември.", "date": "2018.01.27", "title": "Потвърдено: Канадският милиардер Бари Шърман и съпругата му са били убити"}
{"url": "https://www.bgonair.bg/world/2018-01-27/politsiya-nahlu-v-kino-proektirashto-zabraneniya-film-smartta-na-stalin", "text": "Полиция нахлу в кино в Москва, където се прожектира филмът \"Смъртта на Сталин\".  Полицейските служители не са дали обяснение за действията си, но те идват след предупреждението на руското културно министерство, че киното може да бъде санкционирано заради филма.  Още при излизането на продукцията власите твърдят, че тя се подиграва с руската история.", "date": "2018.01.27", "title": "Полиция нахлу в кино, проектиращо забранения филм \"Смъртта на Сталин\""}
{"url": "https://www.bgonair.bg/world/2018-01-27/vvs-na-sasht-s-udar-po-pogreshka-v-tsentara-na-al-bagdadi", "text": "Осем иракчани са загинали, след като в събота авиацията на САЩ в Ирак по погрешка е извършила удар в центъра на град Ал Багдади, съобщава Агенция \"Фокус\". Сред загиналите са офицер от разузнавателните служби и петима полицаи. От Багдад все още не са потвърдили информацията. ", "date": "2018.01.27", "title": "ВВС на САЩ с удар по погрешка в центъра на Ал Багдади"}
{"url": "https://www.bgonair.bg/world/2018-01-27/silna-eksploziya-raztarsi-gastonaselen-rayon-v-kabul", "text": "Мощна експлозия разтърси центъра на Кабул, където са разположени повечето правителствени сгради и чужди посолства. По първоначална информация има 40 загинали и над 140 ранени.  Афганистанското вътрешно министерство съобщи, че става въпрос за взривена кола бомба в близост до полицейски пункт. За момента никой не е поел отговорност за акта.  Атаката в Кабул става само седмица, след като беше нападнат хотел \"Интерконтинентал”. Тогава повече от 20 души бяха убити и талибаните поеха отговорност", "date": "2018.01.27", "title": "Кола бомба избухна в гъстонаселен район в Кабул"}
