{"url": "https://www.bgonair.bg/world/2018-03-17/samolet-se-razbi-v-kashta-vav-filipinite", "text": "Самолет се разби в къща във Филипините. 10 души, сред които три деца, загинаха.  На борда е имало петима души, останалите жертви са били в къщата. Постройката е напълно изпепелена.  Самолетът започнал да губи скорост и височина малко след излитане. Причината за инцидента все още не е ясна.", "date": "2018.03.17", "title": "Самолет се разби в къща във Филипините"}
{"url": "https://www.bgonair.bg/world/2018-03-17/rezhim-na-toka-vav-venetsuela-zaradi-golyama-susha", "text": "Венецуела въвежда режим на електричеството, информира агенция \"Фокус\". Ограниченията се налагат заради сушата, която доведе до критично намаляване на обемите на важни водохранилища, където има ВЕЦ-ове. Това нарушава сериозно крехкият баланс на венецуелската енергосистема. Спиранията на тока започнали от четвъртък и са на четири часа. Много жители са съобщили, че прекъсванията са били значително по-дълги. Съобщава се и за хора, които са починали, защото не са получили навреме медицинска помощ заради спирането на тока, при което поддържащата апаратура спряла. Според властите режимът ще продължи поне две седмици, но не е обявен официален край на икономиите. Снимка: Pixabay", "date": "2018.03.17", "title": "Режим на тока във Венецуела заради голяма суша"}
{"url": "https://www.bgonair.bg/reportazhi/2018-03-17/rusiya-s-otvetna-reaktsiya-ekspulsira-23-ma-britanski-diplomati", "text": "\r\n Русия с ответна реакция към Великобритания. Руското външно министерство обяви за персона нон грата 23-ма британски дипломати.  До тези мерки се стигна, след като Лондон изгони точно 23-ма руски дипломати заради скандала с отравянето на бившия руски шпионин Сергей Скрипал и дъщеря му. Британските дипломати имат срок от една седмица да напуснат Русия.  Оттеглено е разрешението на Великобритания да открие генерално консулство в Санкт Петербург. Руското външно министерство призова посланика на Великобритания в страната Лори Бристов за среща.  Заради случая \"Скрипал” Великобритания даде същия срок на 23-мата руски дипломати да напуснат страната. Лондон обвини Москва за отравянето, а външният министър Борис Джонсън заподозря самия руски президент Владимир Путин за поръчител на нападението.", "date": "2018.03.17", "title": "Русия с ответна реакция: Експулсира 23-ма британски дипломати"}
{"url": "https://www.bgonair.bg/reportazhi/2018-03-17/65-hilyadi-dushi-na-antipravitelstven-protest-v-slovakiya", "text": "\r\n Десетки хиляди на антиправителствен протест в Словакия. Вълната от недоволство бе предизвикана от убийството на разследващия журналист Ян Куциак и приятелката му.  Протестите в Словакия продължават вече трета седмица. Близо 65 000 души се събраха, за да изразят недоволството си срещу корупцията.  Оставката на премиера Роберт Фицо не успя да потуши гнева на хората и те отново настояват за предсрочни избори. Демонстрантите развяваха плакати с надписи \"правителството не функционира\" и \"достатъчно Фицо\". Убийството на разследващия журналист предизвика най-масовите улични протести в Словакия след падането на комунизма.", "date": "2018.03.17", "title": "65 хиляди души на антиправителствен протест в Словакия"}
{"url": "https://www.bgonair.bg/world/2018-03-17/hilari-klintan-prieta-v-bolnitsa-zaradi-padane", "text": "Хилари Клинтън беше приета в болница, след като падна в банята на хотелската си стая. Инцидентът се случил по време на посещението ѝ в Индия.  Бившият държавен секретар на Съединените щати е с пукнатина в областта на китката, потвърдиха от наблюдаващата болница.  Клинтън пристигна в Индия, за да рекламира книгата си \"Какво се случи“. Само преди два дни тя се подхлъзна няколко пъти и почти падна пред двореца Махал в град Манду.", "date": "2018.03.17", "title": "Хилъри Клинтън приета в болница заради падане"}
{"url": "https://www.bgonair.bg/world/2018-03-17/zhertvi-i-desetki-raneni-pri-eksploziya-na-kola-bomba-v-kabul", "text": "Камикадзе се е взривило с кола бомба в Кабул, съобщават световните агенции. Най-малко двата цивилни са загинали, а ранените са десетки. Според афганистанските власти целта на нападението все още не е ясна. Все още никоя организация не е поела отговорност за терористичния акт. Взривът е избухнал в час, в който хората са отивали на работа.", "date": "2018.03.17", "title": "Жертви и десетки ранени при експлозия на кола бомба в Кабул"}
{"url": "https://www.bgonair.bg/world/2018-03-17/tsiklonat-mark-premina-prez-avstraliya-i-blokira-hilyadi", "text": "В Австралия премина циклонът \"Марк\". Стихията блокира хиляди. Най-сериозно засегнат е град Дарвин.  Ветровете достигнаха скорост от 130 км/ч. Вятърът изкорени много дървета, които блокираха пътища. Циклонът наложи да се отменят и редица международни полети, включително към Сингапур и Бали.", "date": "2018.03.17", "title": "Циклонът \"Марк\" премина през Австралия и блокира хиляди"}
{"url": "https://www.bgonair.bg/world/2018-03-17/uvolniha-zamestnik-direktora-na-fbr-andryu-makkeyb", "text": "Американският правосъден министър Джеф Сешънс уволни заместник-директора на ФБР Андрю Маккейб два дни, преди той да излезе в пенсия. Уволнението му е част от войната на администрацията на Тръмп срещу ФБР.  Срещу Маккейб бяха отправяни упреци, че е наредил да се даде информация на репортер за текущо разследване и че се е опитвал да подвежда разследващите. Той обаче отрича и заявява, че никога и по никакъв начин не е саботирал разследване.  Маккейб допълни, че е бил обект на поредица от атаки, целящи да унищожат репутацията му, включително от страна на президента Доналд Тръмп.", "date": "2018.03.17", "title": "Уволниха заместник-директора на ФБР Андрю Маккейб"}
{"url": "https://www.bgonair.bg/bulgaria/2018-03-17/preduprezhdenie-za-silen-vyatar-v-pochti-tsyalata-strana", "text": "Предупреждение за силен вятър е в сила за почти цялата страна. Оранжев код е обявен в 11 области, където се очаква поривите на вятъра да достигнат скорост от 25-30 м/сек. При тази степен на предупреждение са възможни смущения в електроснабдяването, структурни повреди, изкоренени дървета, има риск от наранявания от летящи предмети. В останалата част от страната предупреждението е с жълт код, а единствено за област Видин не се очакват опасни метеорологични явления. Снимка: Pixabay", "date": "2018.03.17", "title": "Предупреждение за силен вятър в почти цялата страна"}
{"url": "https://www.bgonair.bg/bulgaria/2018-03-17/slanchevo-vreme-s-temperaturi-nad-20-gradusa-v-sabotniya-den", "text": "Tопло време с температури над 20 градуса ни очакват днес, но ще се усили южният вятър. След обяд в Източна България и в районите в близост до северните склонове на планините ще е силен и бурен.  През деня ще е почти без валежи, а повече слънчеви часове ще има над Западна България. С южния вятър ще настъпи чувствително затопляне, максималните температури ще са предимно между 20° и 25°, в София около 22°, сочи прогнозата на НИМХ. Над Черноморието облачността ще е променлива, без валежи. Вятърът от юг-югозапад постепенно ще се усилва и привечер на места вече ще е бурен. Максималните температури ще са между 18° и 23°, малко по-ниски в крайните северни райони.  В планините ще е ветровито. Ще духа силен, по високите и открити части бурен до ураганен юг-югозападен вятър. Облачността ще е променлива и на отделни места ще превали дъжд. Ще е по-топло с максимална температура на височина 1200 метра – около 16°, на 2000 метра – около 9°. Повече новини четете на  .", "date": "2018.03.17", "title": "Слънчево време с температури над 20 градуса в съботния ден"}
{"url": "https://www.bgonair.bg/bulgaria/2018-03-17/umni-barieri-spirat-dostapa-na-avtomobili-do-borisovata-gradina", "text": "\r\n От днес Борисовата градина в София става изцяло пешеходна. Бариери ще спират автомобилите, за да не влизат по алеите на парка. Ще се допускат само коли на полицията, пожарната и Спешна помощ. Монтирани са две бариери. Едната е на ул. \"Незабравка\" до зала \"София\", а другата е на бул. \"Драган Цанков\" до \"Спортна София\". Монтираните съоръжения са от т.нар. \"умни бариери\". Бариерата се вдига, само когато разчете регистрационен номер на автомобил, чийто достъп е позволен. Хората, които стопанисват търговски обекти на територията на парка, трябва да изпратят регистрационните номера на своите доставчици до Столичната община, за да получават доставки. През събота и неделя ще е позволено паркирането в крайна дясна лента на бул. \"Драган Цанков\" - от Руското посолство до телевизионната кула. Според Столичната община там могат да се поберат до 250-300 автомобила. Част от хората, които видяха новата организация, останаха недоволни, защото казаха, че най-близките обекти, на които децата им тренират, са на около 600 метра. Те смятат, че в дни с лошо време трудно ще стигнат до тренировъчните игрища и рискуват децата им да настинат. Други пък са доволни, защото смятат, че паркът не е място, където да се паркират коли. Всяка една от бариерите има 3 камери, които да следят за спазването на ограничението. Нарушителите ще се наказват. Друга ще е организацията при масови събития, какъвто е и утрешният мач между ЦСКА и \"Левски\". ", "date": "2018.03.17", "title": "\"Умни бариери\" спират достъпа на автомобили до Борисовата градина"}
{"url": "https://www.bgonair.bg/bulgaria/2018-03-17/burgazlii-otnovo-na-protest-sreshtu-mrasniya-vazduh", "text": "\r\n Протест срещу мръсния въздух се провежда в този час в центъра на Бургас. От началото на годината това е вторият протест срещу неприятните миризми в града. Екоинспекцията в Бургас направи редица замервания, но източникът на задушливата и неприятна миризма остана мистерия.  Според организатора на протеста вече два месеца и половина няма никаква реакция от институциите и нищо не се е променя. \"Учудвам се, че институциите не вземат под внимание недоволството на гражданите. Управляващите казват, че въздухът в Бургас е с приоритет и е най-важен, но гражданите не искат само говорене, а конкретни действия\", смята Стоян Грозов. Протестиращите са категорични, че няма да спрат със своите протести, докато не се реши проблемът.  \"Всеки признава, че проблем има, но никой не действа. От РИОСВ - Бургас не могат да открият откъде идва този неприятен мирис. Но нали това им е работата\", твърдят недоволните.", "date": "2018.03.17", "title": "Бургазлии отново на протест срещу мръсния въздух"}
{"url": "https://www.bgonair.bg/world/2018-03-17/britanskiyat-poslanik-v-moskva-privikan-zaradi-ubiystvoto-na-skripal", "text": "Британският посланик в Москва Лори Бристоу е повикан днес в руското външно министерство във връзка с шпионския скандал \"Скрипал\". Все още обаче не е ясна темата на разговора. Според световните агенции се очаква посланикът да бъде уведомен за ответните мерки, които Москва обяви, че ще предприеме, след като Лондон обвини директно Русия за убийството на съветския шпионин Сергей Скрипал и дъщеря му и експулсира 23 руски дипломати от Великобритания. Скандалът между Лондон и Москва срина напълно отношенията между двете държави и изправи на нокти международната общност.", "date": "2018.03.17", "title": "Британският посланик в Москва привикан заради убийството на Скрипал"}
{"url": "https://www.bgonair.bg/oporni-hora/2018-03-17/nay-dobriyat-variant-e-tova-pravitelstvo-da-izkara-palen-mandat", "text": "Не смятам, че се подготвя президентска партия. Това каза проф.Огнян Герджиков. Според него най-добрият вариант е това правителство да изкара пълен мандат. Всичките скандали тук се преекспонират. Радев защити националният интерес на България. Абсолютно възможно е да не е имало стенограма. Все пак, посещението на патриарха на беше политическо, въпреки, че се превърна в такова. И скандалът с ЧЕЗ е преекспониран. Смятам, че анкетната комисия, която се готви няма да свърши никаква работа, каза още Герджиков За Васил Василев руското разузнаване е знаело за скандала. Именно поради тази причина, Путин на 1-ви март говори за новите оръжия. Интерес от случая \"Скрипал\" има само и единствено Великобритания. Тепърва очаквам отношенията да ескалират. Ердоган е прав, третата световна война отдавна е факт! За това предупреди навремето и Кисинджър. Бизнесменът е категоричен, че Гинка Върбакова е подставено лице. Напълно възможно е ЧЕЗ да стане новото КТБ Славчо Пеев: Българският творец не живее, а оцелява! Много трудно е и по-трудно става! А политиците грам не се интересуват от нас! Опасно е, защото обществото ни става бездуховно!", "date": "2018.03.17", "title": "Най-добрият вариант е това правителство да изкара пълен мандат"}
