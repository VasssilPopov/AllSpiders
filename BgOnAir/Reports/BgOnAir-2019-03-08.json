{"url": "https://www.bgonair.bg/world/2019-03-08/stotitsi-zheni-izlyazoha-na-protest-v-madrid-za-poveche-pravata-i-ravenstvo", "text": "Стотици жени излязоха на протест центъра на Мадрид в навечерието на Международния ден на жените. Дамите се събраха на централния площад \"Пуерта дел сол\" в испанската столица с призив за повече права и равенство.  Протестиращите носеха лилави дрехи – цвят, превърнал се в символ на достойнството. Жените размахваха тигани и тенджери, с които вдигаха невъобразим шум, за да привлекат вниманието на обществото към проблемите на нежния пол. Проблемите им са основно свързани с липсата на адекватни закони срещу насилието над жени, както и правото на еднакво заплащане с мъжете за изпълнение на една и съща работа. Харесайте ни във Facebook ", "date": "2019.03.08", "title": "Стотици жени излязоха на протест в Мадрид за повече правата и равенство"}
{"url": "https://www.bgonair.bg/world/2019-03-08/bezpilotnata-kapsula-dragan-se-zavrashta-na-zemyata", "text": "Екипажът на Международната космическа станция подготви капсулата \"Драгън\" за завръщането ѝ на Земята. Мисията на кораба на американската частна компания Space X беше обявена за успешна. Безпилотният апарат изведе в космоса манекен с човешки размери, кръстен на героя от култовия фантастичен филм \"Пришълецът\" – Рипли. Днес следобед \"Драгън\" се очаква да се завърне на Земята с приводняване в Атлантическия океан до Флорида. Мисията на Space X бележи важна стъпка към възстановяване способността на САЩ да извежда в орбита пилотирани космически апарати. Вашингтон прекрати преди 8 години програмата за космически совалки и в момента използва руски ракети, за да изпраща хора в космоса.    ", "date": "2019.03.08", "title": "Безпилотната капсула \"Драгън\" се завръща на Земята"}
{"url": "https://www.bgonair.bg/world/2019-03-08/osadiha-bivshiya-shef-na-kampaniyata-na-tramp", "text": "Осъдиха Пол Манафорд - бившия шеф на предизборната кампания на Доналд Тръмп. Той получи 47 месеца затвор за данъчни и банкови измами. Произнасянето на присъдата се забави над 4 часа.  Прокурорите искаха присъда за Манафорд между 19 години и 24 години затвор. Съдията обаче настоя, че присъдата не е свързана с разследването за намесата на Русия в американските президентски избори, което се води от специалния прокурор Робърт Мълър. Съдът наложи на Манафорд глоба от 50 000 долара и разпореди да върне 24 милиона долара.  ", "date": "2019.03.08", "title": "Осъдиха бившия шеф на кампанията на Тръмп"}
{"url": "https://www.bgonair.bg/world/2019-03-08/borisov-i-tereza-mey-komentirali-brexit-po-telefona", "text": "Министър-председателят Бойко Борисов е провел телефонен разговор с британския премиер Тереза Мей относно напредъка по Brexit. Той е бил по нейно искане, информират от Министерския съвет.  Борисов е подчертал важността на предстоящото гласуване на 12 март в британския парламент и решимостта на нейното правителство да договори излизането на Великобритания от ЕС със сделка, включително и за постигане на съгласие за границата с Република Ирландия.  Двамата премиери са се обединили около необходимостта да не бъде допусната политическа нестабилност с негативно отражение върху всички в ЕС. Тереза Мей е изразила благодарност за доброто сътрудничество между българските и британските експерти по договарянето на бъдещите правила и процедури след излизането на Великобритания от ЕС, в области като вътрешните работи, здравеопазването и социалното осигуряване.  Премиерът Борисов е подчертал подкрепата си за осигуряването на плавно и регулирано напускане на Великобритания при запазване на доброто сътрудничество с ЕС и на двустранна основа. Харесайте страницата ни във Facebook ", "date": "2019.03.08", "title": "Борисов и Тереза Мей коментирали Brexit по телефона"}
{"url": "https://www.bgonair.bg/lyubopitno/2019-03-08/magazin-v-myunhen-se-protivopostavi-na-plastmasata-stokite-bez-opakovki", "text": "\r\n Супермаркет в Мюнхен поведе битка срещу употребата на пластмаса. Собственици на малък магазин в баварската столица се опитват да докажат, че хранителните стоки могат да се продават и без пластмасови опаковки.  В търговския обект се предлагат продукти като хляб, сирене, тестени изделия или перилни препарати без остатъчни отпадъци.  Клиентите могат да донесат буркани, бутилки или чанти от плат, за да отнесат стоките в дома си. Харесайте ни във Facebook ", "date": "2019.03.08", "title": "Магазин в Мюнхен се противопостави на пластмасата - стоките без опаковки"}
{"url": "https://www.bgonair.bg/science/2019-03-08/ndk-shte-bade-domakin-na-finalite-na-a1-gaming-league", "text": "\r\n Финалите на най-новата гейминг лига у нас A1 Gaming League ще се проведат на 23 март в зала 3 на НДК. Освен срещите на голямата гейминг сцена А1 ще изгради и отделни фен зони, в които всички желаещи ще могат да играят Fortnite, League of Legends, FIFA19, Brawl Stars, Apex Legends и да се състезават за специалните награди, осигурени от партньорите на лигата. Можете да научите повече за събитието на , а билети за събитието са налични в мрежата на Eventim. А1 пусна в продажба новата серия флагмани на Samsung. Galaxy S10+, S10 и S10e вече са налични и могат да бъдат закупени от нашите магазини и онлайн от A1.bg. Трите смартфона се предлагат с мобилните планове на A1 и са налични както при плащане в брой, така и на изплащане. А вече е ясен победителят от месечната игра на А1. Това е Димитър Димитров. Той спечели смартфона A1 Smart N9.  Новата награда в играта на А1 е смартфонът Xiaomi Redmi 6А. Можете да го спечелите, ако отговаряте правилно на въпросите във Facebook страницата. ", "date": "2019.03.08", "title": "НДК ще бъде домакин на финалите на А1 Gaming League"}
{"url": "https://www.bgonair.bg/reportazhi/2019-03-08/kryu-dragan-na-speys-eks-se-zavarna-na-zemyata-sled-mesets-v-kosmosa", "text": "\r\n Знаков успех за частната космическа компания \"Спейс Екс\" и за американската аерокосмическа агенция НАСА. Новият кораб на \"Спейс Екс\" \"Крю Драгън\" се завърна успешно на Земята след едноседмичен престой в космоса.  На борда ѝ все още е Рипли – манекен, снабден с множество сензори. Техните данни ще покажат как би се отразил полетът на човек. Ако резултатите са положителни, първите астронавти ще се качат на борда още през юни. С \"Крю Драгън\" НАСА цели да сложи край на зависимостта си от руските кораби \"Съюз\" и да възобнови изпращането на хора в Космоса от американска земя.  От 2011 година насам полети до Международната космическа станция се извършват само с руски ракети. Постижението е огромно и за \"Спейс Екс\". Когато заедно с \"Боинг\" приеха поръчката на НАСА за близо 7 милиарда долара, двете компании трябваше сами да открият как да изпълнят поставените изисквания. Ако успехът се потвърди, съвсем скоро новите кораби може да продават места и за космически туристи. Харесайте и страницата ни във Facebook ", "date": "2019.03.08", "title": "\"Крю Драгън\" на \"Спейс Екс\" се завърна на Земята след месец в космоса"}
{"url": "https://www.bgonair.bg/reportazhi/2019-03-08/tri-zheni-osadeni-na-po-30-godini-zatvor-poluchiha-amnistiya", "text": "В навечерието на 8 март три жени, осъдени на по 30 години затвор, получават амнистия. Тяхното престъпление – спонтанен аборт.  След 10 години зад решетките 30-годишната Алба Родригез още не може да повярва, че е свободна. Нейната история, както и тези на Мария и Синтия са еднакви. Когато постъпват в болница след помятане, са арестувани и обвинени в убийство. Наскоро обаче Върховният съд заключва, че наказанията им са непропорционални и неморални. Според закона абортът се наказва с между 2 и 8 години зад решетките. В повечето случаи обаче съдиите тълкуват всяка загуба на ембрион като убийство, за което се дават между 30 и 50 години затвор. С подобни присъди в момента в салвадорски затвори се намират най-малко 27 жени. ", "date": "2019.03.08", "title": "Три жени, осъдени на по 30 години затвор, получиха амнистия"}
{"url": "https://www.bgonair.bg/science/2019-03-08/tesla-veche-se-zarezhda-za-5-minuti", "text": "Американската компания Tesla представи новото, трето поколение на зарядните станции - Supercharger V3. Благодарение на тях електромобилите на бранда вече могат да зареждат още по-бързо.  Засега Supercharger V3 се намират в състояние на бета тестване, но скоро ще се появят на пазара в САЩ. В Европа и Азия зарядните станции ще са достъпни през четвъртото тримесечие на годината.  \r\nОсновната разлика в новия Supercharger V3 е увеличената пикова мощност, която е 250 киловата. В предишното поколение тази цифра беше \"само\" 120 кВт. По този начин по-мощните версии на електрическите автомобили, като Tesla Model 3 Long Range ще могат само за 5 минути да заредят ток, достатъчен за пробег от 120 километра. Компанията успя да постигне тези показатели благодарение на напълно новия дизайн на кабела с водно охлаждане. От Tesla отбелязват, че новият кабел е много по-лек, по-гъвкав и по-ефективен от тези, които се използваха досега. Друга интересна особеност на Supercharger V3 е възможността да се получи максимална мощност на зареждане за всички зареждащи се електрически автомобили едновременно. В предишните версии на станцията клиентите трябваше да разпределят енергия между няколко коли поради ограничените технически възможности на чарджърите.", "date": "2019.03.08", "title": "Tesla вече се зарежда за 5 минути"}
{"url": "https://www.bgonair.bg/economy/2019-03-08/i-prez-yanuari-stroitelstvoto-na-sgradi-u-nas-raste", "text": "През януари 2019 г. индексът на продукцията в строителния сектор на България, който е изчислен въз основа на сезонно изгладени данни, отбелязва ръст от 1,5% спрямо равнището от предходния месец, показват предварителни данни на Националния статистически институт (НСИ), пише  Календарно изгладените данни показват увеличение от 0.9% на строителната продукция през януари 2019 г. в сравнение със същия месец на 2018 година. На годишна база увеличението на строителната продукция през първия месец на годината, изчислено от календарно изгладени данни, се определя от положителния темп при сградното строителство, където ръстът е с 4.6%, докато при гражданското/инженерното строителство е регистрирано понижение от 4%, посочват още от НСИ. В сравнение с декември 2018 г. индексът на произведената строителна продукция, изчислен от сезонно изгладени данни, е над равнището от предходния месец, като продукцията от гражданското/инженерното строителство нараства с 2.8%, а от сградното строителство - с 0.6%.", "date": "2019.03.08", "title": "И през януари строителството на сгради у нас расте "}
{"url": "https://www.bgonair.bg/bulgaria/2019-03-08/zheni-i-mazhe-izlyazoha-v-sofiya-na-traditsionno-shestvie-v-podkrepa-na-zhenite", "text": "С шествие в София тази вечер жени и мъже поискаха равенство на половете и борба с домашното насилие. \n Шествието се провежда за трета поредна година по случай Международния ден на жената. Основните им искания са спирането на насилието над жени и деца, превенция на ранните бракове, социална и икономическа равнопоставеност между мъжете и жените, както и справедливо разпределение на домашния труд. Харесайте и страницата ни във Facebook ", "date": "2019.03.08", "title": "Жени и мъже излязоха в София на традиционно шествие в подкрепа на жените"}
{"url": "https://www.bgonair.bg/world/2019-03-08/mashtabna-avariya-vav-vets-ostavi-venetsuela-na-tamno", "text": "\r\n Мащабна авария остави Венецуела на тъмно. Инцидентът е станал във Водноелектрическата централа \"Гури\", която произвежда повечето от електричеството в страната.  Без ток са столицата Каракас и 15 от общо 23-те щата. Властите обявиха, че става дума за саботаж.  Не работи метрото. Прекъснати са комуникациите и интернета.  Енергийният министър осъди саботажа и заяви, че за отстраняването на повредата ще са необходими няколко часа.  Липсата на електричество предизвика спонтанни протести в столицата и редица градове във Венецуела.  Президентът Николас Мадуро не пропусна да обвини за спирането на тока американския империализъм.", "date": "2019.03.08", "title": "Мащабна авария във ВЕЦ остави Венецуела на тъмно"}
{"url": "https://www.bgonair.bg/reportazhi/2019-03-08/20-gradusa-prez-mart-v-sofiya-stolichani-otidoha-na-plazh-na-grafa", "text": "\r\n Плажуващи младежи на столичната улица в ремонт \"Граф Игнатиев\" взривиха социалните мрежи. Оказва се, инициативата им е с цел да обърнат внимание към институциите за продължителния ремонт на Графа и презастрояването по морето.  В центъра на София, улица \"Граф Игнатиев\", превърната от месеци в строителна площадка, и няколко шегаджии, решили да плажуват между трамваите в края на зимата.  Прочутите разделите между тротоара и трамвайните релси пък бяха определени като акули, които плуват в софийското море. Чрез свежата плажна инсталация младежите намигват към Столичната община заради продължаващия с месеци ремонт на Графа.  А идеята с плажа не е изцяло \"софийска\", Виолета, Стефан и Иван се отнасят критично и към презастрояването по Черноморието.  Харесайте и страницата ни във Facebook ", "date": "2019.03.08", "title": "20 градуса през март в София: Столичани отидоха на плаж на Графа"}
{"url": "https://www.bgonair.bg/denqt-on-air/2019-03-08/protestite-na-meditsinskite-sestri-sa-spravedlivi-kategorichen-e-d-r-stanimir-hasardzhiev", "text": "\r\n Протестите на медицинските сестри продължават. Ще бъдат ли изпълнени исканията им за по-добри условия на труд? \"Справедливо е да протестират медицинските сестри. В здравеопазването ни има много несправедливост. Финансовата ножица между тези медици, които карат скъпи коли, и медицинските сестри е огромна. Те предпочитат да гледат възрастни хора в Европа, отколкото да работят професията у нас. В България все още по стар обичай има цели специалности, които са владение на дадена фамилия. Има феодални владетели на някои специалности. Поради това младите кадри напускат държавата. Персоналът се държи на ниски заплати, за да може тези пари да се разпределят към малцината избрани\", коментира д-р Станимир Хасърджиев.  В студиото на \"Денят ON AIR\" той отбеляза, че някои медицински дейности могат да се изпълняват от хора, преминали курс за няколко месеца.  \"Защо трябва един кадър да учи 5 години, за да взима след това цял живот кръв? Медицинската сестра наистина върши много важна работа в здравната система. Възнаграждението трябва да бъде на база кой колко опит има и колко работи\", изтъкна д-р Хасърджиев.   Здравният икономист Аркади Шарков подчерта, че на един лекар трябва да се падат по 2 медицински сестри, но в България се падат по 0,9, защото няма кадри.  \"Падна много производството на такива кадри. Заплатите им са на минималния праг. Заплатите не трябва да се определят централно. Дали няма известна доза протекционизъм в професията на медицинските сестри? Но кой пък ще иска толкова много да се труди, за да получава ниска заплата\", посочи Шарков пред Bulgaria ON AIR.  Харесайте ни във Facebook ", "date": "2019.03.08", "title": "Протестите на медицинските сестри са справедливи, категоричен е д-р Станимир Хасърджиев"}
{"url": "https://www.bgonair.bg/economy/2019-03-08/balgarskata-stopanska-kamara-alarmira-izmamite-s-osiguritelni-prava-zachestyavat", "text": "\r\n През последните години измамите с осигурителни права зачестяват. Това каза за   заместник-председателят на Българската стопанска камара Димитър Бранков.  В тази връзка преди четири години работодателската организация предложи да се промени законодателството така, че да не се придобива право на пенсия, ако не са внесени начислените осигуровки. Според сега действащият Кодекс, такава мярка се прилага спрямо самонаетите лица.  , каза Димитър Бранков пред  . Според синдикатите обаче, ако това предложение се приеме, заради некоректните работодатели, ще се наказват работници, от чиито заплати са удържани пари за осигуровки и заради некоректен работодател, няма да имат право дори на пенсия.  Събирането и контрола на осигуровките се прави от Националната агенция за приходите. Ако една фирма не плаща осигуровките на своите работници, НАП може да я провери още на втория месец, след като е спряла да внася задълженията си. При такъв контрол, няма да има фиктивни дружества, категорични са синдикатите. Харесайте и страницата ни във Facebook ", "date": "2019.03.08", "title": "Българската стопанска камара алармира: Измамите с осигурителни права зачестяват"}
{"url": "https://www.bgonair.bg/bulgaria/2019-03-08/vas-otmeni-reshenieto-na-neno-dimov-shte-ima-ekootsenka-na-park-pirin", "text": "\r\n Пореден обрат в казуса \"Пирин\". Тричленен състав на Върховния административен съд отмени решението на екоминистъра да не извършва екологична оценка на националния парк.  Съдът е на мнение, че такава оценка е задължителна, тъй като така се очертава рамката на инвестиционните предложения. Решението може да се обжалва в 14-дневен срок.  Министърът на околната среда и водите Нено Димов заяви, че не е запознат с мотивите на съда и обясни, че действия ще бъдат предприети в законно установения срок, след мнението на експерти.  Делото беше образувано по жалба на няколко природозащитни организации и физически лица.  През януари петчленен състав на Върховния административен съд отмени промените в плана за управление на Национален парк \"Пирин\", с което фактически беше отхвърлено искането за втори лифт в Банско. Харесайте ни във Facebook ", "date": "2019.03.08", "title": "ВАС отмени решението на Нено Димов: Ще има екооценка на парк \"Пирин\""}
{"url": "https://www.bgonair.bg/direktno/2019-03-08/kak-edna-zhena-kombinira-lyubovta-si-kam-poeziya-muzika-i-knigi-no-raboti-i-kato-yurist", "text": "\r\n Елка Стоянова е известна в Бургас като поетесата - юрист. Има издадени три стихосбирки и един сборник разкази, но в същото време е с богат опит като шеф на Районната избирателна комисия в Бургас. Умело жонглира, както с думите, така и с политиците. За кратко е била дори директор на Митница - Бургас. Последното и предизвикателство е радиото, където води музикално предаване.  Последната поетична книга на Елка е \"Много преди Пабло да ме намери\". Заглавието е провокирано от любовта и към латиноамериканските поети. Няма определено време в денонощието, когато музата я спохожда. Споделя, че иска да успява да прави всичко, което иска, въпреки че не е толкова лесно, особено с деца.  , разказа тя пред камерата на  Ели е известна с чувството си за хумор и самоиронията, а статусите и във Facebook често събират хиляди лайкове. Ели е участник и в \"Лигата на разказвачите\", защото обича да разказа интересни истории. Поезия, музика, книги, но Елка признава, че работата като юрист и носи голямо удовлетворение. Готова е отново да се заеме с организацията на изборите. Споделя също, че би се затруднила да напише заглавие на евентуална своя автобиография.  И все пак, ако трябва да напише своята автобиография тя ще е нещо много красиво и романтично, като последната и книга \"Много преди Пабло да ме намери\", разказа Ели специално за зрителите на    Харесайте и страницата ни във Facebook ", "date": "2019.03.08", "title": "Как една жена комбинира любовта си към поезия, музика и книги, но работи и като юрист"}
{"url": "https://www.bgonair.bg/reportazhi/2019-03-08/zhiteli-na-strumyani-protestiraha-zaradi-visoka-tsena-na-vodata", "text": "\r\n Протест в община Струмяни срещу високата цена на водата. Местните недоволстват, че един кубик от януари е поскъпнал с 250% и е стигнал 1.50 лв. Ядосани от високите фактури за изразходваната вода в домакинствата им, в село Илинденци хората протестираха на площада. Хората са категорични, че цената е нереална, а парите се харчат не за подобряването на услугата, а за лични цели на местното ВиК дружество.  От благоевградския клон на Асоциацията на ВиК Дружествата обясняват поскъпването на водата в община Струмяни с решение на КЕВР.  Жителите на община Струмяни поискаха среща с местната власт и дадоха едномесечен срок, в който решението за по-високата цена на питейната вода да се промени. Ако това не се случи, заплашиха с гражданско неподчинение.  Харесайте и страницата ни във Facebook ", "date": "2019.03.08", "title": "Жители на Струмяни протестираха заради висока цена на водата"}
{"url": "https://www.bgonair.bg/bulgaria/2019-03-08/shofyor-pomete-50-metra-ograda-na-bul-tsar-boris-iii-i-izbyaga", "text": "Катастрофа в София по чудо не взе жертви. Шофьорът изгубил контрол над колата си на бул. \"цар Борис III\" преди \"Красно село\" в посока Перник.  Така той помел 50 метра ограда, разделяща пътното платно и вело- и пешеходната алея. След инцидента шофьорът избягал, оставяйки колата си.  Инцидентът е станал около 17:00 часа днес Харесайте и страницата ни във Facebook ", "date": "2019.03.08", "title": "Шофьор помете 50 метра ограда на бул. \"цар Борис III\" и избяга"}
{"url": "https://www.bgonair.bg/bulgaria/2019-03-08/granichna-politsiya-se-sdobi-sas-70-novi-avtomobila", "text": "[related_articles] \n Министърът на вътрешните работи Младен Маринов връчи ключовете за 70 чисто нови автомобила с висока проходимост, които ще служат на ГД \"Гранична полиция\". Новите коли бяха осветени и вече могат да влязат в действие в помощ на граничните полицаи. Закупуването на специализираните автомобили е финансирано в рамките на Механизма за спешно подпомагане по Фонд \"Вътрешна сигурност\" за справяне с миграционния натиск по външните граници на Европейския съюз. Снимка: Димитър Кьосемарлиев    ", "date": "2019.03.08", "title": "Гранична полиция се сдоби със 70 нови автомобила"}
{"url": "https://www.bgonair.bg/denqt-on-air/2019-03-08/shumni-aktsii-sreshtu-oligrski-i-romski-klanove-no-shte-ima-li-prisadi", "text": "\r\n Повдигнаха обвинения на 14 от задържаните при спецакцията в столичния квартал \"Орландовци\", сред които има двама полицаи. Те са обвинени за участие в организираната престъпна група за наркоразпространение, рекети и грабежи. Униформените пък покровителствали дейността на групата, която е свързана с клана на \"Гольовците\" от Кюстендил. Бившият заместник-министър на вътрешните работи Явор Хайтов каза пред  , че в последните месеци са зачестили акциите срещу български олигарси и ромски кланове, но по думите му не трябва да бързаме със заключенията, защото има много случаи, в които подобни действия са завършвали с присъда за страната ни в международни съдилища и пари, които България е трябвало да плаща на задържаните. , каза Хайтов в ефира на  . Бившият заместник-министър на вътрешните работи допълни още, че трябва вещи лица и прокуратура да работят по-сериозно, а по думите му много от тези дела се бавят, защото изготвянето на различни експертизи отнема прекалено много време. Хайтов допълни още, че преди тези шумни акции, при които са задържани ромски кланове или олигарси, много служители на МВР са работили дълги часове, но за да се разчита на успех, трябва и доказателствата, които са събрани, да са годни. Той допълни още, че за него е чудно защо семейство Арабаджиеви са се укривали в Испания и защо не са се явили да дадат показания пред българския съд, да пледират за невинност. Според Явор Хайтов това дело ще се реши от счетоводни експертизи, но не се знае кога и дали Испания ще върне Ветко и Маринела. Харесайте и страницата ни във Facebook ", "date": "2019.03.08", "title": "Шумни акции срещу олигарси и ромски кланове, но ще има ли присъди?"}
{"url": "https://www.bgonair.bg/bulgaria/2019-03-08/arestantite-vetko-i-marinela-arabadzhievi-do-2-sedmitsi-u-nas", "text": "\r\n Задържаните в Испания Ветко и Маринела Арабаджиева ще бъдат екстрадирани в България до две седмици, съобщи главният секретар на МВР Ивайло Иванов.  Семейството беше арестувано вчера близо до Барселона в имението на Георги Семерджиев - Жоро Шопа, който също е задържан. Прокуратурата повдигна обвинения задочно срещу фамилията Арабаджиеви за данъчни престъпления в особено големи размери.  От края на миналата година в ареста е техният син Вълчо, който е обвинен за същото. Маринела и Ветко Арабаджиеви са издирвани с червена бюлетина на Интерпол от септември миналата година.  За да бъдат екстрадирани у нас е необходимо и решение от компетентния съд в Испания. Според Иванов Арабаджиеви не са оказали съпротива при ареста си. Харесайте ни във Facebook ", "date": "2019.03.08", "title": "Арестантите Ветко и Маринела Арабаджиеви до 2 седмици у нас"}
{"url": "https://www.bgonair.bg/direktno/2019-03-08/zhertvite-na-domashno-nasilie-sa-vse-poveche", "text": "\r\n \"Още от ранна детска възраст трябва да се говори с децата за проблемите с домашното насилие\", каза Галя Петкова от Ротаракт София-център в предаването \"Директно\" по Bulgaria ON AIR. Тя припомни, че за шеста поредна година се провежда кампанията \"С цвете в ръка срещу домашното насилие\". До момента от предишни години са събрани около 8000 лева, с които е подпомогната Фондация \"Анимус\". Нужни са повече центрове за настаняване на жертвите на домашното насилие, както и екипи, които да работят в тях, посочи Петкова.   ", "date": "2019.03.08", "title": "Жертвите на домашно насилие са все повече, убитите също"}
{"url": "https://www.bgonair.bg/bulgaria/2019-03-08/danachni-spryaha-kukerski-sabor-zaradi-neizdadena-kasova-belezhka-za-15-lv", "text": "\r\n След като 8 милиона лева бяха опростени на мюфтийството, цяло село остана без кукерски събор, заради неиздадена касова бележка за лев и петдесет.  В пловдивското село Марково данъчни служители играли ръченица под прикритие, а целта на операцията била да изобличат членовете на самодеен състав, които нанасяли щети на държавния бюджет със стотинки.  Данъчните инспектори действали по сигнал. Двама от тях отишли на поредната фолклорна сбирка. Представили се за нови в селото. След като се наиграли на хорото от тях била поискана дребна сума.  Не получили касова бележка и данъчните се легитимирали. Започнала проверка на ансамбъла. Вестта за Операция \"Хоро\" достигна и до министъра на финансите в кулоарите на парламента. Според Владислав Горанов данъчните инспектори са \"преиграли\" в случая. \"Миналото лято ги качвахме на круизни кораби. И имаше една забавна ситуация, в която навътре в морето се оказало, че това е нудистки круиз и колегите бяха изключително притеснени\", сподели още Горанов.  Независимо от това колко са притеснителни, данъчните ще използват всички способи за контрол, стана ясно от думите на финансовия министър.  Заради неиздадената касова бележка за лев и петдесет кукерски празник в село Марково пред читалище \"Алеко Константинов\" няма да има, предаде Иван Иванов. Харесайте ни във Facebook ", "date": "2019.03.08", "title": "Данъчни спряха кукерски събор заради неиздадена касова бележка за 1,5 лв.!"}
{"url": "https://www.bgonair.bg/sutreshen-blok/2019-03-08/tolerantnost-ili-natrapvane-na-ideologiya-mazh-zhena-drugo", "text": "\r\n Мъж роди момче на своя приятел. Уайли Симпсън е роден като жена, но на 21-годишна възраст решава, че ще се чувства по-добре като мъж.  Темата за различията в сексуалната ориентация на отделните хора навлезе по-осезаемо в общественото ни пространство. За това помогна и Истанбулската конвенция. Къде е границата на нормалните взаимоотношения между мъжете и жените, и изобщо има ли такава вече?  Според психолога Маргарита Бакрачева прекаленото преекспониране на толерантността към различията може да има негативен ефект.  \"Когато става въпрос за толерантност, натрапването може да има обратен ефект. Информираността също трябва да има своята граница. Когато става въпрос за Истанбулската конвенция, хората усещат наложената толерантност. Нямам нищо против различните ориентации. Имам против парадирането\", обясни тя в \"България сутрин\".   Пред Bulgaria ON AIR Пол Найденов посочи, че трябва да си дадем сметка, че при такива теми фокусът се сменя от ежедневните проблеми на обществото.  \"Все по-често някои кръгове започват да говорят за домашното насилие. Когато се появи такава чувствителна тема като еднополовите връзки, стига се до скандал. Говорим за отместване на вниманието. Никой не говори за право на избор. Хората се раждаме такива каквито сме. Един транс човек не избира своята сексуална идентичност. Интерсекс хора са тези, родени извън рамките на мъжа и жената. Това не е измислица – съществуват.  Това са фактите. В България има еднополови двойки, които отглеждат деца\", добави още Найденов. Харесайте ни във Facebook ", "date": "2019.03.08", "title": "Мъж, жена, друго? Толерантност или натрапване на идеология"}
{"url": "https://www.bgonair.bg/sutreshen-blok/2019-03-08/arabadzhievi-zaloveni-suchayno-pokray-zhoro-shopa", "text": "\r\n Ветко и Маринела Арабаджиеви са заловени случайно покрай акция по задържането на Жоро Шопа. Това мнение изрази бившият главен секретар на МВР Николай Радулов пред Bulgaria ON AIR. След половин година в списъка на топ издирваните в Европа, Ветко и Маринела Арабаджиеви бяха арестувани в имението на Георги Семерджиев - Жоро Шопа край Барселона. Двамата трябва да бъдат предадени от испанските власти на българското правосъдие. А в ареста вече е техният син - Вълчо, с обвинение в данъчни престъпления и пране на пари. \"Миналата година се появи точното местонахождение на Арабаджиеви. Полицията е знаела къде са те. Очевидно е, че никой не ги търсеше. Tърсили са Шопа, влезли са и са намерили и други лица, които никой не е издирвал, но са обявени в бюлетината на Интерпол. Те са случайните заловени покрай Шопа\", коментира Николай Радулов. Бившият шеф в МВР посочи, че Жоро Шопа е близък на Евелин Банев-Брендо и на свой ред попита: \"Къде е Брендо, той нали се издирва?! Много хора са свързани с Брендо\". Криминалният журналист Стефан Ташев отбеляза в \"България сутрин\", че са били водени пазарлъци за семейство Арабаджиеви. А по думите му Жоро Шопа стои в сянка и далеч от обективите.  \"Вероятно върти едни пари на някакви хора. Арабаджиеви имат връзки с Банев, бяха съдружници, после се изпокараха за едни самолети\",  посочи журналистът.  Ташев очаква със семейство Арабаджиеви да започне драматична сага от ареста. \"Ще има писма от затвора, може да се кандидатират и за евродепутати\", каза иронично журналистът. Харесайте страницата ни във Facebook ", "date": "2019.03.08", "title": "Арабаджиеви заловени сучайно покрай Жоро Шопа?"}
{"url": "https://www.bgonair.bg/sutreshen-blok/2019-03-08/kompozitsiya-na-sartseto-penka-kuneva-tvoretsat-pokoril-holivud", "text": "\r\n Петя Кертикова ви среща с една от малкото дами композитори в Холивуд, написала музиката към редица видеоигри и филми. Пенка Кунева е в България, за да представи ново произведение за 90-годишния юбилей на Софийската филхармония.  Кунева е сред малкото жени композитори в Лос Анджелис. Оркестрирала е музиката на Ханс Цимер. Заради нея въвеждат докторската степен по  композиция в университета \"Дюк\". За най-големия пробив в кариерата си счита запознанството с композитора на \"Трансформърс\" Стив Жаблонски. \"Принцът на Персия\", \"Костенурките нинджа 2\" и \"Трансформърс\" са само част от игрите и филмите, за които композира музика. През 2016 г. Кунева написва и оригиналната музика към изложбата на НАСА \"Герои и легенди\". \"Това беше един звезден момент в моя живот, най-голямото постижение в моята кариера, защото една българка да пише музика за изложба на НАСА, която наистина ще пребъде в следващите десетилетия... Моята музика там звучи по десет пъти всеки ден и туристите слушат\", сподели Пенка Кунева за Bulgaria ON AIR. \"Предателството на технологиите\" събира цялата лична болка на композитора. Това е и темата на новото ѝ произведение. \"Пиесата фактически е за Чернобил и за това как това е повлияло на семействата. В началото има една надежда, че тази ядрена технология ще помогне, а после виждаме негативните влияния, които нашето семейство ги изстрада. Затова избрах тази тема, защото е близка до сърцето ми\", сподели Пенка Кунева. Харесайте страницата ни във Facebook ", "date": "2019.03.08", "title": "Композиция на сърцето: Пенка Кунева - творецът, покорил Холивуд"}
{"url": "https://www.bgonair.bg/sutreshen-blok/2019-03-08/humor-i-satira-s-kitodar-todorov-v-petak-tochno-v-pet", "text": "\r\n Петък е един от най-харесваните дни от седмицата. Това е ден за купон, но и за хумор, защото една малка армия от 30 000 последователи очакват именно петък за новите епизоди на серийните скечове на актьора Китодар Тодоров в YouTube канала \"Петък точно в пет\".  \"В момента сме във ваканция. Но подготвяме идеи. Винаги в последния момент – винаги е лудница. Този път почивката ни може и да е по-дълга. Имаше рубрика \"Пътеводител на историческия стопаджия\" преди време. Предстои да се възобнови за един сезон\", сподели актьорът Китодар Тодоров. На въпрос защо името на YouTube канала е \"Петък точно в пет\", Кито шеговито отбеляза в \"България сутрин\", че е по-добре от \"Четвъртък в 4\" или \"Сряда в 3\". \"Пиша сценарии с един приятел за един доста мрачен филм. Не сме си дали зор със срокове. Обмисляме идеята. После ще мислим за финансиране. Става въпрос за вината, най-общо казано. Ако не снимаме рубриката с \"Пътеводителя\", може да направим сезон на \"Петък точно в 5\" още пролетта. Иначе продължаваме с YouTube канала от септември\", успокои последователите си той.  \"В театър не съм играл и не ми е приятно да играя пред публика. Изпитвам страх от публиката. Аз се подвизавам като актьор пред камера. Каналът ни във YouTube е възможност да се изказваме, без да се съобразяваме с когото и да е. Това е доста приятно. Един човек на изкуството трябва да има впечатления от живота около него\", изтъкна за финал актьорът пред Bulgaria ON AIR. Харесайте ни във Facebook ", "date": "2019.03.08", "title": "Хумор и сатира с Китодар Тодоров в \"Петък точно в пет\""}
{"url": "https://www.bgonair.bg/bulgaria/2019-03-08/oprostiha-zadalzheniyata-na-veroizpovedaniyata-u-nas", "text": "\r\n Депутатите опростиха задълженията на вероизповеданията у нас. Най-големият дълг, в размер на 8 млн. лева, е този на мюфтийството, посочиха от финансовото министерство. Задълженията са натрупани през последните 10-15 години. Още вчера измененията бяха одобрени и от водещата парламентарна комисия. От БСП обвиниха ГЕРБ и ДПС, че са сключили сделка за опрощаване на дълговете срещу подкреша за отпадане на президентското вето за Изборния кодекс. Подобни договорки видяха и \"Обединените патриоти\". Те обвиниха управляващите, че се съобразяват с исканията на ДПС. А аргументите на ГЕРБ и БСП за вероизповеданията са, че подобна амнистия е защита на националната сигурност.", "date": "2019.03.08", "title": "Опростиха задълженията на вероизповеданията у нас"}
{"url": "https://www.bgonair.bg/bulgaria/2019-03-08/povdignaha-obvineniya-na-14-ot-zadarzhanite-v-orlandovtsi", "text": "\r\n Повдигнаха обвинения на 14 от задържаните при спецакцията в столичния квартал \"Орландовци\". Сред тях са и двама полицаи.  Те са обвинени за участие в организираната престъпна група за наркоразпространение, рекети и грабежи. Oт МВР са категорични, че не е имало полицейско насилие при акцията в столичния квартал вчера, но се е наложило прилагане на физическа сила при задържането на някои от задържаните, които са над 15. Групата е свързана с клана на Гольовците от Кюстендил.  ", "date": "2019.03.08", "title": "Повдигнаха обвинения на 14 от задържаните в \"Орландовци\""}
{"url": "https://www.bgonair.bg/bulgaria/2019-03-08/mazh-v-bolnitsa-sled-intsident-v-birenata-fabrika-v-blagoevgrad", "text": "\r\n 40-годишен мъж се бори за живота си в благоевградската болница, след трудова злополука в бирената фабрика в града. Малко след 10 часа сутринта работникът паднал между два вала. Машината го повлякла и почти откъснала единия му крак. Колегите му веднага се притекли на помощ и го спасили. За да извадят мъжа, паднал под машината, се е наложило пожарникари да срежат железата. В момента лекари в болницата в Благоевград се борят за живота му. От Инспекцията по труда засега отказват да дадат подробности за тежката трудова злополука  ", "date": "2019.03.08", "title": "Мъж е в болница след инцидент в бирената фабрика в Благоевград"}
