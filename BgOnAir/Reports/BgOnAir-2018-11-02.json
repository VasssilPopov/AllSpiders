{"url": "https://www.bgonair.bg/bulgaria/2018-11-02/bebe-na-16-dni-pochina-v-haskovo", "text": "Бебе на 16 дни е починало този следобед в Хасково. Момченцето е било откарано по спешност в болницата в града в критично състояние.  Сигналът е бил подаден на телефон 112 от бащата на детето, който го е предал на екип с линейка на бензиностанция в Харманли.  По път за болницата медиците са се опитали да го реанимират, но без успех.  Според лекарите детето е починало от лошо гледане.  От полицията и от \"Социално подпомагане\" работят по случая.", "date": "2018.11.02", "title": "Бебе на 16 дни почина в Хасково"}
{"url": "https://www.bgonair.bg/bulgaria/2018-11-02/zhena-na-62-godini-s-pikap-blasna-politseyski-mikrobus", "text": "Полицейски микробус е бил ударен от пикап, управляван от 62-годишна жена в центъра на Варна. По първоначални данни при десен завой жената с пикапа е преминала на червен светофар и се е блъснала в полицейския микробус, който е пътувал по бул. \"Мария Луиза\". От полицията съобщиха, че има съмнение за фрактура на лявото рамо на 62-годишната жена. Няма пострадали в полицейския автомобил, пише  .  След сблъсъка на автомобилите е била ударена и светофарната уредба, но тя продължава да работи. ", "date": "2018.11.02", "title": "Жена на 62 години с пикап блъсна полицейски микробус"}
{"url": "https://www.bgonair.bg/bulgaria/2018-11-02/rozovi-baloni-s-lika-na-valeri-simeonov-poletyaha-pred-ms", "text": "И тази вечер майките на деца с увреждания и хора, които ги подкрепят, се събраха на протест пред Министерския съвет. Днес е 12-и ден на протести на майките, които са категорични, че ще протестират до оставката на Валери Симеонов. Майките настояват, че обидата, която лидерът на ВМРО им е нанесъл, не може да бъде преглътната. Тази вечер те пуснаха 12 розови балона, символизиращи според тях розовия свят, в който живее Валери Симеонов. Балоните излетяха заедно със снимки с лика на вицепремиера. Майките на деца с увреждания казват, че на тях вече им е все едно кой ще управлявала, въпросът е те да не се притесняват от управляващите, предаде репортер на Bulgaria ON AIR. И тази вечер протестиращите бяха запланували шествие в центъра на столицата. Майките няма да спрат да протестират и призовават и други хора да се включат в демонстрациите им.", "date": "2018.11.02", "title": "Розови балони с лика на Валери Симеонов полетяха пред МС"}
{"url": "https://www.bgonair.bg/bulgaria/2018-11-02/mesets-sled-svlachishteto-v-kvartal-sarafovo-ukrepvaneto-zapochna", "text": "Започна укрепването на свлачището в бургаския квартал \"Сарафово\". Община Бургас е заделила 200 000 лв за ремонта на надлеза към летището, който пропадна при поройния дъжд на 1 октомври. Тогава от насипа на пътя се свлече земна маса върху колите, които се движиха през кръговото кръстовище към квартала. След необходимите ремонтни дейности по пътния участък АПИ ще възстанови част от изразходваните средства. От дъждовете се активизира и второ свлачище край крайбрежната алея в самия квартал. Общината ще предприеме необходимите мерки, за да се овладее евентуалното свличане на земни маси, което застрашава десетки къщи в \"Сарафово\".", "date": "2018.11.02", "title": "Месец след свлачището в квартал \"Сарафово\", укрепването започна"}
{"url": "https://www.bgonair.bg/denqt-on-air/2018-11-02/sreshtata-mezhdu-balkani-i-izrael-vav-varna-mnogo-uspeshna-diplomatsiya", "text": "\r\n В  резиденция Евксиноград в ъв Варна се проведе петата поредна среща на лидерите на България, Румъния, Гърция и Сърбия от форума, който стана известен като Варненската четворка. На срещата присъства и израелският премиер Бенямин Нетаняху, който подчерта че сътрудничеството с Балканите и Европейския съюз е важно за сигурността и противодействието на тероризма. Сътрудничеството на Балканите е възможно. Не само в политически и икономически план. Мирът тук може да стигне и по-далеч, стана ясно от идеята за общо спортно събитие на четиримата балкански лидери. Бившият външен министър на България Стоян Сталев коментира срещата в студиото на  и каза, че тя е много успешен дипломатически ход, който е плюс за българския премиер Бойко Борисов. , акцентира Сталев. По думите му трябва балканските държави да извлекат полза от него. Дипломатът каза още, че срещата във Варна с участието на лидерите на четирите страни от Западните Балкани и премиера на Израел може да даде резултат в много посоки. , допълни още Стоян Сталев пред  Бившият външен министър на България беше категоричен, че коментираните инфраструктурни проекти между страните са много важни за тях, защото в нейната основа стои и сигурността, а Израел може да бъде много полезен партньор в това отношение. , настоя Стоян Сталев.", "date": "2018.11.02", "title": "Срещата между Балкани и Израел във Варна - много успешна дипломация"}
{"url": "https://www.bgonair.bg/bulgaria/2018-11-02/chelen-udar-mezhdu-balgarski-i-rumanski-tir-v-tsar-kaloyan", "text": "Два ТИР-а се удариха челно тази сутрин в град Цар Калоян. Единият е с българска, а другият с румънска регистрация. По първоначални данни румънският камион е навлязъл в насрещното платно. Шофьорът на българския ТИР се е опитал да избегне удара, но не е успял.  След това е блъснал паркиран пред една от къщите лек автомобил. Леко пострадал е водачът на румънския ТИР, а материалните щети са сериозни.", "date": "2018.11.02", "title": "Челен удар между български и румънски ТИР в Цар Калоян"}
{"url": "https://www.bgonair.bg/denqt-on-air/2018-11-02/patriotite-si-vkarvat-avtogol-stradat-li-borisov-i-pravitelstvoto-ot-skandalite", "text": "\r\n Последните скандали около \"Обединените патриоти\" ги поставят в неизгодна ситуация, тъй като и избирателите, и анализаторите ги виждат като силно разединени. И ако до момента тези раздори бяха единствено във вътрешнокоалиционен план, то те вече започнаха да се изнасят по посока на управлението и управляващите. Това коментира в студиото на   политическият анализатор Георги Киряков. По думите му, от шумната история около вицепремиера Валери Симеонов най-потърпевш се оказвал премиерът Борисов, защото като лице на ГЕРБ, иска или не, той се явявал индиректен участник в случващото се. Политическият психолог проф. Антоанета Христова обаче не се съгласи с това твърдение и подчерта, че според нея самите \"Обединени патриоти\" са тези, които губят най-много. \"Имиджът им спада рязко. Борисов по никакъв начин не е потърпевш от конфликтите. Проблемите за него идват от това, че не е ясно дали в близкото бъдеще общественото мнение няма така да се преструктурира, че да доведе до предсрочни парламентарни избори\", уточни проф. Христова. Пред  тя отбеляза, че засега премиерът успява да компенсира с активната си международна политика. \"Предсрочни избори може да има, ако стане видима нова политическа сила, която да налее подкрепа чрез коалиране. Тази нова формация трябва да бъде лява и да бъде близка до БСП като идеология и лидер, за да може да се коалира със социалистите в ситуация, когато в БСП има вътрешно напрежение\", каза още Антоанета Христова.", "date": "2018.11.02", "title": "Патриотите си вкарват автогол, страдат ли Борисов и правителството от скандалите?"}
{"url": "https://www.bgonair.bg/reportazhi/2018-11-02/nastaniha-v-tsentar-ot-semeen-tip-bebeto-ot-skandalniya-klip", "text": "\r\n 3-месечното бебе, което вчера беше разнасяно болно и гладно из улиците на София, вече е настанено в център от семеен тип. В следващите 6 месеца ще се проучи възможността то да бъде върнато в семейството.  Фиданка и Рени от Малашевци са жените от клипа – майката и бабата на бебето. След като навършва пълнолетие Фиданка е освободена от пансиона, в който е била оставена за отглеждане и се прибира у дома бременна. Бащата не е припознал бебето.  Фиданка няма лична карта и затова и бебето ѝ все още няма акт за раждане. А едва на 3 месеца малката Елена вече е наричана \"дете в риск\". ", "date": "2018.11.02", "title": "Настаниха в център от семеен тип бебето от скандалния клип"}
{"url": "https://www.bgonair.bg/denqt-on-air/2018-11-02/u-nas-pochti-ne-se-puska-balgarska-muzika-zashto", "text": "\r\n Звучащата българска музика у нас е едва около 15-18% . Събраните пари от музикални права отиват в чужбина вместо да остават в България, тъй като масово се пуска чуждестранна музика. Това стана ясно от думите на Момчил Даскалов от \"Музикаутор\" пред Bulgaria ON AIR. Той посочи, че в Македония, Сърбия и Гърция над 50% от звучащата музика е местна. По думите му всичко е въпрос на култура, а може би и на настояване от страна на обществото. \"Трябва да има повече воля от самите собственици на медии и музикални редактори\", отбеляза Даскалов в предаването \"Денят ON AIR\". Той коментира и промените в Закона за авторското право, които бяха приети март тази година, но влизат в сила от 1 януари 2019 г.  \"На местната власт се делегира възможност да осъществява контрол и да налага санкции при нелегално ползване на музика. Може да се извършва превантивна дейност. Общините имат много по-голяма гъвкавост и власт\", обясни Даскалов и поясни, че половината пари отиват в общините, когато се наложат санкции. По негово мнение през годините се променя и манталитетът на бизнеса. Представителят на \"Музикаутор\" каза още, че промените са били подкрепени от легалния бизнес, а целта е да има еднакви конкурентни възможности. ", "date": "2018.11.02", "title": "У нас почти не се пуска българска музика. Защо?"}
{"url": "https://www.bgonair.bg/world/2018-11-02/velikobritaniya-legalizira-kanabisa-za-meditsinski-tseli", "text": "Великобритания легализира канабиса за медицински цели. Решението дойде след обществено недоволство, провокирано от отказа на масло от канабис на две деца с тежка епилепсия. Преди дни в Канада беше узаконена марихуаната. Така страната се превърна във втората страна в света, която я легализира на федерално ниво. Опашки от хора се извиха пред магазините. Законът позволява притежание до 30 грама, но много от провинциите може да наложат и по-нисък праг.", "date": "2018.11.02", "title": "Великобритания легализира канабиса за медицински цели"}
{"url": "https://www.bgonair.bg/world/2018-11-02/predsrochni-izbori-ochakvat-armeniya-prez-dekemvri", "text": "Президентът на Армения Армен Саркисян подписа указ за разпускане на парламента и определи датата 9 декември за провеждане на извънредни парламентарни избори. До тази стъпка се стигна след втория неуспешен опит за избор на премиер. Именно такова развитие искаше и изпълняващият длъжността премиер Никол Пашинян, който подаде оставка след броени месеци на поста, за да задейства процедурата за предсрочни избори.  Причината e, че в сегашния парламент контрол има партията, която подкрепяше неговия предшественик и тя блокира някои от инициативите му. Пашинян пое поста през пролетта след седмици на протести, но не разполага с мнозинство в парламента. ", "date": "2018.11.02", "title": "Предсрочни избори очакват Армения през декември"}
{"url": "https://www.bgonair.bg/world/2018-11-02/sadat-v-nikoziya-gleda-za-chetvarti-pat-deloto-olimpik", "text": "Застрахователната компания \"Олимпик” отново е в Окръжния съд в Никозия - днес е четвъртото заседание по иска за нейната несъстоятелност.  \"Олимпик” още не е обявенa в ликвидация и няма назначен от съда постоянен ликвидатор, тъй като в хода на съдебното дело, което започна на 12 септември, двама кредитори на дружеството обявиха възражения срещу продължаването на процедурата за фалит.  Независимо кога бъде произнесено съдебното решение за обявяване на компанията в ликвидация, то влиза в сила със задна дата от 10 август, когато бе подаден искът от кипърската Служба за контрол на застрахователните компании.  Едва след като то бъде обнародвано в Официалния вестник на Кипър, започва да тече първият срок по ликвидационната процедура, в който могат да се подават исковете от засегнатите клиенти.", "date": "2018.11.02", "title": "Съдът в Никозия гледа за четвърти път делото \"Олимпик\""}
{"url": "https://www.bgonair.bg/economy/2018-11-02/proizvodstvoto-v-italiya-s-nay-golyam-spad-ot-2014-godina-nasam", "text": "Италианското производство се е свило през октомври до най-ниското си ниво от четири години насам, продължавайки негативата тенденция, след като местната икономика не успя да отбележи ръст през третото тримесечие, съобщава  .  Индексът на мениджърите по поръчките PMI в производствения сектор на IHS Markit спадна под ключовите 50 пункта, след като италианската продукция и поръчките се свиха за трети месец. Това е първият път, в който дейността в сектора минава под прага и се свива от август 2016 г., тъй като оптимизмът беше повлиян от по-слабото глобално търсене и притесненията около политическата стабилност. Тези цифри са поредният удар за Италия след стагнацията от предходното тримесечие, базиращ се на резултатите от индустрията. Икономистът от IHS Markit Амритпал Вирди смята, че секторът може да забави икономическия растеж на страната отново през това тримесечие. Италианското популистко правителство заяви, че спадът прави още по-необходим фискалния план на страната, дори когато критиците продължават да сочат с пръст към големия държавен дълг. Рим възнамерява да се придържа към спорните си бюджетни планове въпреки критиките на Европейския съюз (ЕС) и италианската централна банка. Брутният вътрешен продукт на Италия остана без промяна в периода между юли и септември след увеличение с 0,2% през второто тримесечие спрямо първите три месеца на годината.", "date": "2018.11.02", "title": "Производството в Италия с най-голям спад от 2014 година насам"}
{"url": "https://www.bgonair.bg/world/2018-11-02/tramp-zaplashi-migrantite-strupani-na-granitsata-s-meksiko", "text": "Американският президент Доналд Тръмп заплаши мигрантите, които са се струпали на границата с Мексико, че военните могат да октирят огън срещу тях, ако ги провокират.  Няколко кервана с мигранти от Централна Америка вече дни наред стоят на границата в опит да влязат на американска територия и да намерят по-добър живот. Тръмп започна разполагането на военни и се закани, че няма да допусне никого на американска земя.  Според анализатори американският президент е засилил реториката си срещу мигрантите преди междинните избори. Те акцентират, че острият му език много напомня на кандидат-президентската му кампания ", "date": "2018.11.02", "title": "Тръмп заплаши мигрантите, струпани на границата с Мексико"}
{"url": "https://www.bgonair.bg/world/2018-11-02/zemetresenie-ot-62-po-rihter-udari-na-granitsata-mezhdu-chili-i-boliviya", "text": "Силно земетресение от 6,2 по Рихтер е регистрирано на границата между Чили и Боливия. Трусът е предизвикал паника сред местните жители. Не се съобщава за пострадали и сериозни материални щети. Не е издадена опасност от възникване на цунами. Чили се намира в силно сеизмичен район.", "date": "2018.11.02", "title": "Земетресение от 6,2 по Рихтер удари на границата между Чили и Боливия"}
{"url": "https://www.bgonair.bg/reportazhi/2018-11-02/20-detsa-rodeni-s-maloformatsii-vav-frantsiya-zapochna-razsledvane", "text": "\r\n Шокиращи случаи на бебета, родени с малформации, разтърсиха Франция. Започна национално разследване, след като 20 деца от три департамента в страната в периода 2000-2014 година са се родили с подобни увреждания. 18 случая на новородени без ръце в департамент Ен и още няколко в Морбиан и Лоар Атлантик – всичките обвити в мистерия, без ясна причина за този бум на подобни малформации.  В страната започна национално разследване. Експертите обаче са категорични – трудно може да се установи какво е довело до малформациите у толкова деца. Появиха се опасения, че причината може да се крие в някакви пестициди, химическо замърсяване на водата или пък замърсен въздух от индустриални предприятия.  Общото между майките на тези деца, родени с аномалии, е, че живеят в селскостопански райони, в които се отглежда царевица и други зърнени култури.  В същите райони е установена и появата на птици и добитък с малформации. Първите заключения от разследването на мистериозните аномалии се очакват до края на януари, а пълният доклад ще бъде готов до месец юни.  Статистически данни показват, че случаите на малформации на крайниците се регистрират при 1-2 случая на 10 000 раждания. А причините може да са от хромозомни аномалии, до употреба на наркотици или излагане на токсични вещества.", "date": "2018.11.02", "title": "Франция разследва редица шокиращи случаи на родени с малформации деца"}
{"url": "https://www.bgonair.bg/world/2018-11-02/intsident-v-kitay-avtobus-padna-ot-most-v-reka-yandza", "text": "Автобус на градския транспорт падна от мост в Китай, след като пътничка се сби с шофьора. Всички пътници са загинали. 48-годишна жена се ядосала, че е изпуснала спирката си и поискала от шофьора да спре автобуса между спирките, а той отказал. След това жената го нападнала. Шофьорът изгубил контрол над автобуса, блъснал автомобил и паднал от моста в река Яндзъ.", "date": "2018.11.02", "title": "Инцидент в Китай: Автобус падна от мост в река Яндзъ"}
{"url": "https://www.bgonair.bg/bulgaria/2018-11-02/stena-padna-varhu-stroitelen-rabotnik-toy-zagina", "text": "Строителен работник е загинал, след като върху него е паднала стена от ремонтирана сграда в Провадия, съобщиха от Апелативна прокуратура - Варна. Двама негови колеги успели да избягат и да се спасят. На мястото на инцидента се извършва оглед. Образувано е досъдебно производство под наблюдението на Варненската окръжна прокуратура за причиняване смъртта на работник по време на ремонтни дейности, пиеш  . Продължават действията по разследването, които трябва да установят причините и обстоятелствата за тежката трудова злополука.", "date": "2018.11.02", "title": "Стена падна върху строителен работник - той загина"}
{"url": "https://www.bgonair.bg/bulgaria/2018-11-02/otkriha-opasni-bakterii-v-piteynata-voda-v-pazardzhishko", "text": "Опасни бактерии са открити в питейната вода на град Стрелча и селата Дюлево, Свобода и Смилец в Пазарджишко. Влошените микробиологични показатели са следствие на падналите дъждове, съобщават от Регионалния здравен център. Предприети са незабавни мерки за дезинфекция и промивка на водопроводните мрежи, информира  До извършването на хигиенните мероприятия и вземането на контролни проби не е желателно да се ползва питейна вода в засегнатите райони.", "date": "2018.11.02", "title": "Oткриха опасни бактерии в питейната вода в Пазарджишко"}
{"url": "https://www.bgonair.bg/world/2018-11-02/pilot-na-yaponskite-aviolinii-opital-da-se-kachi-na-borda-piyan", "text": "Пиян пилот на японските авиолинии забави с часове полет от Лондон за Токио. Мъжът, който е бил втори пилот, бил с 10 пъти над разрешеното количество алкохол в кръвта. Хванат е при задължителния тест на летище Хийтроу. След като дрегерът отчел, че 42-годишният мъж има близо 200 милиграма алкохол в кръвта, при допустими едва 20, той е бил задържан от властите. Пред полицията признал-изпил две бутилки вино и цяла халба с бира вечерта преди началото на смяната му.", "date": "2018.11.02", "title": "Пилот на японските авиолинии опитал да се качи на борда пиян"}
{"url": "https://www.bgonair.bg/world/2018-11-02/dvama-dushi-byaha-namushkani-v-tsentralata-na-soni-myuzik-v-london", "text": "Двама души бяха намушкани в централата на \"Сони Мюзик\" в лондонския квартал Кенсингтън.  Нападателят е задържан. Сградата на музикалната компания бе евакуирана като предпазна мярка.  Според полицията не става дума за терористичен акт.  Причините за инцидента се изясняват.", "date": "2018.11.02", "title": "Двама души бяха намушкани в централата на \"Сони Мюзик\" в Лондон"}
{"url": "https://www.bgonair.bg/world/2018-11-02/ayfelovata-kula-potana-v-mrak-v-pamet-na-ubitite-zhurnalisti", "text": "Светлините на Айфеловата кула угаснаха за минута в памет на убитите журналисти и по повод отбелязването на Международния ден за прекратяване на безнаказаността на престъпленията срещу журналисти.  Пред символа на френската столица се събраха членове на организацията \"Репортери без граници\". Те държаха снимки на убити журналисти, сред които и тази на Джамал Хашоги, който загуби живота си в консулството на Саудитска Арабия в Истанбул.  По данни на \"Репортери без граници\" 62-ма журналисти са били убити през 2018 година, а 337 са били лишени от свобода.", "date": "2018.11.02", "title": "Айфеловата кула потъна в мрак в памет на убитите журналисти"}
{"url": "https://www.bgonair.bg/bulgaria/2018-11-02/muzikalni-i-teatralni-zali-v-bivshata-tsentralna-banya-v-sofiya", "text": "\r\n \n Неремонтираните части от сградата на Централната минерална баня в София да станат музикални, театрални и експозиционни зали. Това предвижда проект на Столичната община.  В момента там се намират емблематичните басейни на мъжката и женската къпалня. Сградата ще продължи да се отоплява посредством минерална вода.  Предвижда се и изграждането на така наречена \"зала за водите\", която ще обедини двата вътрешни двора на Централната баня.  Реализацията на проекта ще струва между 8 и 10 милиона лева- чрез европейско финансиране.", "date": "2018.11.02", "title": "Музикални и театрални зали в бившата Централна баня в София"}
{"url": "https://www.bgonair.bg/bulgaria/2018-11-02/ivancheva-i-petrova-ostavat-zad-reshetkite-sadat-otkaza-domashen-arest", "text": "\r\n Бившата кметица на столичния район \"Младост\" Десислава Иванчева и заместничката ѝ Биляна Петрова остават за постоянно в ареста. Това е решил Специализираният апелативен съд на закрито заседание. На предишната инстанция двете бяха пуснати под домашен арест, но прокуратурата протестира решението. Двете са обвинени за взимане на подкупи в големи размери. След 2 седмици очакване съдия Иво Хинов, който гледа делото \"Иванчева“ реши - ако бъдат пуснати под домашен арест, двете могат да извършат друго престъпление или да повлияят върху свидетели по делото. Вчера Специализираният апелативен съд взе това решение, макар че според магистратите причините са неоснователни и няма проблем на Иванчева и Петрова да бъде наложен \"домашен арест\". Защитата на двете обвиняеми не е съгласна с това решение на съда. Според адвокатите двете трябва да напуснат затвора, защото са във влошено здравно състояние. Освен това те няма как да бъдат лекувани в болницата към затвора. Прокуратурата обаче не се съгласи с това твърдение.  В същото време стана ясно, че Петко Дюлгеров е пуснат под \"домашен арест\". На 1 ноември прокуратурата е обжалвала пускането на Дюлгеров под домашен арест.", "date": "2018.11.02", "title": "Иванчева и Петрова остават зад решетките, съдът отказа \"домашен арест\""}
{"url": "https://www.bgonair.bg/bulgaria/2018-11-02/plovdivski-taksidzhii-skochiha-sreshtu-tsenite-na-gorivata", "text": "\r\n Таксиметрови шофьори в Пловдив протестираха срещу високите цени на горивата. Те настояват да се коригират цените на предлаганите от тях услуги или метанът да поевтинее.  Именно заради поскъпването му една от големите таксиметрови фирми в Пловдив вече е повишила тарифата си за превоз на пътници до 89 стотинки за дневна и 99 стотинки за нощна.  Таксиметровите шофьори се оплакват, че разходите за гориво непрекъснато се увеличават, което налага да бъдат коригирани и цените на предлаганата услуга. Ако тази тенденция продължи много от тях се опасяват, че ще останат без клиенти.", "date": "2018.11.02", "title": "Пловдивски таксиджии скочиха срещу цените на горивата"}
{"url": "https://www.bgonair.bg/bulgaria/2018-11-02/pri-evroizbori-dnes-351-za-gerb-257-za-bsp", "text": "На въпрос: \"Ако изборите за евродепутати се провеждат днес, за коя политическа сила бихте гласували?\" 35,1% отговарят за ГЕРБ при 35,3% през юли, 25,7% - БСП (28,9% през юли), 17,2% за Обединени патриоти (17,8% през юли), 12,1% - ДПС (15,2% през юли). За други биха гласували 4,5%, а 5,4% не са решили за коя партия да гласуват. Това сочат данните на \"Барометър България\". В края на октомври работата на Министерския съвет е одобрявана от 41% от българските граждани спрямо 44% през юли, а одобрението към Бойко Борисов е 37% спрямо 39% преди три месеца.  Според анализаторите от агенцията вероятно българите са имали очакване от премиера за по-твърда и решителна позиция по повод искането за оставка на заместника му Валери Симеонов. Балансираното поведение на Борисов във външнополитически план обаче влияе благоприятно на доверието в него. Валери Симеонов губи одобрение - 11% от участниците в проучването посочват, че му се доверяват, а през юли те са били 13%. Българският избирател гледа на изборите за Европейски парламент през призмата на вътрешнополитическите събития в държавата. Четете повече по темата в  . Снимка: \"Барометър България\"", "date": "2018.11.02", "title": "При евроизбори днес: 35,1% за ГЕРБ, 25,7% за БСП"}
{"url": "https://www.bgonair.bg/world/2018-11-02/prints-mohamed-bin-salaman-hashogi-e-opasen-islyamist", "text": "Саудитският журналист Джамал Хашоги, който изчезна мистериозно след посещение на консулството на кралството в Истанбул, е опасен ислямист. Това е заявил саудитският престолонаследник принц Мохамед бин Салман в телефонен разговор с американски представители. По думите на принца журналистът е бил член на ислямисткото движение “Мюсюлмански братя”. Рияд твърди, че Хашоги е бил убит при сбиване в дипломатическата мисия. Тялото му обаче все още не е открито.", "date": "2018.11.02", "title": "Принц Мохамед бин Саламан: Хашоги е опасен ислямист"}
{"url": "https://www.bgonair.bg/world/2018-11-02/4-dushi-sa-arestuvani-v-sarbiya-zaradi-falshivi-dokumenti-za-balgarski-pasport", "text": "Четирима души са арестувани в Сърбия заради съмнения за вземане на подкуп с цел издаване на фалшиви документи за получаване на български паспорт. Това съобщиха от вътрешното министерство в Сърбия.  Арестуваните са граждани от Пирот, Димитровград и Чуприя. Сред задържаните има служител на градската администрация и лекар. Вчера Специализираният наказателен съд остави за постоянно в ареста председателя на Агенцията за българите в чужбина Петър Харалампиев, главния секретар на агенцията Красимир Томов и сърбина Марко Стойов, сочен за организатор на групата в Сърбия. Тримата са обвинени за участие в организирана престъпна група за подкупи и търговия с влияние, като Харалампиев е сочен за ръководител. ", "date": "2018.11.02", "title": "4 души са арестувани в Сърбия заради фалшиви документи за български паспорт"}
{"url": "https://www.bgonair.bg/bulgaria/2018-11-02/pochiven-petak-za-deputatite-nyama-kvorum", "text": "\r\n \n След три неуспешни опита за регистрация и липса на кворум днес парламентът няма да заседава. Коларите в Народно събрание са пусти. Депутатите приключиха работа в 9:45 ч.  Първоначално в залата имаше 110 депутати, след това 114, а последният път 115, така че необходимият кворум от 121 народни представители не беше осигурен. \"Няма да влезем в зала, докато не изпълнят нашето искане да понесе политическа отговорност човекът от ръководството, който обиди най-беззащитните - майките на деца с увреждания. Ако той не подаде оставка, Борисов ще трябва да подаде оставка\", заяви от Румен Гечев от ПГ на ГЕРБ. Депутати от \"Атака\" също не присъстваха в залата. От ДПС заявиха, че мнозинството трябва да осигури кворум.  Следващият път, когато депутатите трябва да се съберат е на извънредно заседание във вторник, когато трябва да се гледа Бюджет 2019 г.", "date": "2018.11.02", "title": "Почивен петък за депутатите - няма кворум"}
{"url": "https://www.bgonair.bg/bulgaria/2018-11-02/varnenskata-chetvorka-obsadi-badeshteto-na-sarbiya-v-es", "text": "\r\n България, Румъния, Гърция и Сърбия ще кандидатстват за домакини на следващото Световно първенство по футбол през 2030 година. Това обявиха правителствените лидери на четирите страни на срещата си край Варна.  В резиденция Евксиноград се проведе петата поред среща на страните от форума, който по време на българското европредседателство стана известен като \"Варненската четворка\".  За първи път на срещата присъства и израелският премиер Бенямин Нетаняху. Това се тълкува от анализаторите като желание на Израел да се доближи до Европа и първата стъпка за това е сътрудничество със страните от Балканите.  На първо място в това сътрудничество е сигурността и борбата срещу тероризма, подчерта Нетаняху. А санкциите на Тръмп срещу политиката на Иран няма как да не се отразят и на Европа, беше категоричен израелският премиeр.  ", "date": "2018.11.02", "title": "България, Румъния, Гърция и Сърбия кандидатстват за домакинство на Мондиал 2030"}
{"url": "https://www.bgonair.bg/bulgaria/2018-11-02/poredna-doza-katastrofi-edna-v-pasarel-druga-v-stolitsata", "text": "\r\n \n Пътнически автобус и циментовоз се удариха на пътя София - Самоков между с. Кокаляне и Пасарел. Пострадали са шест човека - двамата шофьори и четирима от пътниците. Засега няма данни някой от тях да е с опасност за живота. Пострадалите са настанени в болнични заведения.   Сигналът за инцидента е подаден в полицията около 10:16 часа. Линейката пристига на деветата минута след получаване на сигнала. Все още не са ясни причините за инцидента. Въпреки това, циментовозът се е забил челно в насрещното движение в автобуса. Движението е затруднено, но не е спряно. Ограничението на скоростта в отсечката е 50 мк/ч.  Говорителят на софийската УМБАЛ \"Света Анна\" Антон Луков обясни пред екип на Bulgaria ON AIR, че в спешното отделение на болницата са настанени двама от пътниците. Те са без опасност за живота. Очаква се още двама да бъдат настанени в болницата.  Междувременно, лека кола излезе от пътя и се заби в павилион в центъра на София тази сутрин. Инцидентът стана на бул. \"Мария Луиза\". Шофьорът е задържан за снемане на показанията. В колата е имало и други пътници, но няма данни някой от тях да е пострадал тежко.  Автомобилът е електрически, под наем. За шофьора се знае, че е чуждестранен гражданин. Имал е изрядни документи за шофиране. Предполага се, че причината за катастрофата е несъобразена скорост. \r\n  ", "date": "2018.11.02", "title": "Поредна доза катастрофи: Една в Пасарел, друга в столицата"}
{"url": "https://www.bgonair.bg/notifikatsii/2018-11-02/nameriha-obesena-frenska-grazhdanka-v-lovech", "text": "\r\n 23-годишна френска гражданка е намерена тази сутрин мъртва в Ловеч, обявиха от МВР. Момичето е открито висящо на кабел. До нея е намерен и мобилният ѝ телефон, съобщава  . Тя е пристигнала в Ловеч вчера - 1 ноември със свой приятел. Снощи е била в заведение в града с приятели, откъдето са си тръгнали след полунощ. На местопроизшествието е извършен оглед, провеждат се разпити, извършва се проверка за наличие на записи от камери за видеонаблюдение в района. От прокуратурата не уточняват кога е намерено тялото. Сигналът е подаден от охранител от областната администрация, видял висящата млада жена. Аутопсия ще установи кога и как е настъпила смъртта и дали има следи от насилие. Работи се по всички възможни версии - самоубийство и убийство. Разследването се води под ръководството на прокурор от Окръжна прокуратура-Ловеч, образувано е досъдебно производство.  ", "date": "2018.11.02", "title": "Намериха обесена френска гражданка в Ловеч"}
