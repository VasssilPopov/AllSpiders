{"url": "https://www.bgonair.bg/lyubopitno/2019-06-13/zukarbarg-s-potentsialno-problematichnite-praktiki-za-poveritelnost-na-dannite", "text": "Facebook Inc. разкри имейли, които изглежда свързват главния изпълнителен директор Марк Зукърбърг с потенциално проблематичните практики за поверителност в компанията, пише в. \"Wall Street Journal\", като се позовава на запознати с въпроса. Разкриването на имейлите в процеса на отговор на продължаващото разследването на федералните власти за неприкосновеността на данните, поражда опасения, че те ще бъдат вредни за Facebook - поне от гледна точка на PR отношенията, ако станат публични. Потенциалното въздействие на вътрешнофирмените имейли е фактор в желанието на технологичния гигант да постигне бързо извънсъдебно уреждане на спора от Федералната търговска комисия, пояснява един от източниците.  Facebook работи, спазвайки т. нар. решение за съгласие от 2012 г. с агенцията, свързано с неприкосновеността на личния живот, а имейлите, изпратени по това време, показват, че Зукърбърг и други висши ръководители не са направили приоритет спазването на заповедта на комисията.  Още по темата четете в . Снимка: Reuters", "date": "2019.06.13", "title": "Зукърбърг знаел за спорните практики за опазване на данните?"}
{"url": "https://www.bgonair.bg/world/2019-06-13/atakuvaha-dva-petrolni-tankera-v-omanskiya-zaliv", "text": "Напрежение в Оманския залив предизвикано от предполагаема атака срещу два петролни танкера. Заливът е морски коридор, който свързва Персийския залив с Индийския океан. На борда на корабите са избухнали взривове, което е наложило евакуацията на екипажите. Няма данни за пострадали или загинали. Все още не е ясна точната причина за експлозиите. Нито една екстремистка организация не е поела отговорност. Твърди се обаче, че инцидентите не са случайни и танкерите са били ударени от торпедо. Съединените щати обвиниха Иран за взривовете. Техеран обаче отвърна, че няма нищо общо с инцидента.", "date": "2019.06.13", "title": "Атакуваха два петролни танкера в Оманския залив"}
{"url": "https://www.bgonair.bg/world/2019-06-13/evakuiraha-stotitsi-hora-zaradi-buri-v-severna-italiya", "text": "Стотици хора бяха  евакуирани заради бури и порои в Северна Италия. Интензивните валежи предизвикаха наводнения и свлачища.  Улиците в някои италиански селища се превърнаха в реки, а няколко основни пътни артерии бяха затворени.  \r\nЖертви и тежко пострадали хора няма. Харесайте страницата ни във Facebook ", "date": "2019.06.13", "title": "Евакуираха стотици хора заради бури в Северна Италия"}
{"url": "https://www.bgonair.bg/world/2019-06-13/soleni-globi-ochakvat-narushilite-pravilata-za-dvizhenie-shofyori-zad-granitsa", "text": "Всички пътуващи шофьори към някои от балканските страни трябва да се приготвят, ако нарушат правилата за движение.  За превишена скорост най-високи са санкциите в Черна гора и Хърватия, които могат да достигнат до над 2000 евро. Употребилите алкохол шофьори ще трябва да заплатят глоба от няколко десетки до над 2000 хиляди евро, а в Черна гора може да се стигне и до отнемане на книжката.  А за тези, които не използват предпазен колан, наказанието може да варира от 20 евро в Северна Македония до 350 в Гърция.  ", "date": "2019.06.13", "title": "Солени глоби очакват нарушилите правилата за движение шофьори зад граница"}
{"url": "https://www.bgonair.bg/bulgaria/2019-06-13/vmro-predlaga-nov-lichen-dokument-za-balgarite-zhiveeshti-zad-granitsa", "text": "\r\n Нов вид личен документ за живеещите зад граница българи предлагат от ВМРО. Идеята им е кандидатите да не чакат толкова дълго както за българско гражданство.  \r\nДокументът ще важи само за територията на България и няма да дава права, каквито имат само българските граждани, като правото на глас например. Промените в Закона за личните документи целят подпомагане на сънародниците ни в Украйна, Молдова, Северна Македония, Албания, Сърбия и други държави.  ", "date": "2019.06.13", "title": "ВМРО предлага нов личен документ за българите, живеещи зад граница"}
{"url": "https://www.bgonair.bg/bulgaria/2019-06-13/za-parvi-pat-v-balgariya-sabitie-na-svetovnata-federatsiya-na-konsulite-uchi-na-dobri-praktiki", "text": "\r\n За първи път Световната федерация на консулите прави своята среща на борда в България. Събитието събира дипломати и представители на изпълнителната власт и бизнеса, за да представи нови възможности за обмяна на опит и добри практики.  От няколко месеца, част от световната федерация вече е и Българската асоциация на почетните консули, създадена през 2004 година в София. Федерацията обединява почетните консули, които за разлика от тези, назначени от държавите, не получават заплата от бюджета.  \"Асоциацията на почетните консули в България е много активна и наброяваме в момента между 60-65 души. Много помагаме както на българското правителство, така и нашите правителства по отношение на инвестициите в България, поддържане на добри политически отношения\", посочи председателят на Комитета по ПР и медии на Световната федерация на консулите Максим Бехар.  ", "date": "2019.06.13", "title": "За първи път в България: Събитие на Световната федерация на консулите учи на добри практики"}
{"url": "https://www.bgonair.bg/science/2019-06-13/a1-pusna-v-prodazhba-novata-nokia-42", "text": "\r\n A1 пусна в продажба новия модел на Nokia 4.2. Той предлага отлични качества за цената си, като също така се предлага в комплект с хендсфри TTEC RIO. Новият модел на Nokia ще бъде наличен в магазините на А1 и онлайн на a1.bg. Той се предлага за 269,99 лева в брой или 12,99 лева на месец с план А1 One XL.  А1 стартира продажбите и на смартфона BlackBerry KEY2. Устройството притежава дизайн и функции, фокусирани към потребителите, които активно използват писането на съобщения и имейли в своето ежедневие. Новият модел може да бъде закупен в търговската мрежа на А1 срещу 36,99 лева на месец или за 739,99 лева в брой с план А1 One Unlimited 5XL. Отговаряйте правилно на следващия въпрос във Facebook страницата на А1 и може да спечелите A1 Smart N9. Новият въпрос е \" \".  ", "date": "2019.06.13", "title": "А1 пусна в продажба новата Nokia 4.2"}
{"url": "https://www.bgonair.bg/denqt-on-air/2019-06-13/sotsialist-v-bsp-ima-razdelitelna-liniya-mezhdu-rakovodstvoto-no-ne-i-v-partiyata", "text": "\r\n Дни преди конгреса на БСП, който ще се проведе в неделя, пет имена се спрягат за лидерския пост в социалистическата партия. Костадин Паскалев, Дора Янкова, Валери Жаблянов, Калоян Паргов и Красимир Янков са имената, за които се говори, че се изправят срещу Корнелия Нинова. По думите на социалиста Александър Симов, в БСП има разделителна линия между ръководството в лицето на Националния съвет, но в самата партия такова отсъства. \"Очаквам напрегната дискусия, която да роди добро решение за БСП. Единият вариант е Корнелия Нинова да декларира своята оставка, Конгресът да я приеме и да обяви процедура за пряк избор на председател от всички членове на БСП\", обясни депутатът от в \"Денят ON AIR\". Според него Нинова трябва да остане лидер на партията, защото вътрешната опозиция, която се изправя срещу нея, нямала идеен план накъде ще поеме партията. Той е на мнение, че напускането на парламента от страна на БСП не е било грешка, а добър ход, но това, което е изиграло лоша шега на партията, е дългият период, в който социалистите са отсъствали.  Александър Симов коментира и темата за намаляването на партийните субсидии. Депутатите приеха на първо четене стойността им да бъде равна на един лев за глас. \"Намаляването на субсидиите е част от много сложен разговор. Това е важен въпрос, защото вълнува хората. Но трябва да се променя постепенно и в резултат на сериозна дискусия\", заяви социалистът пред Bulgaria ON AIR.  ", "date": "2019.06.13", "title": "Социалист: В БСП има разделителна линия между ръководството, но не и в партията"}
{"url": "https://www.bgonair.bg/denqt-on-air/2019-06-13/dostatachen-motiv-li-e-dopalnitelno-zaplashtane-ot-300-le-na-uchiteli-prepodavashti-v-problemni-uchilishta", "text": "\r\n Предвижда се увеличаване на допълнителното заплащане на учителите, които се включат в програмата за преподаване в проблемни училища. Това каза министърът на образованието и науката Красимир Вълчев по време на изслушване в парламента.  Сумата, която ще получават тези учители, ще бъде с 300 лв над заплатата, която взимат. Това ще реши ли проблема с липсата на кадри в такива училища? Темата коментира депутатът от ГЕРБ Галя Захариева. \"Програмата \"Мотивирани учители\" е заложена от Министерството на образованието през тази година. Тя има три модула, като идеята е да се насочат преподаватели, които ще бъдат финансирани допълнително, в училища със струпване на уязвими групи. Тази програма дава възможност и за преквалификация на колеги с педагогическа правоспособност в търсена специалност като математика, физика и други\", посочи Захариева пред Bulgaria ON AIR. Тя допълни, че допълнителното заплащане е само част от мотивацията на тези учители. Според нея допълнителната квалификация и обучението, които ще получат, са също важна част. По думите ѝ 17 са националните програми, които имат своя ефект и се финансират в зависимост от това какви потребности има системата. \"Миналата седмица в комисията по образование имахме среща с организация на родители на деца с аутизъм, които направиха предложение, за което имаме разрешение от Министерството на образованието за стартиране на програма, която да подкрепя иновативни идеи за работа с деца с проблеми в аутистичния спектър\", сподели депутатът в студиото на \"Денят ON AIR\".  Тя е на мнение, че всяко нововъведение в тази сфера трябва да бъде подкрепено. Относно професионалното обучение и навлизането на бизнеса още в средното образование, тя смята, че темата е много актуална и ще бъде много полезно да се направят такива реформи в образованието. По думите ѝ интересът към дуалната форма на обучение е много голям в професионалните гимназии и е въпрос на инициативност на директорите и фирмите да вкарат и бизнеса в образованието. Захариева е на мнение, че родителите трябва да учат децата си от малки как да имат реалистични цели и да са наясно в каква сфера искат да се развиват, а не просто да получат диплома за висше образование.", "date": "2019.06.13", "title": "Достатъчни ли са 300 лева допълнително за учителите, работещи в проблемни училища?"}
{"url": "https://www.bgonair.bg/denqt-on-air/2019-06-13/deputat-ot-vmro-parite-za-zdraveopazvane-sa-malko-i-nepravilno-razpredeleni", "text": "\r\n Поредицата от протести на медицинските специалисти в страната продължава. Те настояват основното им възнаграждение да се равнява на две минимални заплати, медицинските заведения да не функционират като търговски дружества и да има единни правила за специалистите по здравни грижи.  Ще се случат ли тези реформи и кога може да се очаква нов здравноосигурителен модел? По темата говори депутатът от ВМРО д-р Калин Поповски. \"Проблемът е разнопосочен. Въпросът е в това, че средствата, които изразходва здравеопазването са малко, нищо че ги увеличаваме всяка година. Българската здравна каса разполага с около 650 лв. за година на един човек. В сравнение - словенската каса разполага с 5 000 лв\", твърди Поповски. Той допълни, че друг проблем е, че държавата не плаща пълните 8% осигурителни вноски, а започва всяка година да вдига с по един процент, за да изравни в следващите 3-4 години тези 8% с онези 9 категории български граждани, които ги осигурява държавата - пенсионери по болест и по възраст, военнослужещи, деца и т.н. Според него вноската за самоосигуряващите се лица трябва да бъде осигурена. \"Парите за здравеопазване са малко и неправилно разпределени. Така разпределени те не могат да финансират колективния трудов договор. Заплатите, които са посочени в него, не се спазват\", посочи още депутатът в студиото на \"Денят ON AIR. По думите му ние сме далеч от истинската цена на здравните пътеки и затова държавните и общински болници трупат задължения. Гостът на Bulgaria ON AIR е на мнение, че държавата трябва да взаимства добрите практики на западноевропейските държави.  Относно предложения от ВМРО документ \"Карта България\", той поясни, че с тази карта се предлага българите, които живеят в чужбина или нямат българско гражданство, да могат да пребивават, работят и учат в България. Поповски допълни, че целта ѝ е да се приобщят тези хора към страната ни.  ", "date": "2019.06.13", "title": "Депутат от ВМРО: Парите за здравеопазване са малко и неправилно разпределени"}
{"url": "https://www.bgonair.bg/direktno/2019-06-13/istinata-za-chernobil", "text": "\r\n Властта в България през 1986 година е имала информация какво се е случило в Чернобил ден-два след аварията. И съвсем възможно е тя да е постъпила по дипломатически път или чрез разузнавачи, обясни ядреният експерт проф. Георги Касчиев по . В предаването  той сподели, че аварията в централата го заварила в АЕЦ Козлодуй, но едва няколко дни по-късно той имал възможност да съобщи на близките си. Проф. Касчиев обясни и как точно е станала аварията в Чернобил.       ", "date": "2019.06.13", "title": "Каква е истината за Чернобил?"}
{"url": "https://www.bgonair.bg/world/2019-06-13/17-zaginali-i-9-izcheznali-sled-prolivnite-dazhdove-v-kitay", "text": "Най-малко 17 души са загинали и 9 са изчезнали след проливните дъждове в китайската провинция Гуанджоу.  Улиците се превърнаха в реки, а много от автомобилите буквално плуваха. Повече от 1500 души са засегнати. Обилните валежи предизвикаха свлачища. Десетки къщи и пътища са разрушени. За няколко часа беше прекъснато електроподаването. Стотици са евакуирани. Харесайте и страницата ни във Facebook ", "date": "2019.06.13", "title": "17 загинали и 9 изчезнали след проливните дъждове в Китай"}
{"url": "https://www.bgonair.bg/world/2019-06-13/sasht-izprashtat-oshte-1000-voenni-v-polsha", "text": "Съединените американски щати изпращат още 1000 военни в Полша. Това обяви президентът Доналд Тръмп на съвместна пресконференция в Белия дом с полския държавен глава Анджей Дуда. Униформените ще са от американския контингент в Германия. Двамата лидери подписаха съвместна декларация, с която потвърждават сътрудничеството си в сферата на отбраната. Американският президент добави, че Полша е поискала да купи значителен брой от модерните самолети F-35. F-35 е едноместен реактивен, многоцелеви стелт изтребител от пето поколение, разработен от американската компания Lockheed Martin в три варианта. Изтребителят е продукт на най-скъпата оръжейна програма в историята ($1.3 трилиона). С включването на Варшава в специална програма за борба с престъпността, е направена важна крачка към отпадането на американските визи за поляци, може би в следващите 90 дни, подчерта Тръмп. Харесайте и страницата ни във Facebook ", "date": "2019.06.13", "title": "1000 американски военни в Полша, Варшава купува изтребители от САЩ"}
{"url": "https://www.bgonair.bg/world/2019-06-13/indiya-s-nova-lunna-misiya-prashta-malak-lunohod-na-zemniya-spatnik", "text": "В средата на юли Индия планира да изстреля \"Чандра-ян 2\". Апаратът е предвиден да кацне на Южния полюс на Луната и да пусне малък луноход. С тази мисия Индия се опитва да се нареди до световните космически сили. През март правителството обяви, че е унищожена ракета сателит в ниска орбита, което е доказателство за напредъка в космическата ѝ програма. Харесайте и страницата ни във Facebook ", "date": "2019.06.13", "title": "Индия с нова мисия - праща малък луноход на земния спътник"}
{"url": "https://www.bgonair.bg/world/2019-06-13/nay-malko-79-dushi-postradaha-pri-protestite-v-hong-kong", "text": "\r\n Най-малко 72 души са пострадали при сблъсъци с полицията. Недоволството е провокирано от спорен закон, който ще позволи заподозрени в престъпления лица да бъдат екстрадирани в Китай. Полицията използва сълзотворен газ, гумени куршуми, лютив спрей и палки, за да разпръсне хилядите събрали се.  Голяма част от протестиращите бяха заели главната улица на града близо до сградата на правителството. Лидерът на Хонг Конг Кари Лам осъди демонстрациите и бе категорична, че законът ще бъде приет. Според критици по този начин китайската съдебна система ще може да задържа хора на произволен принцип, да ги изтезава и принуждава да подписват самопризнания.  ", "date": "2019.06.13", "title": "Щурм на парламента, безредици и десетки ранени в Хонг Конг"}
{"url": "https://www.bgonair.bg/economy/2019-06-13/intsident-s-dva-tankera-dovede-do-skok-na-petrola-s-3", "text": "Петролът поскъпва с по около 3% на международните борси, след като Пети американски флот на САЩ съобщи, че два нефтени танкера са повредени при инцидент близо до Ормузкия пролив. Инцидентът ще разпали вече така или иначе нарастващото напрежение в региона няколко седмици, след като четири плавателни съда, включително два саудитски петролни танкера, бяха повредени. Според САЩ тогава това е било атака от страна на Иран, но Техеран отрече обвинението, пише Bloomberg.  Екипажите и на двата танкера са били евакуирани.  Ормузкият пролив на входа на Персийския залив е воден път за около 40% от световните превози на петролни продукти в света. Към обяд фючърсите върху американския суров петрол поскъпват с 2,68% до 52,51 долара за барел, а сорта Брент – с 2,90% до 61,71 долара за барел. Харесайте и страницата ни във Facebook ", "date": "2019.06.13", "title": "Инцидент с два танкера доведе до скок на петрола с 3%"}
{"url": "https://www.bgonair.bg/economy/2019-06-13/bdzh-kupuva-novi-vlakove-i-vagoni-za-nad-100-mln-evro", "text": "Българският жп оператор \"Холдинг БДЖ\" ЕАД започва поетапно обновяване на влаковете през следващите 15 години. Очаква се до края на годината да стартира процедура за закупуване на около 15 броя мотрисни влакове за средни разстояния, както и за доставка на 30 до 50 нови вагона.  По разчети така ще бъдат осигурени над 4000 места за пътуване на средни и дълги разстояния. По първоначални проучвания доставката може да се осъществи най-рано в средата на 2023 г. Индикативната стойност на инвестицията е за малко над 100 млн. евро и е планирана по начин, който няма да затрудни финансовото състояние на дружеството, става ясно от прессъобщение на Министерството на транспорта. БДЖ вече води преговори с Deutsche Bahn (DB) за закупуването на около 100 броя вагони, експлоатирани и поддържани от германските железници. По първоначални изчисления необходимата инвестиция ще бъде по-ниска от тази за реновирането и модернизирането на собствените вагони, а тяхната доставка може да бъде изпълнена в рамките на една година.  \r\n  \r\nПаралелно се работи и по програма за модернизация и ремонт на наличните локомотиви, вагони и мотрисни влакове. Вече се водят разговори с производителя на локомотивите Skoda и възможността за тяхната модернизация, която ще доведе до увеличение на максималната скорост за движение до 160 км/ч, както и експлоатационната им годност с 20 години. В процес е процедура за капиталов ремонт на наличните мотрисни влакове. Харесайте страницата ни във Facebook ", "date": "2019.06.13", "title": "Модернизират БДЖ с нови влакове и вагони за над 100 млн. евро"}
{"url": "https://www.bgonair.bg/sutreshen-blok/2019-06-13/zaradi-netochnosti-turizmat-vrashta-po-2-evro-na-anglichanin-i-po-1-na-germanets", "text": "\r\n Туристическият бизнес връща средно по 2 евро на всеки английски турист и по 1 евро на всеки германски. Това разкри в \" \" доц. Румен Драганов от Института за анализи и оценки в туризма. Той обясни, че често се случва да има разминаване между обещаното на чуждестранните туристи в рекламните брошури и действителността. Драганов обаче бе категоричен, че има и туристи, които целенасочено търсят проблем и скандал, за да могат след това да си искат парите обратно.  \"Огромната част от туристите са добри хора, които идват да си направят удоволствието. Има единични случаи, които спекулират. Големите застрахователни компании в Европа се борят с това нещо. Когато има разминаване между договореното и полученото, трябва да си търсим правата. Те обаче се защитават в съда с документирани факти. На всеки англичанин връщаме средно 2 евро, а на германец средно по 1 евро. Англичаните имат цяла система за защита на гражданите. Те имат застраховки за слънчево време\", разкри Драганов. Драганов прогнозира, че тази година туристическият сезон ще протече нормално и няма да има отлив на чужденци. \"Професионално оплакващите се туристи търсят неща, които да документират, а след това си търсят парите обратно. Този процес не е нов. Испания загуби около 800 милиона евро през 2017 година. Действително ние като туристическа дестинация връщаме пари на туристи, които идват тук. Една част от тях е компенсация, ако има някаква промяна в рекламата или справочника. Има и такива, които целенасочено търсят проблеми\", каза той пред  .      ", "date": "2019.06.13", "title": "Туристи спекуланти: Бизнесът връща средно по 2 евро на англичанин и по 1 на германец"}
{"url": "https://www.bgonair.bg/reportazhi/2019-06-13/royters-nad-80-ot-balgarite-se-informirat-osnovno-ot-televiziyata", "text": "\r\n 83 на сто от българите се информират основно от телевизията, а едва малко над 20% четат редовно вестници и списания.Това сочат данните от годишния доклад на Института \"Ройтерс\" за изследване на журналистиката към Оксфордския университет. Според него в последните години се наблюдава сериозно отстъпване на традиционните медии пред онлайн изданията.  40 процента от хората вярват в масовите медии и информацията, която те предлагат. Малко по-високи стойности на доверието се наблюдават при хора, които използват само подбрани от самите тях източници.  88 процента от хората търсят новини онлайн, а над 70 процента разчитат на социалните медии, за да си набавят информация. На дъното на класацията в България са новините, които се разпространяват в социалните медии.  Едно от основните заключения в доклада е, че хората се притесняват от фалшивите новини в световен мащаб, но не са склонни да плащат за достоверна информация. В България се наблюдават едни от най-ниските проценти на желаещи да си плащат, за да четат новини. За опасността от фалшивите новини предупреди и президентът Румен Радев при откриването на Шестия световен конгрес на информационните агенции в София.  Харесайте страницата ни във Facebook ", "date": "2019.06.13", "title": "\"Ройтерс\": Над 80% от българите се информират основно от телевизията"}
{"url": "https://www.bgonair.bg/bulgaria/2019-06-13/bdzh-puska-biletite-za-vlaka-v-predvaritelna-prodazhba-15-dni-predi-patuvaneto", "text": "БДЖ пуска в продажба билетите за влака 15 дни преди пътуването. Това съобщиха от пресцентъра на железницата, цитирани от  . Предварителната продажба на билети е за всички бързи влакове и за бързите влакове със задължителни запазени места. Целта на акцията е удобството на пътниците през лятото, като тя ще продължи до края на септември.  Обичайният срок за предварителната продажба на билети и седящи места за бързите влакове е 5 дни, но националният железопътен превозвач има практиката да го удължава през летните месеци. По този начин БДЖ дава възможност на пътниците да планират предварително своите пътувания, своевременно да направят резервация за седящи места, както и да закупят билет за предпочитания от тях влак в срок от 15 дни преди самото пътуване. На пътниците, които желаят да пътуват в спален или кушет вагон, е предоставена възможност да закупят спално място 30 дни преди датата на пътуване. 30-дневният срок за предварителна продажба на спални и кушет места важи през цялата година.  ", "date": "2019.06.13", "title": "С мисъл за пътниците: БДЖ пуска билетите 15 дни преди пътуването"}
{"url": "https://www.bgonair.bg/operatsiya-istoriya/2019-06-13/igra-na-tronove-v-srednovekovna-balgariya", "text": "\r\n За личността на Деспот Алекси Слав и как архивите на Ватикана разкриват убийство след 800 години, разказва специалистът по история на кръстоносците и Латинската империя д-р Калин Йорданов от НИМ по  . Политическите \"разводи\" в новата българска история и днес - коментира  журналистът Кристина Кръстева в предаването  .  ", "date": "2019.06.13", "title": "Игра на тронове в средновековна България"}
{"url": "https://www.bgonair.bg/bulgaria/2019-06-13/okonchatelno-bez-palatki-i-chadari-varhu-dyunite-v-protiven-sluchay-globa", "text": "\r\n Без палатки, чадъри и всякакви други плажни принадлежности върху пясъчните дюни. Нарушителите ще бъдат глобявани с от 500 до 1000 лева.  Това решиха депутатите с приемането на промени в Закона за Черноморското крайбрежие. Свободното къмпингуване пък продължава да бъде забранено в 2-километровата зона от плажната ивица. Предстои да бъдат обособени специални зони за къмпингуване.  Междувременно протестите във връзка с промените в закона продължават.  ", "date": "2019.06.13", "title": "Окончателно: Без палатки и чадъри върху дюните, в противен случай - глоба"}
{"url": "https://www.bgonair.bg/bulgaria/2019-06-13/tretokachestveni-gratski-domati-zalivat-pazara-ni", "text": "Гръцките домати влизат на 0,05 евро за килограм в България, а цената им скача в пъти, докато стигат до крайния потребител. Заради това НАП трябва стриктно да следи какво се внася у нас, смята изпълнителният директор на Асоциацията на оранжерийните производители в България Атанас Кунчев. \"Този домат е трето качество и се има предвид, че той е за преработка. Само че какво става – той стига до борсите. На тези борси се викат служители на БАБХ, които трябва да окачествят продукцията. Те като видят, че не е трето качество, защото тяхната работа не е да гледат цената, а качеството, го окачествяват като първо качество. И този домат се продава като първо качество\", обясни той, цитиран от БНР. Според Кунчев европейското подпомагане за родните производители не е ефективно. Освен това субсидиите били едни и същи от 2015 г. \"Трябва много строг контрол при зеленчуците, които влизат от Турция, Македония и Албания\", призова Кунчев. По думите му българските домати в момента са с перфектно качество. На пазара обаче имало пренасищане от турски, гръцки, албански и македонски зеленчуци. Кунчев подчерта, че българите производители не могат да продават продукцията си в Гърция.  Снимка: Pixabay Харесайте страницата ни във Facebook ", "date": "2019.06.13", "title": "Третокачествени гръцки домати заливат пазарите ни"}
{"url": "https://www.bgonair.bg/bulgaria/2019-06-13/trima-tiyneydzhari-sa-otkarani-v-bolnitsa-sled-intsident-na-paten-nadlez-v-pazardzhishko", "text": "\r\n Три момчета пострадаха при инцидент в района на пътен надлез край пазарджишкото село Мокрище. Инцидентът е станал снощи, когато група тийнейджъри са минавали през надлеза в селото. Внезапно част от предпазния метален парапет се откъртил от основата и повлякъл след себе си и останалата част от предпазното съоръжение с обща дължина от 27 метра. Децата са настанени в болницата в Пазарджик. Едното от тях е с фрактура на глезена, а другото е било с временна загуба на съзнание, но без опасност за живота.", "date": "2019.06.13", "title": "Трима тийнейджъри са откарани в болница след инцидент на пътен надлез"}
{"url": "https://www.bgonair.bg/reportazhi/2019-06-13/bivsha-meditsinska-sestra-mizerstva-prikovana-na-leglo-v-zhilishteto-si-v-kardzhali", "text": "\r\n Бивша медицинска сестра с тежко заболяване е прикована на легло в жилището си в Кърджали. За нея се грижи единствено 28-годишният ѝ безработен син. Двамата живеят със 150 лева на месец. От пет години 71-годишната Магда Делчева е прикована на легло. Бившата медицинска сестра страда от некроза на тазобедрените стави. А болестта и липсата на средства, с които да преживява, я обричат на мизерия. \"Ако нямаш пари, няма как да оцелееш... Не съм за старчески дом, защото не се движа\", споделя тя. От Регионалната дирекция за социално подпомагане в Кърджали твърдят, че жената е посещавана през годините, предлагана ѝ е помощ, но е отказвала такава. Преди дни отново ѝ е направено предложение - да бъде настанена в център за хора с физически увреждания. Тези дни социален работник ще я посети, за да се опита да я убеди да вземе това решение. k ", "date": "2019.06.13", "title": "Прикована на легло бивша мед. сестра мизерства със 150 лева на месец"}
{"url": "https://www.bgonair.bg/bulgaria/2019-06-13/protestirashtite-sreshtu-tsenite-na-gorivata-zaplashvat-s-mitingi-iz-tsyalata-strana", "text": "\r\n Протестно шествие срещу високите цени на горивата се провежда в центъра на столицата. Според организаторите само за месец и половина цените са се увеличили с 30 стотинки за литър.  Протестиращите заявиха, че ако не бъдат чути, митингите ще се разпространят из цялата страна. \n Протестиращите се събраха на площад \"Батенберг\", където слушаха Веселин Маринов и бяха подготвили торта за премиера, който има рожден ден на днешната дата. Автошествието премина по бул. \"Цариградско шосе\" и колите се върнаха обратно към центъра и Министерския съвет. \"Цените отново спекулативно тръгнаха нагоре. От един месец алармираме, че преди 2 месеца при същата цена на суров петрол, бензинът беше 1,98 лева, а в момента е 2,29. Именно защото няма чуваемост, излизаме да кажем, че сме против тази спекула, която изяжда и без това ниските доходи\", коментира Красимир Митов от синдикат \"Защита\" пред Bulgaria ON AIR. Харесайте страницата ни във Facebook  \r\n ", "date": "2019.06.13", "title": "Протестиращите срещу цените на горивата заплашват с митинги из цялата страна"}
{"url": "https://www.bgonair.bg/bulgaria/2019-06-13/nadezhda-za-nov-zhivot-parva-balgarska-patsientka-e-vklyuchena-v-spisaka-na-evrotransplant", "text": "\r\n Първа българска пациентка е включена в списъка на чакащите за белодробна трансплантация на европейската донорска мрежа \"Евротрансплант\". Това е 29-годишната Илияна Христова от Варна.  Освен нея още един български гражданин беше във Виена за извършване на оценка на здравословното състояние. На този етап той не е включен в листата заради противопоказания. След повече от година чакане Илияна Христова от Варна получава надежда за нов живот. На 6-месечна възраст ѝ е поставена диагноза муковисцидоза. От 3 години е с кислороден апарат. Шансът ѝ за живот е трансплантация на бял дроб. В България такива операции не се извършват.  След като през януари е сключено споразумение между страната ни и Виенската многопрофилна болница, вчера Илияна научава и добрата новина.  \"Представям си, че вече съм здрава. Представям си се със семейство, деца, с работа\", сподели тя пред Bulgaria ON AIR.  До настъпването на донорска ситуация здравословното ѝ състояние ще бъде проследявано от белодробните специалисти на ВМА.  \"Вече очакваме да се появи донор и да се извърши самата операция. На финала на процеса сме\", каза майката на Илияна.  Български медицински екип вече премина краткосрочно обучение в медицинската академия в Австрия. Предстои 6-месечно обучение във Виена на два български медицински екипа за осъществяване на белодробни трансплантации и следтрансплантационно проследяване.  Общо 17 са българските пациенти, които очакват трансплантация на бял дроб.", "date": "2019.06.13", "title": "Шанс за нов живот: Първа българска пациентка е включена в списъка на \"Евротрансплант\""}
{"url": "https://www.bgonair.bg/bulgaria/2019-06-13/radev-razrushitelniyat-efekt-na-informatsiyata-mozhe-da-e-po-golyam-ot-tozi-na-bombite", "text": "\r\n \"Разрушителният ефект на информацията може вече да бъде по-голям от този на бомбите и ракетите\", заяви  президентът Румен Радев на Шестия световен конгрес на инфромационните агенции, организиран от БТА и Световния съвет на информационните агенции. Той предупреди и за опасността от фалшивите новини. \"Днес истината често се дави в море от фалшиви новини. Бързината взема превес над достоверността. Думите губят битката с образа. Наемат се армии от полуграмотни тролове, за да се дискредитират идеи и личности\", казва още държавният глава. Харесайте страницата ни във Facebook ", "date": "2019.06.13", "title": "Радев: Разрушителният ефект на информацията може да е по-голям от този на бомбите"}
