{"url": "https://www.bgonair.bg/bulgaria/2018-03-12/goreshta-moda-pri-maykite-prispivat-i-izgaryat-bebetata-si-sas-seshoar", "text": "Зачестяват случаите на изгаряния при малки бебета заради включени в креватчетата им сешоари с приспивен ефект. Най-често изгарянията се локализират по шията, гърдите и лицето на детето. Майки приспиват бебетата си с включени сешоари в креватчета и им причиняват тежки изгаряния на кожата, алармира пред БНР доц. Мая Аргирова, началник на Клиниката по изгаряния в спешната болница \"Пирогов\". \r\n  \r\nДоц. Аргирова уточни, че казусите не са свързани с малцинствени групи. В интернет родителите ползват информация за отглеждането на децата, която не е адекватна на общоприетите разбирания за отглеждане на новородено, коментира тя и дава пример - шум от абсорбатор или шум от сешоар приспиват детето. Шумът от абсорбатор при продължителна употреба е вреден за нервната система на детето, а сешоарите са и топлинен източник, предупреждава доц. Аргирова. Снимка: Архив", "date": "2018.03.12", "title": "\"Гореща\" мода при майките: Приспиват и изгарят бебетата си със сешоар"}
{"url": "https://www.bgonair.bg/reportazhi/2018-03-12/opasnost-ot-zamarsyavane-na-piteynata-voda-v-obshtina-bregovo", "text": "\r\n Опасност от замърсяване на питейната вода в община Брегово. Причината - залети земеделски земи и дворове на къщи, заради нивото на река Тимок и прииждащи от Сърбия води, които наводняват площи извън дигата на реката. Бедственото положение в общината остава, има готовност хора да бъдат евакуирани. Вече чевтърди ден Наташа е в постояннен страх от прииждащите води на Тимок.  Още по-притеснени са хората и от опасността водата, която ги залива да е замърсена. А от другия край на дигата фермерът Валери бди над стадото с овце във фермата си. Само на сантиметри от прииждащата вода той отглежда 90 овце.  От снощни доброволните формирования към общината и пожарната безопаснот са на крак. Хората обаче отказват да напуснат домовете си, а в късния следобед експертите ги успокоиха. Водите, които текат в момента били както от река Тимок, така и скатни. Дали водата е опасна ще стане ясно до няколко дни.", "date": "2018.03.12", "title": "Има опасност от замърсяване на питейната вода в община Брегово"}
{"url": "https://www.bgonair.bg/denqt-on-air/2018-03-12/targovskata-voyna-mezhdu-sasht-i-es-kakvo-sledva", "text": "\r\n Вероятността Европейският съюз да пострада при издигане на някакви търговски барикади от страна на САЩ е много голяма. Това обясни политическият анализатор Емил Георгиев. Той коментира ситуацията и повишените мита, които американският президент Доналд Тръмп наложи за стомана и алуминий на различни страни, а също и на Европейския съюз. Новите правила обаче не важат за всички. Сред страните, които няма да са засегнати от по-високите налози, са Австралия, Мексико и Канада. Тръмп заяви, че ще спести на ЕС митата върху стоманата и алуминия, но поиска от Европа да се откаже от бариерите, които издига пред американските стоки. Според Георгиев европейските лидери трябва да отговорят на Тръмп с икономически либерализъм. \"Това са ни най-важните партньори и трябва да имаме стратегия\", обясни политическият анализатор Емил Георгиев в студиото на  . Финансистът Преслав Райков обясни, че Европейският съюз трябва да се пази и да не отговаря на САЩ с вдигането на митата за американски стоки. \"Тази стагнация не идва от глобализацията, тя идва от технологичния напредък в икономиката. Идва от това, че много индустрии просто остаряват\", обясни Райков пред  .  Финансистът подчерта, че американският президент трябва да се съсредоточи върху по-балансирани политики, защото протекционизмът не води до нищо добро. Гостите се обединиха около мнението, че единственото нещо, което ликвидира бедността и води до богатство в световен мащаб е свободният обмен и търговия. \"Ако нещо друго доказано е довело до бедност, то е протекционизмът и издигането на бариери\", категоричен беше Емил Георгиев в ефира на  . Двамата гости бяха категорични, че това е нещо, което трябва да се избягва. ", "date": "2018.03.12", "title": "Търговската война между САЩ и ЕС: Какво следва?"}
{"url": "https://www.bgonair.bg/bulgaria/2018-03-12/povdignaha-tri-obvineniya-na-bivshiya-zdraven-ministar-zaradi-turskite-vaksini", "text": "Прокуратурата с три обвинения към бившия здравен министър Петър Москов заради ваксините от Турция. Обвинени са и неговият заместник Адам Персенски и още трима души от фирмата производител на ваксините. Всички обвиняеми са с мярка за неотклонение \"подписка\".  Москов е обвинен за това, че през 2015 г. в качеството си на министър на здравеопазването е приел дарение от турското министерство. Дарението представлявало 100 хил. дози ваксина за деца, които не са разрешени за употреба на територията на България.", "date": "2018.03.12", "title": "Повдигнаха три обвинения на бившия здравен министър заради турските ваксини"}
{"url": "https://www.bgonair.bg/denqt-on-air/2018-03-12/vmro-nastoyava-za-nov-tekst-za-neizbezhnata-otbrana-v-nakazatelniya-kodeks", "text": "\r\n \" \", посочи  . Предложението на един от коалиционните партньори в \"Обединени патриоти\" за промени в Назателния кодекс дойде след случая в Пловдив, при който д-р Иван Димитров застреля влезлия в гаража му Жоро Джевизов - Плъха. Милошев обясни в предаването , че патриотите държат човек да има правото да се защити в момента, в който някой влезе в неговата собственост. И уточни - ако ви нападне с нож, да не търсите нож, а ако ви нападне с отвертка - да не трябва да търсите отвертка. \" \", отбеляза Любомир Милошев. Относно предложението на военния министър Красимир Каракачанов под някаква форма да бъдат възстановени Строителни войски, Милошев подчерта, че има спекулации, че това са отживелици.  \" \", обясни той. Гостът в студиото на Кузман Илиев коментира и визитата на Бойко Борисов в Скопие и отдаването на почит на загиналите македонски евреи. \"Прекрасен акт в тона на добросъседството и това, което двете държави поеха една към друга като ангажимент. Бе редно българският министър-председател да присъства там\", посочи Милошев.  ", "date": "2018.03.12", "title": "ВМРО настоява за нов текст за неизбежната отбрана в Наказателния кодекс"}
{"url": "https://www.bgonair.bg/economy/2018-03-12/temenuzhka-petkova-za-kazusa-chez-vnimatelno-s-arbitrazhite-sreshtu-balgariya", "text": "\r\n По време на инспекция на площадката на АЕЦ \"Белене\" министър Теменужка Петкова коментира казуса с ЧЕЗ и последните развития около него. Тя призова всички държавни институции да бъдат изключително отговорни, когато става въпрос за всичко, касаещо арбитражите, които водят трите електроразпределителни дружества срещу България. В Белене министър Теменужка Петкова припомни, че \"Инерком\" сама е изразила съгласие държавата да участва по сделката с ЧЕЗ, а от оттук нататък продавачът е този, който трябва да каже своята дума.  \"Трябва да се направи един много подробен, много обстоен правен анализ, за да може да защитят в максимална степен интересите на българската държава. Всички бяхме свидетели на това каква истерия настана. Как няма да дадем ЧЕЗ на Гинка, как няма да допуснем някой да влезе в ЧЕЗ. Сами разбирате, че това се е случило преди още 15 години\", коментира енергийният министър.  По думите ѝ в момента една от най-сериозните задачи на правителството е осигуряването на финансиране на проекта АЕЦ \"Белене\", така че да бъде реализиран на пазарен принцип, без държавни гаранции.  Проверката за съхраняването оборудването за АЕЦ \"Белене\" показва, че се спазват всички изисквания на производителите. НЕК със собствени ресурси е изградила нужните навеси.  Министър Петкова заяви още, че приема отказа оставката ѝ да бъде приета като сериозна отговорност.", "date": "2018.03.12", "title": "Теменужка Петкова за казуса \"ЧЕЗ\": Внимателно с арбитражите срещу България"}
{"url": "https://www.bgonair.bg/denqt-on-air/2018-03-12/uchastieto-na-darzhavata-v-sdelkata-za-chez-narushavalo-zakonite", "text": "\r\n Държавата не може да участва в сделката за ЧЕЗ, тъй като по този начин се нарушават много закони. На първо място трябва да отбележим, че се влиза в конфликт с арбитражното дело, коментира в студиото на  енергийният експерт проф. Атанас Тасев. \"Договорът между ЧЕЗ и \"Инерком\" е вече е подписан. Оттук нататък следва в срок от две седмици да бъде проверено дали държавата ще може да участва с 34% в общия дял на новия собственик на дружеството, възлизащ на 67%\" допълни още той. Събитията бележат обрат по казуса със сделката между чешкото дружество ЧЕЗ и пазарджишката компания \"Инерком България\".  Компанията на Гинка Върбакова не смята, че придобиването на държавен дял от страна на българското правителство, е единственият начин да се гарантира общественият интерес и доставките на електричество за българските потребители. Това се казва в интервю за \"Ройтерс\" на председателя на борда на директорите на компанията Милена Стоева. Според нея обаче от ЧЕЗ зависи дали българската държава ще има дялово участие при закупуването. А от централата на ЧЕЗ в Прага съобщиха, че ще направят детайлен анализ на възможността за потенциално българско държавно участие в продажбата на българските активи на електроразпределителната компания и ще обявят решението си в началото на април. Пред  бившият депутат от БСП и бивш зам.-министър на икономиката и енергетиката Явор Куюмджиев подчерта, че непременно трябва да се следи кой ще финансира сделката, защото именно това са потенциалните собственици на дружеството. \"Със заем на стойност 1 млрд. лева и приходи, възлизащи на 30 млн. лв., съм на мнение, че до година-две, собствениците ще бъдат съвсем други\", коментира Явор Куюмджиев в студиото на Кузман Илиев.", "date": "2018.03.12", "title": "Участието на държавата в сделката за ЧЕЗ нарушавало законите"}
{"url": "https://www.bgonair.bg/reportazhi/2018-03-12/erdogan-se-gotvi-za-izbori-s-obrashtenie-kam-bratyata-i-sestrite-v-kardzhali", "text": "\r\n Турският президент Реджеб Таип Ердоган се обърна към \"братята и сестрите в Кърджали\". Това стана по време на форум на управляващата партия в Сакария. Там държавният глава каза, че всички жертви и подтиснати, извън родината си се молят за успеха на Турция.  Това не е първото обръщение на Ердоган към хората от Кърджали. Миналата година той два пъти спомена българския град в свои речи, които предизвикаха остра реакция у нас. Този път турският президент изрежда и други територии на Балканите.  Според Ердоган смисълът на Турция не се побира в 780 хиляди километра и границите на турската душа са съвсем различни. В речта на турския държавен глава обаче няма териториални претенции, категоричен е журналистът Илхан Алдай, чието издание Родопи 24 първо разпространи изказването на Ердоган.  Бившият български консул в Одрин Георги Димов пък е категоричен, че с тези речи Ердоган се подготвя за избори.   От Министерството на външните работи коментираха за  , че всяка държава с богата и дълга история би могла да твърди, че нейните духовни и културни граници излизат извън физическите. Както и че днешните държавни граници са утвърдени с международни договори, признати от всички държави и не подлежат на съмнение, нито на преразглеждане. България и Република Турция, които се радват на отлични двустранни отношения, не правят изключение от тези договори, посочват още от външното министерство.", "date": "2018.03.12", "title": "Ердоган се готви за избори с обръщение към \"братята и сестрите в Кърджали\""}
{"url": "https://www.bgonair.bg/world/2018-03-12/es-udalzhi-sanktsiite-sreshtu-rusiya-za-krim-s-oshte-6-mesetsa", "text": "Европейският съюз удължи с шест месеца санкциите срещу Русия, наложени за анексията на Крим и Севастопол, само дни, след като руският президент Владимир Путин обяви, че те никога няма да бъдат върнати на Украйна. \"Стоим твърдо зад териториалната цялост на Украйна и призоваваме Русия да поеме отговорностите си за пълно изпълнение на Минските споразумения, с които санкциите са свързани\", заяви първият дипломат на ЕС Федерика Могерини, която днес е в Киев, цитирана от  До 15 септември е удължено замразяването на сметките и забраната за пътуване в ЕС на 150 лица и 38 компании от близкия кръг на Кремъл, както и на функционери и военни, участвали в анексията през 2014 г. Сред тях са Аркадий Ротенберг, спаринг партньор по джудо на Путин, както и приятелите му Николай Шамалов, Юрий Ковалчук и др. В списъка са руските депутати Дмитрий Рогозин и Игор Лебедев, съветникът на Путин Сергей Глазиев, олигархът Константин Малофеев и мн др.  Украинският премиер Володомир Гройсман благодари на ЕС за „ясната позиция за целостта на Украйна и за неприемането на агресията от страна на Русия“ по време на пресконференция в Киев заедно с Могерини. Предстои и удължаването на подобни мерки срещу настоящото ръководство на Крим и Севастопол, срещу което сегашните ограничения изтичат през юни и юли. Заедно с удължаването на санкциите ЕС обяви нови 24 млн евро хуманитарна помощ за Източна Украйна и по-специално за Донбас, където военните действия с проруски настроени бунтовници продължават. Това закръгля помощта на Брюксел за Донбас и Луганск на 700 млн евро. Европейската комисия предлага и заем от 1 млрд. евро за подкрепа на украинския бюджет, който предстои да бъде утвърден от страните членки и от Европейския парламент. Федерика Могерини призова „Газпром“ да пусне газа на Украйна, който беше спрян в началото на месеца едностранно, като руската държавна компания върна и предплатените от Киев пари за месечни доставки. Тя съобщи, че еврокомисарят за енергетиката Марош Шефчович се опитва да посредничи за провеждане на среща между енергийните министри на Украйна и Русия за уреждане на проблема. Засега Москва не е отговорила не неговото писмо за организирането й. Междувременно Украйна се снабдява с нужните й количества чрез обърнатия поток на газа по тръбата, която идва от Русия до Словакия.  ", "date": "2018.03.12", "title": "ЕС удължи санкциите срещу Русия за Крим с още 6 месеца"}
{"url": "https://www.bgonair.bg/world/2018-03-12/mariya-gabriel-s-izyavlenie-dnes-po-povod-falshivite-novini", "text": "Днес българският комисар по цифровата икономика Мария Габриел ще получи доклад, изготвен на високо равнище, който проучва възможните мерки срещу фалшивите новини. Очаква се в 14.15 от Брюксел Габриел да направи изявление. Словосъчетанието \"Fake news\" беше обявено за дума на годината през 2017 г., а експерти констатират, че употребата на тези думи се е увеличила с 365%.  ", "date": "2018.03.12", "title": "Мария Габриел с изявление днес по повод фалшивите новини"}
{"url": "https://www.bgonair.bg/world/2018-03-12/novo-evropeyski-zveno-shte-sledi-za-kachestvoto-na-hranite", "text": "Европейската комисия отваря утре в Страсбург Център за знания за измамите с храни и качеството на храните. Новото звено ще бъде управлявано от Съвместния изследователски център и ще бъде финансирано изцяло от ЕК и ще  За това информира В съобщението на Комисията се казва, че съмненията за измами с храни и качеството им подкопават доверието на потребителите и вредят на цялата верига. Последните случаи на измами с храни включват маслиново масло, вино, мед, риба, млечни продукти, месо и птици. Освен това потребителите може да са изложени на нелоялни търговски практики, по-специално във връзка с хранителни продукти със значителни разлики в състава, които обаче се предлагат на различни пазари с подобна опаковка. Новосъздаденият център ще трябва да разработи обща методика за изпитване на храните. Той е петият от поредица центрове за знания в областта на биоикономиката, териториалните политики, миграцията и демографията и управлението на риска от бедствия.", "date": "2018.03.12", "title": "Ново европейско звено ще следи за качеството на храните"}
{"url": "https://www.bgonair.bg/bulgaria/2018-03-12/mashtabna-patna-aktsiya-bez-kolan-na-zadnata-sedalka-50-leva-globa", "text": "Пътна акция за проверка на обезопасителните средства в автомобилите започна от днес ще продължи до неделя. Акцията се провежда не само в България, а на територията на почти цяла Европа. Пътните полицаи ще проверяват дали возещите се в автомобилите спазват правилата за безопасност. С колани трябва да бъдат и пътниците на задните седалки, а не само шофьорът и пасажерът до него, предаде репортерът на Bulgaria ON AIR Миглена Георгиева. Полицаите ще проверяват и дали малките деца се возят в обезопасителни столчета. Всички шофьори трябва да знаят, че глобата е 50 лева, без значение какво е нарушението - дали детето не е в обезопасително столче или някой от пътниците е без колан. Важно уточнение е, че ако пътникът до шофьора се вози без предпазен колан, то и двамата ще бъдат глобени с по 50 лева. Шофьорът отнася глоба, защото не е задължил пътника да се обезопаси преди да се качи в колата. Мотористите задължително ще трябва да носят каски, като глобата за тях също е 50 лева. А в автобусите, в които има възможност за поставяне на колани, пасажерите трябва да ги слагат, защото и те може да бъдат глобени.", "date": "2018.03.12", "title": "Мащабна пътна акция: Без колан на задната седалка - 50 лева глоба"}
{"url": "https://www.bgonair.bg/world/2018-03-12/helikopter-se-razbi-v-reka-i-ubi-dvama-v-nyu-york", "text": "\r\n Петима души загинаха след като снощи хеликоптер се разби в Ийст Ривър в Ню Йорк. Оцелял само пилотът на машината, който бил спасен от преминаващ влекач. На борда е имало шестима души, които се връщали от фотосесия, когато хеликоптерът загубил височина и паднал във водата край остров Рузвелт. Машината е собственост на компанията \"Либърти хеликоптер\", която извършва чартърни полети над Ню Йорк за заснемане на забележителностите. Двама от пътуващите в хеликоптера са починали на място. Спасителните екипи успели да извадят другите трима пътници, които обаче по-късно починали в болница. Властите в Ню Йорк определиха инцидента като \"огромна трагедия\", а причините за катастрофата все още се уточняват. Основната версия към този момент е е техническа повреда.", "date": "2018.03.12", "title": "Хеликоптер се разби в река в Ню Йорк и уби петима"}
{"url": "https://www.bgonair.bg/world/2018-03-12/borisov-shte-pochete-zhertvite-na-holokosta-v-skopie", "text": "\r\n Премиерът Бойко Борисов пристигна в Скопие за възпоменателната церемония по повод 75-годишнината от депортирането на македонските евреи. Заедно с колегата си Зоран Заев Борисов поднесе венец на паметника на загиналите евреи. В рамките на посещението са предвидени двустранни разговори между двамата премиери, на които се очаква те да обсъдят и спора с Гърция за името на Македония.", "date": "2018.03.12", "title": "Борисов почете жертвите на Холокоста в Скопие"}
{"url": "https://www.bgonair.bg/world/2018-03-12/ep-prizovava-stranite-neratifitsirali-istanbulskata-konventsiya-da-go-napravyat", "text": "Очаква се днес евродепутатите в Страсбург да призоват страните, които все още не са ратифицирали Истанбулската конвенция. До момента едва 17 държави от общността са го направили. Според Европейската комисия документът е най-подробното международно споразумение за борба с насилието над жени. Българското правителство оттегли ратификацията с мотива, че в обществото ни няма консенсус по нея.", "date": "2018.03.12", "title": "ЕП призовава страните, нератифицирали Истанбулската конвенция, да го направят"}
{"url": "https://www.bgonair.bg/world/2018-03-12/politicheski-haos-v-slovakiya-sled-ubiystvoto-na-zhurnalist", "text": "Словашкият вътрешен министър подаде оставка. Той е близък политически съюзник на премиера Роберт Фицо.  Министърът отстъпи под натиска на улицата и вълната от протести след убийството на разследващия журналист Ян Куциак и неговата годеница.  До края на деня премиерът трябва да реши дали се отказва от най-близкия си съюзник или рискува да се разпадане на управляващата коалиция.", "date": "2018.03.12", "title": "Политически хаос в Словакия след убийството на журналист"}
{"url": "https://www.bgonair.bg/bulgaria/2018-03-12/zhana-bergendorf-shte-predstavi-balgariya-na-evroviziya", "text": "\r\n \"Bones\", в превод \"Кости\", е песента, с която България ще участва в \"Евровизия 2018\". Тя ще е в изпълнение на Жана Бергендорф и още четирима арстити. В 63-тото издание на форума ще се включат представители на 42 държави, обединени от мотото \"All Aboard!“ (\"Всички на борда!“) в португалската столица Лисабон. Предварително изтегленият жребий отреди на страната ни място в първия полуфинал. Големият финал е на 12 май. Миналата година българинът Кристиян Костов беше втори на \"Евровизия\" с песента си \"Beautiful Mess”.  ", "date": "2018.03.12", "title": "Жана Бергендорф представя България на \"Евровизия\""}
{"url": "https://www.bgonair.bg/world/2018-03-12/desetki-zaginaha-pri-poredna-samoletna-katastrofa", "text": "Машината със 71 души на борда - пътници и екипаж, излязла от пистата при опит за кацане и се възпламенила.  На мястото на трагедията са пристигнали спасителни екипи, които са успели да извадят 17 души от горящите отломки. Самолетът е извършвал редовен полет от столицата на Бангладеш Дака за Катманду.", "date": "2018.03.12", "title": "Десетки загинаха при поредна самолетна катастрофа"}
{"url": "https://www.bgonair.bg/bulgaria/2018-03-12/bpts-s-pozitsiya-za-sreshtata-mezhdu-patriarh-kiril-i-prezidenta-radev", "text": "Българската православна църква излезе с позиция за срещата между руския патриарх Кирил с президента Румен Радев на 3-ти март.  В прессъобщение на Светия синод се казва, че президентът Радев с такт и достойнство е уверил патриарха на Руската православна църква, че българският народ никога не е преставал да отдава почит и заслужена благодарност на руския народ, на руската църква и на воините от армията-освободителка на император Александър II.", "date": "2018.03.12", "title": "БПЦ с позиция за срещата между патриарх Кирил и президента Радев"}
{"url": "https://www.bgonair.bg/bulgaria/2018-03-12/novo-20-inerkom-ne-smyatali-che-darzhavniyat-dyal-v-chez-e-nuzhen", "text": "Събитията бележат обрат по казуса със сделката между чешкото дружество ЧЕЗ и пазарджишката компания \"Инерком България\".  Компанията на Гинка Върбакова не смята, че придобиването на държавен дял от страна на българското правителство, е единственият начин да се гарантира общественият интерес и доставките на електричество за българските потребители.  Това се казва в интервю за \"Ройтерс\" на председателя на борда на директорите на компанията Милена Стоева. Според нея обаче от ЧЕЗ зависи дали българската държава ще има дялово участие при закупуването.", "date": "2018.03.12", "title": "Ново 20: \"Инерком\" не смятали, че държавният дял в ЧЕЗ е нужен"}
{"url": "https://www.bgonair.bg/sutreshen-blok/2018-03-12/zhena-iska-da-zachene-ot-pochinaliya-si-saprug-darzhavata-ne-razreshava", "text": "\r\n Години наред Ася Йорданова и нейният съпруг се опитват да имат деца. В крайна сметка те решават да опитат инвитро процедура. Малко преди имплементирането на ембрионите обаче съпругът на Ася почива при трудова злополука. Тя обаче решава все пак да носи неговото бебе. Малко преди да се извърши процедурата се оказва, че тя не може да се осъществи, тъй като от клиниката заявяват, че генетичният материал на съпруга ѝ трябва да бъде унищожен. Според Ася Йорданова този член от закона може да се интерпретира от хората както си искат и определено не е написан ясно. \" \", категорична е г-жа Йорданова в \" \". По думите ѝ законът не е променян от 2007 г. и е крайно време той да се преразгледа и да се внесат промени. Със спорния случай се ангажира и омбудсманът Мая Манолова, както и Министерството на здравеопазването, което от няколко години търси решение на сложния казус. Специалистът по медицинско право адвокат д-р Мария Петрова е на мнение, че промяната в закона, само заради казуса на Ася Йорданова, няма да бъде оправдана. \" \", уточни още адвокатът пред  . Според нея при промяна на дадената точка от закона може \"да се отключи кутията на Пандора\", а не се знае и дали обществото е готово за тази стъпка. \r\n \r\n  ", "date": "2018.03.12", "title": "Жена иска да зачене от починалия си съпруг... държавата не разрешава!"}
{"url": "https://www.bgonair.bg/direktno/2018-03-12/momcheto-koeto-vsichki-barkat-s-dzheysan-steytam", "text": "\r\n \n Всички познаваме добре Джейсън Стейтъм - лошото момче от американските екшъни \"Две димящи дула“, \"Транспортер“ и \"Гепи“. Английският актьор, по който въздиша огромна част от нежния пол. Основният герой в историята ни обаче, не е той. А Владимир Станков от Видин. Откриваме го в спортната зала при голямата му любов  - боксът. Приликата му с Джейсън Стейтъм  ни \"удря“ точно толкова силно, колкото той умее да удря боксовата круша. \"Когато съм в някаква компания, винаги има поне един, който да ми каже: “Хей, знаеш ли, че много приличаш на Стейтъм...“ - казва Влади, който определя себе си като като скромен човек,  необичащ показността, особено тази в социалните мрежи, а на коментарите на хората относно приликата му с актьора гледа с усмивка.  Освен, че визуално си приличат, другото, което свързва Влади и Джейсън, са бойните изкуства. Актьорът наследява любовта си към тях от своя баща, а в миналото си Влади посвещава голяма част от живота си на борбата. Днес тренира бокс и мечтае и синът му да се занимава с бойни изкуства. Повече за българския двойник на Джейсън Стейтъм  вижте в репортажа на репортера Божила Симова, оператора Стоян Митев и монтажиста Мирослав Димов.  \r\n ", "date": "2018.03.12", "title": "Момчето, което всички бъркат с Джейсън Стейтъм"}
{"url": "https://www.bgonair.bg/bulgaria/2018-03-12/tseh-za-plastmasa-plamna-v-sofiya", "text": "\r\n Цех за пластмаса пламна на бул. \"Цариградско шосе\" в София. Сигналът е постъпил в полицията в 8.30 сутринта. Четири пожарни коли бяха на мястото на инцидента. Няма информация за пострадали хора. \r\n  ", "date": "2018.03.12", "title": "Цех за пластмаса горя в София"}
{"url": "https://www.bgonair.bg/world/2018-03-12/nyama-otseleli-v-padnaliya-v-iran-chasten-samolet", "text": "\r\n На борда му е имало 11 жени и 8 пътници, 3 души екипаж. Останките са открити напълно овъглени. Предстои да бъдат идентифицирани чрез ДНК тест. Самолетът е собственост на турския бизнесмен Хюсеин Башаран. На борда му се намирала 28-годишната му дъщеря Мина, която, заедно със свои приятелки, се връщала от моминското си парти в Дубай. Пилотът поискал промяна на височината на полета, малко преди самолетът да изчезне от радара в иранското въздушно пространство. Причината за трагедията може да е възпламеняване на двигателя, от който излизали пламъци преди сблъсъка със земята.    ", "date": "2018.03.12", "title": "Няма оцелели в падналия в Иран частен самолет"}
{"url": "https://www.bgonair.bg/bulgaria/2018-03-12/reka-timok-preliva-krizisen-shtab-obsazhda-speshni-merki", "text": "Река Тимок прелива - вече заля 7 хиляди декара земя, остават 20 сантиметра преди водите на реката да прелеят над дигите. Обявиха бедствено положение в община Брегово – Видинско.  Кризисен щаб обсъжда необходимостта от спешни мерки. Ако нивото на водата продължи да се покачва, властите са в готовност да евакуират хората в района около реката. Те се опасяват от евентуална екокатастрофа, заради опасността от замърсяване с тежки метали от мината в сръбския град Бор.  Остава в сила бедственото положение и за три от населените места в община Хайредин в Северозападна България. Министърът на регионалното развитие Николай Нанков и на транспорта Ивайло Московски ще инспектират възстановителните дейности по язовира.", "date": "2018.03.12", "title": "Река Тимок прелива! Кризисен щаб обсъжда спешни мерки"}
{"url": "https://www.bgonair.bg/bulgaria/2018-03-12/temenuzhka-petkova-na-inspektsiya-na-ploshtadkata-na-aets-belene", "text": "Министър Теменужка Петкова ще посети площадката, изградена за реализацията на проекта АЕЦ \"Белене\". Ще бъде инспектирано изграждането на необходимите за съхранението на част от оборудването навеси. В края на миналата седмица Европейската инвестиционна банка обяви, че би обмислила финансиране за АЕЦ \"Белене\", но ако получи официално запитване от България.", "date": "2018.03.12", "title": "Теменужка Петкова на инспекция на площадката на АЕЦ \"Белене\""}
{"url": "https://www.bgonair.bg/bulgaria/2018-03-12/ekaterina-zaharieva-shte-obsazhda-energetikata-v-bukuresht", "text": "Енергийната тема ще бъде един от акцентите на тристранната среща на зам.-външния министър Екатерина Захариева с колегите ѝ от Гърция и Румъния.  На разговорите в Букурещ ще бъде обсъдени регионални въпроси и европейската перспектива за Западните Балкани. Темата е приоритет на българското европредседателство, но се радва на подкрепа – както от южната, така и от северната ни съседка. Това е десетата среща в този формат. Домакин на следващата ще бъде Гърция.  ", "date": "2018.03.12", "title": "Екатерина Захариева ще обсъжда енергетиката в Букурещ"}
{"url": "https://www.bgonair.bg/sutreshen-blok/2018-03-12/predatelite-zagubite-politikata-otkroveniyata-na-lambo", "text": "\r\n Големият актьор Стефан Данаилов е човек, който тежи на мястото си, независимо дали играе на театралната или политическата сцена. За тежките житейски загуби, предателите, политиката и равносметката…  \"След 90-та година се навъртяха предателите, които много ме изненадаха. Това се преодоля. Днес разбирам, че съм бил много прав, тъй като не съм се опитвал да им върна предателството\", сподели артистът пред водещата на \"България сутрин\" Лора Инджова, която го посети в дома му. Артистът обясни, че след смъртта на съпругата си Мери е започнал да се замисля за евентуалните грехове, които може да е допуснал през живота си. \"Толкова ли съм греховен, за да изпитвам такива физически ужаси? Ако имам грях, то той е минимален. Не съм отнел права на човек, нито съм обиждал някого. Безгреховен едва ли има\", откровено каза той.  Акцентът в интервюто се прехвърли към политическия аспект на живота на Ламбо.  \"Имам положително отношение към Корнелия Нинова, защото е активен борец, темпераментна, устойчива. Критикувам я за фризурата и емоционалността ѝ. Ние сме силна опозиция, колкото и другарят Цветан Цветанов да ни упреква\", посочи Данаилов пред Bulgaria ON AIR. Според актьора скандалът около президента Румен Радев и руския патриарх Кирил се е разразил, тъй като духовникът е \"нагазил малко по-дълбоко във водата\", но за повече детайли ", "date": "2018.03.12", "title": "Предателите, загубите, политиката… Откровенията на Ламбо"}
{"url": "https://www.bgonair.bg/bulgaria/2018-03-12/schupena-strelka-prichinila-tragediyata-v-hitrino", "text": "\r\n Нова версия за трагедията в Хитрино. Счупена стрелка била причина за дерайлирането на цистерната.  Това става ясно от международните технически експертизи, които представиха собствениците на цистерната. Изчисленията на експертите сочат, че за да се преобърне влакът, скоростта трябва да е била почти 112 км./ч. И твърдят - локомотивите и първите пет вагона са преминали безпрепятствено. Едва шестият вагон тръгва по двата коловоза, което води и до преобръщането. По данни на фирма \"Булмаркет\"- собственик на композицията, след изтичане на пропилена, дежурните енергодиспечери са подали електричество, което е породило волтовата дъга. А последната най-вероятно е причинила и взрива. Засега на подсъдимата скамейка за трагедията, при която загинаха седем души, са изправени машинистите на влака, а делото срещу тях вече е в ход. Като причина за инцидента прокуратурата сочи високата скорост, с която влакът е влязъл в гарата.", "date": "2018.03.12", "title": "Счупена стрелка причинила трагедията в Хитрино"}
{"url": "https://www.bgonair.bg/bulgaria/2018-03-12/mazh-pochina-sled-pozhar-v-doma-mu-v-haskovoo", "text": "Възрастен мъж загина при пожар на къща в Хасково.  Съседи чули силен шум преди пламъците на обхванат сградата. Мъжът е живеел сам, след като преди време е починала съпругата му.  Къщата и стопанската пристройка към нея са били пълни с дърва и въглища, което затруднило гасенето. Пожарникарите се бориха с пламъците с часове. Те са влезли вътре в къщата още преди да потушат огъня, но възрастният мъж не е имал шанс да оцелее. Причините за пожара тепърва ще се изясняват.", "date": "2018.03.12", "title": "Мъж почина след пожар в дома му в Хасково"}
{"url": "https://www.bgonair.bg/sutreshen-blok/2018-03-12/shte-se-zapazi-toplo-no-ni-ochakvat-dazhdove", "text": "\r\n Седмицата ще продължи с пролетни температури, но за съжаление започва валежен период. Днес ще бъде топло със стойности от 16 до 22 градуса за цялата страна. Денят започва с висока облачност. В началото на нощта предстоят валежи. Възможно е на места те да достигнат над 20 л/кв.м. Това прогнозира климатологът на Bulgaria ON AIR Симеон Матев. В сравнение с изминалия уикенд, температурите през седмицата ще бъдат с няколко градуса по-ниски, а сезонът на бурите активно ще се установи, добави още той.  \"Обстановката в Северозападна България продължава да бъде тежка от гледна точка на преливащите реки и язовири. Към края на седмицата се очаква затопляне и изясняване на времето. Градусите средно за страната ще бъдат между 11 и 18\", посочи Матев в \"България сутрин\".", "date": "2018.03.12", "title": "Ще се запази топло, но ни очакват дъждове"}
