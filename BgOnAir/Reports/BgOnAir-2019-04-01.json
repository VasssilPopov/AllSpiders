{"url": "https://www.bgonair.bg/ekrani/2019-04-01/izchezna-shedyovar-na-leonardo-da-vinchi", "text": "Изчезна шедьовърът на Леонардо да Винчи \"Спасителят на света\". Картината трябваше да се превърне в \"сърцето и душата\" на изложбата на филиала на френския \"Лувър\" в Абу Даби. Ръководството на престижния музей, разположен на брега на Персийския залив, не знае къде е творбата и през септември миналата година обяви, че тя няма да бъде показвана публично, без да мотивира решението си по какъвто и да било начин. Платното на италианския майстор предизвика истинска сензация преди две години, когато беше продадено за 450 милиона долара и се превърна в най-скъпата картина в историята. Шедьовърът беше закупен от анонимен колекционер, който се оказа приближен на сина на краля на Саудитска Арабия – коронованият принц Мохамед бин Салман.  ", "date": "2019.04.01", "title": "Изчезна шедьовърът на Леонардо да Винчи \"Спасителят на света\""}
{"url": "https://www.bgonair.bg/world/2019-04-01/70-zadarzhani-zaradi-vandalski-proyavi-sreshtu-sgradata-na-ek-v-bryuksel", "text": "Арести в Брюксел заради вандалски прояви срещу сградата на ЕК по време на вчерашния протест срещу климатичните промени. Полицията е задържала 70 души, хвърляли камъни по прозорците на сграда на европейската институция.  Инцидентът възникна по време на марша под надслов \"В защита на климата\", в който се включиха около 8 хиляди екоактивисти.  Целта на проявата беше да се окаже натиск върху политиците да предприемат действия срещу изменението на климата. Харесайте страницата ни във Facebook ", "date": "2019.04.01", "title": "70 задържани заради вандалски прояви срещу сградата на ЕК в Брюксел"}
{"url": "https://www.bgonair.bg/world/2019-04-01/komikat-volodimir-zelenski-vodi-v-prezidentskata-nadprevara-v-ukrayna", "text": "\r\n Комикът Володимир Зеленски води в президентската надпревара в Украйна. Това сочат резултатите от провелия се вчера вот, според които навлизащият в политиката актьор печели малко над 30 процента от гласовете.  На балотаж на 21 април срещу него ще се изправи досегашният държавен глава Петро Порошенко, който събира близо 18 процента подкрепа.  И двамата кандидати декларират проевроепейски виждания, но в очите на избирателите корупцията и ниския стандарт на живот са не по-малко важни от конфликта с Русия. Харесайте страницата ни във Facebook ", "date": "2019.04.01", "title": "Комикът Володимир Зеленски води в президентската надпревара в Украйна"}
{"url": "https://www.bgonair.bg/world/2019-04-01/zukarbarg-prizova-za-nova-globalna-regulatsiya-na-internet", "text": "Главният изпълнителен директор на Facebook Марк Зукърбърг призова за нова глобална регулация на интернет, като препоръча въвеждането на широки правила, свързани със съдържанието, включващо насилие и омраза, с провеждането на честни избори, неприкосновеността на личния живот и преноса на данните, пише  . В изявление, което беше публикувано и във в. Washington Post, Зукърбърг заяви, че компанията му иска регулации, които ще поставят основи за това кое съдържание да бъде забранено и ще изискват компаниите да изградят системи, с които да сведат подобна информация до минимум. “Носим отговорността да пазим хората в безопасност в нашите услуги. Това означава да решим какво се счита за терористична пропаганда, реч на омразата и др. Ние непрекъснато преразглеждаме политиките си заедно с експерти, но при нашия мащаб ние винаги ще правим грешки и ще вземаме решения, с които хората не са съгласни\", твърди той.  Facebook изгради система за сканиране на съдържание, която през годините добави правила, базирани на реакциите към промените в потребителското поведение или публичното недоволство след инциденти, като стрелбата в Нова Зеландия. Миналата седмица компанията се насочи към блокиране на съдържание, свързано с национализъм и бял сепаратизъм. Когато потребителите на уебсайта или компютърните системи отбележат дадено съдържание като проблемно, те го изпращат до някой от всички 15 хил. модератори на съдържанието по света, които имат право да свалят въпросното съдържание, ако то нарушава правилата.  ", "date": "2019.04.01", "title": "Зукърбърг призова за нова глобална регулация на интернет"}
{"url": "https://www.bgonair.bg/world/2019-04-01/20-dushi-zaginaha-v-peru-sled-kato-patnicheski-avtobus-izbuhna-v-plamatsi", "text": "\r\n Тежък пътен инцидент в Перу. Най-малко 20 души загинаха, след като двуетажен пътнически автобус избухна в пламъци късно снощи в столицата Лима.  8 души са настанени в болница с тежки изгаряния. Инцидентът станал малко преди двуетажният автобус, който обслужвал междуградска линия, да отпътува от гарата Фиори в северното гъстонаселено предградие Сан Мартин де Порес. Огънят пламнал в задната част на превозното средство, което попречило на пътниците на втория етаж да слязат. Пристигналите на мястото огнеборци успели да потушат пламъците, които изпепелили напълно автобуса. Причините за инцидента, който е един от най-тежките в перуанската столица за последните години, се изясняват.  ", "date": "2019.04.01", "title": "20 души загинаха в Перу, след като пътнически автобус избухна в пламъци"}
{"url": "https://www.bgonair.bg/world/2019-04-01/izbori-v-turtsiya-erdogan-gubi-ankara-za-prav-pat-ot-25-godini", "text": "\r\n Тежък удар за турския президент Реджеп Ердоган. Неговата партия губи контрола над столицата Анкара за първи път от 25 години насам. Това сочат неокончателните резултати от вчерашните местни избори.  Битката за втория ключов град - Истанбул, все още не е решена, като разликата между кандидата на управляващите и този на опозицията е по-малко от 3 хиляди гласа. Опозиционната Народнорепубликанска партия и с най-висок резултат в Анталия, Адана и Измир. Вотът е определян като исторически, подобно на този от 1994 година, когато Ердоган е избран за първи път за кмет на Истанбул. От 2002 година насам неговата \"Партия на справедливостта и развитието\" печели всички проведени избори. Ердоган определи вчерашния вот като \"залог за оцеляването на страната\".  Според анализаторите икономическата криза е била основният аргумент в гласуването на местния вот. Тази година се очаква ръстът да е отрицателен, а инфлацията остава около 20%.  В речта си след обявяване на първите резултати снощи Ердоган обеща да се фокусира върху икономическите проблеми на страната. Харесайте страницата ни във Facebook ", "date": "2019.04.01", "title": "Ердоган губи Анкара за пръв път от 25 години, Истанбул е на ръба (Обновена)"}
{"url": "https://www.bgonair.bg/world/2019-04-01/britanskiyat-parlament-obsazhda-alternativni-resheniya-za-brexit", "text": "Британските депутати обсъждат четири алтернативни решения за Brexit.  Първото предложение е за по-мека версия, която предвижда митнически съюз с ЕС.  Второто е за това Велкобритания да остане част от Европейската икономическа зона.  Останалите две - референдум за одобряване на каквото и да е постигнато споразумение, както и по-дълго отлагане или отмяна на Brexit, ако няма сделка до 10 април.  И четирите предложения вече бяха отхвърлени преди седмица.  А докато дебатите в залата продължаваха група протестиращи се съблякоха на балкона над пленарната зала. Целта - да привлекат вниманието към климатичните промени.", "date": "2019.04.01", "title": "Британският парламент обсъжда алтернативни решения за Brexit"}
{"url": "https://www.bgonair.bg/world/2019-04-01/svlachishta-razrusheni-domove-klimatichnite-anomalii-promenyat-alpite", "text": "Елвира Салис е последната останала жителка на едно малко село в швейцарските алпи. Заради свлачище обаче бащиният ѝ дом бива разрушен. \"Къса ми се сърцето, като гледам как къщата изчева, но поне сме подготвени\", обяснява жената пред DW. През лятото на 2017 г. 3 млн. кубуически метра скална маса се свличат от близкия връх. \"Изведнъж чух страхотен тътен, погледнах нагоре към планината и видях как много бавно се свличат огромни скални отломки, както се свлича лава, но беше земна маса, примесена с лед и вода\", спомня си Елвира. Климатичните аномалии променят и Алпите, и ежедневието на хората, за които планината е дом. 82-годишната Елвира е принудена да се приюти при сина си в съседното село в тяхната къща на 345 години, купена от дядото на Елвира. Опасността за 200-е жители на селото Бондо обаче не е отминала. Още милиони кубически метри скална маса всеки момент може да се откъснат от планината и да оставят селото погребано. Планината е вдигнала температура, предупреждават експертите. И преди е имало свлачища, но не и толкова трагични. Според учените от изследователската обсерватория на въх Цугшпице именно повишаването на температурите в Алпите предизвикват трагедиите.", "date": "2019.04.01", "title": "Свлачища, разрушени домове... Климатичните аномалии променят Алпите"}
{"url": "https://www.bgonair.bg/economy/2019-04-01/vlizat-v-sila-novite-iziskvaniya-za-kasovite-aparati-biznesat-nedovolen", "text": "Бизнесът продължава да е недоволен от промените в Наредба Н-18 за касовите апарати, която влезе частично в сила от днес, а прилагането на ключовите текстове се отложи с няколко месеца, пише  От Българска стопанска камара (БСК) изпратиха отворено писмо до премиера Бойко Борисов, в което се посочва, че партньорското поведение от страна на бизнеса не е било оценено от страна на НАП и към настоящия момент хаосът с въвеждането на новите разпоредби в наредбата просто се отлага до есента. \"Не са създадени съответните работни групи и практически не се работи в посока на каквито и да било промени. Не се реализира постигнатият ангажимент в срока до 30 септември т.г. да бъдат решени същностните различия. Удължаването на част от сроковете по Наредбата, без това да е придружено с промени по същество, само отлага хаоса с няколко месеца! Това по никакъв начин не кореспондира с декларираната от страна на НАП и МФ пред Вас готовност за диалог\", пише в писмото. Бизнесът настояваше да се изготви график на преговорите по шестте тематични направления от наредбата, които касаят различни бизнес групи, както и преговорите по всяко от направленията да приключват с двустранен протокол, който да включва конкретните договорености. Трябваше също така двустранните протоколи от тези срещи да бъдат оповестявани публично и до тях да има свободен достъп.  Въпросните 6 направления включват: 1). Картови плащания и електронни платежни системи; \r\n2). Електронни фискални бележки и електронни фискални документи; \r\n3). Електронни системи с фискална памет – ЕСФП; \r\n4). Дублираща функционалност / Ясно определяне на границата къде завършва СУПТО и започва софтуер за управление на бизнеса (дублиране на данни); \r\n5). Незаконосъобразни текстове, свръхрегулация и контрол за достъп до данни, събирани по наредба Н-18; \r\n6).  Оперативни въпроси, вкл. запечатване на обекти. Според БСК са възприети незначителни и малобройни предложения на бизнеса, без съществен принос към преодоляването на глобалните дефекти в наредбата. \"Продължаваме да очакваме отговор на над 60 наши предложения, официално представени в хода на общественото обсъждане и публикувани на сайта за обществени консултации. Промените в Наредба Н-18 от есента на миналата година не целят изсветляване на икономиката и гарантиране на добра бизнес среда, а по-скоро генерират обществено напрежение, при това в година на европейски и местни избори\", категорични са от БСК. Според камарата „не трябва българският бизнес да бъде поставян в ролята на заложник на политически интереси, като в същото време \"икономическа стабилност няма нужда от актове, които влошават бизнес средата\". Оттам обръщат внимание, че с публикуването на неясни текстове, предвиждане на необосновано кратки и неизпълними срокове, обнародване на промени на промените в последния момент, се създава огромно напрежение, несигурност и дори гняв сред бизнеса и гражданите, а това подкопава граденото с години доверие към администрацията. От стопанката камара са категорични, че наредбата има пряко въздействие върху цялото общество. „Бизнесът ще плати пет пъти по-висока цена за прилагане на новите изисквания на Наредбата от предварителната оценка на въздействието й. Това ще се отрази и върху стойността на стоките и услугите за крайните потребители“, пише още в писмото. Затова работодателите се обръщат към премиера с призив да \"упражни необходимия институционален контрол\" и в оптимално кратки срокове натрупаните проблеми да бъдат преодолени.", "date": "2019.04.01", "title": "Влизат в сила новите изисквания за касовите апарати, бизнесът - недоволен"}
{"url": "https://www.bgonair.bg/bulgaria/2019-04-01/politsiyata-v-kostinbrod-zalovi-12-nezakonni-migranti", "text": "12 незаконно пребиваващи мигранти са заловени от полицията на път близо до Костинброд, съобщава Районното управление в града. На 30 март късно вечерта е извършена проверка на лек автомобил. Полицаите са установили 12 незаконно пребиваващи чужденци, които се самоопределили като афганистанци. У близкоизточните гости не са намерени паспорти, за да се разбере откъде точно са дошли в България.    Мъжете са отведени в РУ-Сливница за извършване на проверка и продължаване на работата с тях от служители на група \"Миграция\" към областната дирекция. По случая е образувано досъдебно производство, разследването продължава. Харесайте ни във Facebook ", "date": "2019.04.01", "title": "Полицията в Костинброд залови 12 незаконни мигранти"}
{"url": "https://www.bgonair.bg/denqt-on-air/2019-04-01/gerb-i-sds-shte-sprat-nabezite-na-bsp-kam-evropa-podcherta-aleksandar-yordanov", "text": "\r\n Партиите стягат редиците си за предстоящите на 26 май евроизбори. Създават се коалиции и се разпускат други – политическият живот е бурен и наситен със скандали и напрежение. Кой ще пребъде и кой ще изгуби? \"От началото на демокрацията моята теза е, че трябва да се опитваме да побеждаваме Българската социалистическа партия. Всеки път, когато те вземат властта – държавата претърпява катастрофа. Сега обстановката изглежда дори още по-опасна. В БСП се провежда процес на рекомунизация. Там има все повече руски политики. Някой трябва да спира похода към властта на БСП\", изтъкна кандидатът за евродепутат от листата на ГЕРБ и СДС Александър Йорданов.  Според него разделението в политиката е пагубно. \"В началото на демокрацията възникнаха най-различни партии и движения – от дясно до ляво. ГЕРБ е партията, която не допусна БСП да управлява. Хубаво е, че навлязоха млади хора в политиката, но нека се поучат от историята\", посочи той в \"Денят ON AIR\".  В ефира на Bulgaria ON AIR Йорданов защити тезата, че Европа е пред голяма опасност.  \"Националистическите и крайните социалистически тенденции са изключително опасни. Това би довело до разделение в Европа. Възможно е да се появят евродепутати, които да обслужват чуждата руска политика. Интересът на Русия е да разпадне европейското единство. ГЕРБ и СДС ще спрат набезите на БСП към властта в Европа. Искам да помогна на нашето обединение да победи БСП\", категоричен бе гостът в студиото.  Харесайте ни във Facebook   ", "date": "2019.04.01", "title": "ГЕРБ и СДС ще спрат набезите на БСП към Европа, подчерта Александър Йорданов"}
{"url": "https://www.bgonair.bg/reportazhi/2019-04-01/formulyar-za-kandidatstvane-v-1-vi-klas-vazmuti-roditeli-ot-burgas", "text": "\r\n Формуляр за кандидатстване за 1-ви клас в oбщина Бургас предизвика вълна от възмущение в социалните мрежи. Вместо \"баща\" и \"майка\" в документа фигурират определенията \"Родител 1\" и \"Родител 2\". Провокация или техническа грешка?  Възмутени родители заявиха, че не искат да бъдат третирани като \"безполови същества\". Te се обявиха срещу насажданата джендър-идеология.  Кристина Божинова е майка на 5-годишно момиче. Казва, че формулярът е такъв още от 2016 г., когато тя кандидатствала за детска градина за своето дете.  Не мисли, че става въпрос за толеранс към еднополови семейства и намира истерията за излишна.  \"Всички ние можем да си погледнем старите бележници и да видим, че там също не пишеше майка и баща, а винаги е пишело родител-настойник. Не мисля, че е нещо ново, не мисля, че са някакви джендърски стереотипи\", споделя тя пред Bulgaria ON AIR. След реакциите в социалните мрежи от общината в Бургас промениха формуляра още в неделния ден и обясниха, че най-вероятно става въпрос за техническа грешна, автоматично копирана от други системи в страната. ", "date": "2019.04.01", "title": "Формуляр за кандидатстване в 1-ви клас възмути родители от Бургас"}
{"url": "https://www.bgonair.bg/bulgaria/2019-04-01/pochina-dimitar-dobrev-parviyat-ni-olimpiyski-shampion-po-klasicheska-borba", "text": "На 87-годишна възраст почина Димитър Добрев, първият български олимпийски шампион по класическа борба.  Добрев е сребърен медалист от Мелбърн '56 в категория до 79 килограма и златен медалист от Рим '60, когато печели и приза за спортист на годината на България. Добрев е първият и единствен национален треньор в двата стила. Откривател е на легендарните Боян Радев и Петър Киров. Треньор е, когато Боян Радев печели една от олимпийските си титли. Поклонението ще бъде в четвъртък, а часът и мястото ще бъдат обявени допълнително. Снимка: Aрхив", "date": "2019.04.01", "title": "Почина Димитър Добрев, първият ни олимпийски шампион по класическа борба"}
{"url": "https://www.bgonair.bg/denqt-on-air/2019-04-01/balgariya-ima-badeshte-no-to-e-badeshte-s-nov-model-na-povedenie-zayavi-sotsiolog", "text": "\r\n Съвет за стратегическо развитие на България, с участието на интелектуалци и висококвалифицирани специалисти, ще трябва да разработи алтернативи на институционалния блокаж, на икономическия и идеен застой, в който се намира страната. Съставът на съвета ще бъде обявен с указ в идните дни. Един такъв независим орган, който ще има задача да гради концепции за развитието на България, би трябвало да включва хора с доказани качества, с ясна визитка, с утвърден авторитет и готови да работят напълно безкористно.  \"Това са свободни хора, различни хора, всеки има своя добра професионална реализация. Не сме се събрали за власт, за слава\", разясни социологът Живко Георгиев, който е и член на Съвета. Той допълни пред Bulgaria ON AIR, че затова те не получават и заплата. На въпрос дали е възможно Съветът да се превърне в партия, той категорично отрече, тъй като идеята не е да се подражава на масовия модел на политическо поведение. \"Когато държавата се превърне в основен донор за благосъстояние на определени групировки за сметка на други, определено се нарушава конкуренцията, която е нормалната идея за една позитивна, конкурентоспособна икономика. Вече започна да страда икономиката, правораздаването, демокрацията и най-вече онези българи на прехода, които се прогонват от България\", посочи Георгиев в студиото на \"Денят ON AIR. Социологът заяви, че в техния Съвет са хора, които са убедени, че така повече не може и България има бъдеще, но трябва да е ново бъдеще. По думите му всичко трябва да започне от идеи с ясна представа за приоритетите. Според него е имало потенциал за гражданско общество, но то не се е случило. Затова те са се обединили с идеята да търсят варианти. Той е на мнение, че може и да не успеят, но поне трябва да има сериозно ангажирани хора. А политиците се интересуват само от предстоящи избори, клиентела и т.н. \"Идеята е да подпомогнем на процеса за разработване на общонационална позитивна теория за българския народ с помощта на всички хора, които искат да помогнат\", обясни той.            ", "date": "2019.04.01", "title": "България има бъдеще, но с нов модел на поведение, заяви социолог"}
{"url": "https://www.bgonair.bg/bulgaria/2019-04-01/23-godishen-zagubi-zrenieto-si-sled-boy-v-plevensko-selo", "text": "23-годишен мъж е загубил зрението си след сбиване в плевенското село Загражден, съобщиха от МВР. Служители на РУ-Гулянци работят по установяването на обстоятелствата около възникналия скандал между две младежки компании, последван от сбиване.  Сигналът за инцидента е подаден в ранните часове на вчерашния ден.  От побоя е пострадал 23-годишен местен жител, който е загубил зрението си.  Местопроизшествието е посетено от разследващ полицай и екип на РУ Гулянци. Уведомен е прокурор. По случая е образувано досъдебно производство.", "date": "2019.04.01", "title": "23-годишен загуби зрението си след бой в плевенско село"}
{"url": "https://www.bgonair.bg/denqt-on-air/2019-04-01/visoko-naprezhenie-predi-evrovota-razlikata-mezhdu-bsp-i-gerb-pod-1", "text": "\r\n , коментира в студиото на   политологът Страхил Делийски.  Анализът сочи, че сближаването на позициите между ГЕРБ и БСП е резултат от три фактора - лек спад от около 1.5% на електоралната подкрепа за ГЕРБ спрямо февруари, отлив на желаещи да гласуват сред по-широката му електорална периферия, мобилизация на БСП и относително увеличаване на електоралната ѝ тежест при по-ниска избирателна активност. Според проучването, след разкритията за придобити от властимащи на различни позиции евтини апартаменти и подадените в тази връзка оставки, са регистрирани съществени щети върху образа и доверието към ГЕРБ. , отбеляза социологът Евелина Славкова. Пред   тя бе категорична, че на обществото ни все още му е далечно случващото се в Европа и проблемите там.  , отбеляза Евелина Славкова в студиото на Ганиела Ангелова.  ", "date": "2019.04.01", "title": "Високо напрежение преди евровота: Разликата между БСП и ГЕРБ - под 1%"}
{"url": "https://www.bgonair.bg/world/2019-04-01/trima-dushi-zaginaha-sled-tezhka-aviokatastrofa-v-germaniya", "text": "\r\n Трима души загинаха, след като 6-местен частен самолет се разби при опит за заход към летището в град Егелсбах. На борда на машината е пътувала една от най-богатите жени в Русия - съсобственичката на втората по големина руска авиокомпания \"Ес севън Еърлайнс\" - Наталия Филева.  Причините за падането на самолета не са известни. На километри от трагедията стана и друг инцидент. Полицейска кола, пътуваща към мястото на авиокатастрофата, се удари челно в друг автомобил. В резултат загинаха двама души и са ранени трима полицейски служители.   ", "date": "2019.04.01", "title": "Трима души загинаха след тежка авиокатастрофа в Германия"}
{"url": "https://www.bgonair.bg/bulgaria/2019-04-01/plovdivchanin-be-osaden-na-zatvor-za-2-godini-schupil-prast-na-politsay", "text": "Окръжният съд в Пловдив осъди на две години лишаване от свобода мъж за нанесена средна телесна повреда върху полицейски инспектор в града на тепетата, съобщават от Съдебна палата – Пловдив. С. Х. е осъден да заплати на пострадалия и сумата от 5000 лева като обезщетение за причинени неимуществени вреди, както и сумата от 800 лева за направените разноски за адвокатска защита. Буйният пловдивчанин е счупил средната част на петия пръст на разузнавач в група \"Противодействие на криминалната престъпност\" в сектор \"Криминална полиция\" при 4 Районно управление при ОДМВР – Пловдив на 11 март 2018 година.  Присъдата подлежи на обжалване и протест в 15-дневен срок пред Апелативния съд – Пловдив. Харесайте ни във Facebook ", "date": "2019.04.01", "title": "Пловдивчанин бе осъден на затвор за 2 години – счупил пръст на полицай"}
{"url": "https://www.bgonair.bg/bulgaria/2019-04-01/po-sluchay-denya-na-shegata-karikaturisti-kanyat-na-izlozhba", "text": "Традиционно, първи април е денят в който българските карикатуристи канят на изложба. Това, което прави впечатление на изложбата е, че политиката отстъпва на другите теми. Остава място за чистия хумор, който ни среща с ежедневния живот, фините прахови частици, Brexit и балканските страсти.  \"Във времена, в които всеки се опитва да трупа богатства и апартаменти, ние се опитваме да търсим по-дълбокия смисъл. Плащаме си за тези дяволии. Няма как. Хората са изплашени за хляба си, но намират време и за изкуство\", сподели карикатуристът Никола Георгиев – Кайо, носител на голямата награда за карикатури през годините.  Очаквайте подробности за наградения участник на тазгодишната карикатурна изложба в късната ни емисия.  Харесайте ни във Facebook   ", "date": "2019.04.01", "title": "По случай деня на шегата – карикатуристи канят на изложба"}
{"url": "https://www.bgonair.bg/bulgaria/2019-04-01/tol-taksite-za-tezhkotovarnite-avtomobili-mezhdu-5-i-94-st-za-km", "text": "Между 5 и 94 стотинки на километър ще струват ТОЛ таксите за тежкотоварни автомобили. Такова предложение са направили от регионалното министерство към транспортния бранш.  Според изчисленията на управляващите за поддръжка на пътищата у нас са необходими около 1 млрд. лева на година, за да бъдат те в добро състояние.  От предложените такси може да бъде събрана тази сума, смятат от регионалното министерство. За камионите до 12 тона цената на километър ще варира от 7 до 15 стотинки в зависимост от екологичния стандарт на превозното средство.  При автобусите – от 5 до 10 стотинки. Шофьорите на камиони над 12 тона пък ще плащат от 20 до 94 стотинки. ТОЛ системата трябва да заработи от 16 август тази година. Харесайте ни във Facebook ", "date": "2019.04.01", "title": "ТОЛ таксите за тежкотоварните автомобили – между 5 и 94 ст. за км.  "}
{"url": "https://www.bgonair.bg/bulgaria/2019-04-01/deyan-topalski-se-izpravya-sreshtu-ahmed-kranich-v-arena-armeets-za-evropeyskata-titla-na-wako-pro", "text": "Известният български ММА боец Деян Топалски ще бъде част от второто издание на професионалните бойни гала вечери по кикбокс и муай тай SENSHI. На 20 април в зала \"Арена Армеец\" 11-кратният ни републикански шампион по кикбокс ще се изправи срещу Ахмед Крънич от Босна и Херцеговина в среща за Европейската титла на WAKO PRO. Опонентът на Топалски е сред най-изявeните бойци на Босна Херцеговина, носител е и на Европейска титла. Има зад гърба си десетки медали, като през 2017 година става втори на Световното WAKO първенство, а през 2018 година печели сребро от Континенталното WAKO първенство. Битката между Топалски и Крънич е само една от ключовите срещи.", "date": "2019.04.01", "title": "Деян Топалски се изправя срещу Ахмед Крънич в \"Арена Армеец\" за Европейската титла"}
{"url": "https://www.bgonair.bg/bulgaria/2019-04-01/zhena-pochina-na-myasto-pri-katastrofa-vav-varna", "text": "Тежък инцидент във Варна. Микробус блъсна и уби на място жена на пътното платно. Трагедията се разиграва по обед, край голям магазин за хранителни стоки.  22-годишният водач на автомобила карал на заден ход, когато ударил жената. В момента се изясняват детайлите около инцидента, както и самоличността на жертвата. Харесайте ни във Facebook ", "date": "2019.04.01", "title": "Жена почина на място при катастрофа във Варна"}
{"url": "https://www.bgonair.bg/bulgaria/2019-04-01/alfa-risarch-apartamentgeyt-nanese-seriozen-udar-na-gerb-predi-evrovota", "text": "Удар по репутацията на ГЕРБ след скандала с апартаментите и стопяване на процентната разлика между ГЕРБ и БСП. Това показва последното проучване на \"Алфа Рисърч\".  Така, ако евроизборите бяха днес 33.9% от гласуващите биха подкрепили ГЕРБ-СДС срещу 33.4% за БСП.  Третият сигурен участник в бъдещия европарламент е ДПС - 10.6% от потенциалния вот.  По отношение на казуса с апартаментите на властта, началните реакции на гражданите, измерени в хода на развитието на скандала, са твърде остри – над 10 на сто са на мнение, че няма проблем в придобиването на апартаментите, това е предизборна атака от страна на опозицията.  Според повече от 66% обаче това е злоупотреба с влияние на хора във властта. Почти всеки втори от симпатизантите на ГЕРБ също споделя това мнение, сочат данните.", "date": "2019.04.01", "title": "\"Алфа Рисърч\": \"Апартаментгейт\" нанесе сериозен удар на ГЕРБ преди евровота"}
{"url": "https://www.bgonair.bg/direktno/2019-04-01/piratstvoto-namalyava", "text": "\r\n Със спорни текстове в директива, ЕП опитва да регулира авторските права в интернет. Едва ли това ще означава да плащаме за да гледаме или слушаме конкретна песен, каза Ана Лазарова - експерт в сферата на авторското право в предаването по . Според IT експерта Божидар Божанов пиратството намалява. За пиратството в инернет Божила Симова разговаря със Симона Загорова.    ", "date": "2019.04.01", "title": "Пиратството намалява"}
{"url": "https://www.bgonair.bg/reportazhi/2019-04-01/zadarzhaha-mazha-otpravil-zaplaha-za-ubiystvo-vav-facebook", "text": "\r\n Прокуратурата образува досъдебно производство за закана за убийство срещу мъжа, който публикува във Facebook снимка с пушка и статус, че ще отстреля безплатно мъж на име Бойко. Задържаният Теодор Николов е категоричен, че снимката и посланието към нея не може да се счита за заплаха за убийство. Досъдебното производство срещу Теодор Николов е за заплаха с убийство, отправена към длъжностно лице. Както и за хулиганство, извършено с особена дързост. Теодор Николов категореично отрича това да е заплаха, отправена към премиера Бойко Борисов. 00:00:18 –  Домът на Теодор Николов е претърсен, разпитвани са и свидетели.  Мъжът е задържан за 24 часа.  А дали ще бъде задържан под стража за 72 часа и ще му бъде ли повдигнато обвинение, трябва да реши наблюдаващият прокурор.", "date": "2019.04.01", "title": "Задържаха мъжа, отправил заплаха за убийство във Facebook"}
{"url": "https://www.bgonair.bg/reportazhi/2019-04-01/grazhdani-izlizat-na-protest-sreshtu-nebostargacha-zlaten-vek", "text": "\r\n След скандала с апартаментите на властта - недеволство и срещу небостъргача на фирмата, продавала апартаменти на политици. Хората, които стягат протест в сряда, поискаха оставките на шефа на ДНСК и заместник-министъра на регионалното развитие, както и спиране на строителството на грандиозната сграда.  Продължаващият от няколко дни казус около законността на небостъргача \"Златен век\" се разраства, а инициативен комитет поиска оставки. Освен на шефа на ДНСК, от комитета поискаха и оставката на заместник-министъра на регионалното развитие Валентин Йовев.  От Министерството на регионалното развитие коментираха казуса лаконично.  Според живеещите в района сградата е незаконна, а строителството ѝ се случвало по втория начин. В сряда жителите на столичния квартал \"Лозенец\" се събират на протест, който ще бъде подкрепен и от омбудсмана, която също се е ангажирала със законността на небостъргача.", "date": "2019.04.01", "title": "Граждани излизат на протест срещу небостъргача \"Златен век\""}
{"url": "https://www.bgonair.bg/bulgaria/2019-04-01/sabaryat-nezakonni-postroyki-v-plovdivskata-sheker-mahala", "text": "\r\n Поредна акция по събаряне на незаконни постройки в пловдивската \"Шекер махала\".  Акцията започна тази сутрин при засилено полицейско присъствие.  До обяд в района бяха съборени 13 постройки - сред тях конюшни, стопански постройки, приспособени за живеене и метални павилиони за търговия.  През есента на миналата година в \"Шекер махала\" бяха премахнати около 50 обекта.  Днешната акция предизвика недоволство отстрана на живеещите в незаконните постройки. Въпреки това обаче те потвърдиха, че са били уведомени, че жилищата им ще бъдат съборени.", "date": "2019.04.01", "title": "Събарят незаконни постройки в пловдивската \"Шекер махала\""}
