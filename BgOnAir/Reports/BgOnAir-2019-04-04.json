{"url": "https://www.bgonair.bg/reportazhi/2019-04-04/zashto-svetiyat-sinod-otkaza-obshta-molitva-za-mir-s-papa-frantsisk", "text": "\r\n Светият синод отказа обща молитва за мир с папа Франциск по време на посещението му у нас през май. На нея обаче ще присъстват представители на другите вероизповедания. В България папа Франциск идва с посланието \"Мир на земята\". Мотото на визитата е от енцикликата на папа Йоан XXIII, светец на католическата църква и наричан \"Българският папа\".  На 6 май в центъра на София католически, мюсюлмански и юдейски духовници ще се помолят заедно за мир на земята.  Българската православна църква няма да участва в молитвата.  Според Васил Антонов от Комисията по вероизповеданията към Народното събрание, позоцията на БПЦ е канонична, но твърде консервативна.  Митрополит Антоний ще съпроводи папа Франциск до храм \"Св. Александър Невски\", където главата на Римокатоличската църква ще се помоли сам пред олтара на Св. Св. Кирил и Методий. ", "date": "2019.04.04", "title": "Защо Светият синод отказа обща молитва за мир с папа Франциск?"}
{"url": "https://www.bgonair.bg/world/2019-04-04/balgarin-e-zadarzhan-v-atina-za-ubiystvoto-na-biznesmena-yanis-makris", "text": "30-годишен българин е задържан от гръцката полиция за убийството на гръцко-австралийския бизнесмен Янис Макрис. Той беше застрелян с няколко куршума през октомври 2018 година в луксозния атински квартал \"Вула\". Малко след като бизнесменът се качва в колата на жена си, пред дома им, непознат се приближава и започва да стреля. Гръцките власти считат, че българинът е екзекуторът на 46-годишния бизнесмен. Макрис е притежавал фирма, предлагаща охранителни услуги и е инвестирал значителни суми в нощни клубове на остров Миконос. Има обаче, подозрения, че убитият е свързан и с трафик на наркотици на стойност 13 милиона долара в Австралия и опит за убийство на престъпен бос в Сидни.  Харесайте и страницата ни във Facebook ", "date": "2019.04.04", "title": "Българин е задържан в Атина за убийството на бизнесмена Янис Макрис"}
{"url": "https://www.bgonair.bg/economy/2019-04-04/investitsiite-v-izkustven-intelekt-sa-visokoriskovi", "text": "\n Изкуственият интелект е изключително широка по обхвата си тема. В по-голямата част от случаите хората имат предвид машинен интелект. Това е интердисциплинарна наука. Това каза Георги Робев, Country Leder, SAS, в рамките на конференцията \"Tech of Tomorrow 2019\", организирана от Клуб Investor.  Никола Караманов,  Al Algorithm Engineer, Visteon, добави, че трябва да имаме предвид изкуствения интелект в контекста на това как да подобрим способите за постъпване на информация. Ако искаме да знаем в какво да инвестираме, трябва да имаме предвид автоматизацията. \"Инвестициите в изкуствен интелект в момента са високорискови. По отношение на автоматизацията на процеса сме много напред. Според мен обаче не сме достигнали дотам, че можем да изпълним най-високо ниво скоро. От моята гледна точка нещата са изключително трудни\", каза Георги Робев. Според Мария Недина, Senior Data Scientist в Twitter, в някои услуги сме доста напреднали по отношение на изкуствения интелект.  \"Те могат да заменят дейности. Чат роботи могат да ни обслужват, с автономните коли сме постигнали прогрес, с киберсигурността и поведенческите анализи – също\", посочи тя. Четете повече по темата в  Снимка: Димитър Кьосемарлиев (Bulgaria ON AIR) Харесайте страницата ни във Facebook ТУК", "date": "2019.04.04", "title": "Инвестициите в изкуствения интелект са високорискови"}
{"url": "https://www.bgonair.bg/world/2019-04-04/sblasatsi-i-naprezhenie-pred-obshtinata-v-belgrad", "text": "Сблъсъци пред сградата на общината в Белград. Представители на опозицията опитаха да нахлуят в сградата тази сутрин, за да говорят с кмета на града. Пътят им беше препречен от общински служителки. До намеса на полицията не се стигна, но една от служителките беше откарана с линейка, а на друга и прилоша.  Харесайте и страницата ни във Facebook ", "date": "2019.04.04", "title": "Сблъсъци и напрежение пред общината в Белград"}
{"url": "https://www.bgonair.bg/bulgaria/2019-04-04/vsichki-targovtsi-na-tsigari-shte-tryabva-da-si-napravyat-elektronna-registratsiya", "text": "От 20 май 2019 година в целия Европейски съюз влиза в сила новата система за наблюдение и проследяване на цигари и тютюн за пушене. Всяка потребителска опаковка на цигари и тютюн за пушене, произведена след 20 май 2019 година, ще бъде маркирана с уникален код, предупредиха от Българската асоциация на тютюневата индустрия.   Системата изисква всички търговци на едро и на дребно да се регистрират, за да получат свои кодове за търговското си дружество, за всеки свой магазин или склад, пише  .  Издател на уникални идентификатори е Печатница на БНБ. Регистрацията на търговците ще се извършва само по електронен път, а началната дата е 15 април.  Всеки търговец трябва да подаде онлайн заявление на въпросната интернет страница, за да получи по един идентификационен код за икономически оператор и за обекти, които той управлява.  От Българската асоциация на тютюневата индустрия призовават всички търговци на дребно на тютюневи изделия да се регистрират максимално бързо с цел безпрепятствено преминаване към прилагане на новите изисквания на системата за проследяване, които влизат в сила от 20 май 2019 г.   Харесайте и страницата ни във Facebook ", "date": "2019.04.04", "title": "Всички търговци на цигари ще трябва да си направят електронна регистрация"}
{"url": "https://www.bgonair.bg/sutreshen-blok/2019-04-04/ikonomisti-dannite-za-bezrabotitsata-ne-otgovaryat-na-istinata", "text": "\r\n Данните на Националния статистически институт, че безработицата у нас е рекордно ниска, не отговарят на истината. Това обявиха в \" \" икономистите Мика Зайкова и Георги Вулджев. Според данните, през февруари в България е имало 157 хиляди безработни, а през януари с 1000 повече. Миналият февруари пък цифрата на безработни е била 182 000. Зайкова обаче е категорична, че статистиката не е много точна, тъй като от тези 157 хиляди близо 60 000 са трайно безработни от над 2 години. \"Ниският коефициент на безработица е добра новина дори и когато икономическият растеж е в застой. Тази новина обаче не отговаря на истината. Самата система, която следи безработицата, не отчита случващото се в живата икономика и гетата. От 157 хиляди безработни около 58 хиляди са трайно безработни от над 2 години. 12,6% от младите хора у нас са безработни. Причината е, че те не искат да работят за жълти стотинки. Ние сме на последно място по внедряване на иновации. На пазара на труда се търсят предимно хора с основно или по-ниско образование\", обясни Зайкова. Георги Вулджев пък допълни, че данните на \"Евростат\" и НСИ се разминават. Той разкри, че трябва да се направи цялостна фискална реформа. \"Безработицата е изоставащ индикатор. Дори и да настъпва криза, това ще си проличи в други сфери. В последните месеци има повече работни места. Сега обаче ще има проблеми в промишления сектор. Там ще започнат да намаляват работните места. Трябва да се проведе цялостна фискална реформа. Един от проблемите у нас е, че сме свръхцентрализирани. Тези статистики за безработица и заетост най-лесно могат да бъдат объркани при анализ\", каза Вулджев пред  .   ", "date": "2019.04.04", "title": "Икономисти: Данните за безработицата не отговарят на истината"}
{"url": "https://www.bgonair.bg/reportazhi/2019-04-04/dnk-analiz-dokaza-samolichnostta-na-zhertvite-na-aviokatastrofata", "text": "Разследването на авиотрагедията край Скопие продължава. Тази вечер ДНК анализът на мMакедонските специалисти потвърди, че четирите жертви в пътническия самолет, тип \"Чесна\", са български граждани. Той се наложи заради обгорелите трупове и невъзможността жертвите да бъдат разпознати по друг начин. Вече са предприети и действия за транспортирането на телатата им у нас. Самолетът се разби на 2 април близо до връх Солунска глава в Северна Македония.", "date": "2019.04.04", "title": "ДНК анализ доказа самоличността на жертвите на авиокатастрофата"}
{"url": "https://www.bgonair.bg/economy/2019-04-04/yuzhna-koreya-izprevari-sasht-v-puskaneto-na-5g-mrezhovi-uslugi", "text": "Южна Корея ще се превърне в една от първите страни, които ще пуснат за масово ползване петото поколение мрежови услуги (5G). Това ще се случи днес, предава Ройтерс. Азиатската страна може да се похвали с едно от челните места по навлизане на смартфоните в света. Тя се конкурира с Китай, САЩ и Япония за пускането на 5G, като се надява, че технологията ще доведе до пробив в области като умните градове и автономните коли. Освен това ще насърчи икономическия растеж на страната, който удари шестгодишно дъно през 2018 г. Само няколко часа след обявяването на новината американската телекомуникационна компания Verizon Communications заяви, че ще пусне в сряда своята 5G услуга на мобилни телефони в два града в Съединените щати.  През декември 2018 г. телекомът AT&T заяви, че е първият, който пуска масова и базирана на стандартите 5G мрежа. Услугата беше достъпна за мобилни хотспот устройства, но не и за телефони към 21 декември. Покритието обхващаше само 12 града. Южнокорейските телекоми похарчиха милиарди за маркетингови кампании за 5G, а в сряда SK Telecom показа корейски поп звезди и носители на златни медали от Олимпийските игри като първите клиенти на 5G, пише .  Харесайте страницата ни във Facebook ", "date": "2019.04.04", "title": "Южна Корея изпревари САЩ в пускането на 5G мрежови услуги"}
{"url": "https://www.bgonair.bg/world/2019-04-04/etiopiya-e-gotova-s-doklada-za-aviokatastrofata-s-boing-737-maks-8", "text": "Очаква се етиопските власти днес да оповестят първия си доклад за катастрофата с \"Боинг 737 Макс 8\" на авиокомпанията \"Етиопиън Еърлайнс\". При инцидента на 10 март загинаха всички 157 души на борда. Това беше втората авиокатастрофа с новия модел на \"Боинг\" за по-малко от 6 месеца. Миналата есен в Индонезия се разби самолет на \"Лайън Ер\", при което загинаха всички 189 души на борда. След новия инцидент самолетите \"737 Макс 8\" – едни от най-продаваните модели на \"Боинг\" – бяха спрени временно от летене заради сериозни опасения за сигурността. Харесайте ни във Facebook ", "date": "2019.04.04", "title": "Етиопия е готова с доклада за авиокатастрофата с \"Боинг 737 Макс 8\""}
{"url": "https://www.bgonair.bg/world/2019-04-04/tereza-mey-pod-natisk-shte-ima-li-novo-otlagane-na-brexit", "text": "\r\n С мнозинство само от един глас британските депутати одобриха законопроект, който задължава премиера Тереза Мей да поиска отлагане на Brexit, за да се избегне вариант за напускане на ЕС без сделка.  С 313 гласа за срещу 312 против Камарата на общините изпрати законопроекта в Камарата на лордовете, които също трябва да дадат своето одобрение, за да се превърне в закон.  Последната дума по въпроса обаче ще е на Европейския съвет, който трябва да реши дали да разреши ново удължаване на Brexit след 12 април. Вотът в британския парламент дойде само часове след срещата между Тереза Мей и лидера на лейбъристите Джереми Корбин в опит да се преодолее безисходицата около Brexit.  Опозиционерът определи разговорите като конструктивни, но без резултат. И приветства готовността на премиера да постигне компромис за разрешаване на безизходицата.", "date": "2019.04.04", "title": "Тереза Мей под натиск: Ще има ли ново отлагане на Brexit?"}
{"url": "https://www.bgonair.bg/bulgaria/2019-04-04/v-pirogov-spasiha-dete-s-ryadka-anomaliya-na-pikochniya-mehur", "text": "Лекари от \"Пирогов\" спасиха дете с много рядка аномалия на пикочния мехур, съобщиха от клиниката. Шефът на детската урология д-р Стоян Пеев и шефът на травматологията проф. Диян Енчев извършиха сложна интервенция на момче в неонатална възраст, което се ражда с екстрофия на пикочен мехур. По време на операцията лекарите са изградили нов пикучен мехур и са извършили сложна реконструкция на тазовите кости. Интервенцията е продължила над 12 часа. Едно на 100 000 деца у нас се ражда с екстрофия на пикочен мехур, което е една от най-тежките малформации в детската урология. Това е комбинирана малформация, при която липсват предна стена на пикочния мехур, част от коремната стена, а тазовият пръстен не е затворен. Детето не може да извършва по нормален начин физиологичните си нужди. При екстрофия на пикочен мехур се налагат поредица от последващи операции с цел постигане на нормален здравен и социален статус. В момента детето се възстановява в детската урология на \"Пирогов\".", "date": "2019.04.04", "title": "В \"Пирогов\" спасиха дете с рядка аномалия на пикочния мехур"}
{"url": "https://www.bgonair.bg/denqt-on-air/2019-04-04/byahme-gotovi-na-kompromisi-v-imeto-na-obedineni-patriti-zayavi-deputat-ot-ataka", "text": "Политическите партии \"Атака\", НФСБ и ВМРО ще се явят самостоятелно на Европейските избори. Трите формации в \"Обединени патриоти\" така и не успяха да се разберат. По думите на госта в студиото на \"Денят ON AIR\" депутатът от \"Атака\" Кристиян Димитров, техният лидер е положил големи усилия за запазване на единството. Той допълни, че противно на мнението в медиите, Волен Сидеров е заявил, че няма претенции към листата. И партията е била готова на компромиси в името на обединението. Въпреки това, НФСБ е имала непреодолими несъгласия с някои от позициите им. \"Нашата теза винаги е била, че това, което ни обединява, трябва да бъдат каузи и идеи и възможната работа, която трябва да свършим\", посочи още той. Димитров е категоричен, че когато лидерите на партиите са хора с характер, отстояващи позиции, е нормално да има размяна на остри реплики и напрежение. \"Нашата причина да искаме да бъдем заедно е да продължим това, което до сега постигнахме, защото \"Обединени патриоти\" постигна \"Движението за права и свободи\" да е извън властта и да извадят от зоната си на стабилност ДПС. Те бяха наложени като един балансьор\", разясни депутатът. Той заяви, че партия \"Атака\" внася нов момент в политиката със създаването на политическата академия, която ще даде шанс за изява на нови хора, без опит в тази сфера, които да внесат нова енергия. Като пояснение даде, че тези хора ще бъдат представители в евролистата на партията. Политикът допълни, че това е важен инструмент, чрез който ще се насочи фокуса към политическия процес. Според него това е нужно, тъй като напоследък се обсъждат само теми за корупция и власт, което създава грешно впечатление, че политиката е нещо лошо. Относно конфликта между България и Турция, Кристиян Димитров заяви, че България ясно е показала, че няма да позволява такива изказвания и за първи път е реагирала адекватно на ситуацията. Той отбеляза, че \"Атака\" винаги е била против вмешателството на други държави в нашата политика, като допълни, че смисълът на закона за вероизповеданията е да се спре външното финансиране. Пред Bulgaria ON AIR депутатът сподели, че на 20 април ще стане ясно кога ще бъде готова листата на партията, както и кой ще я оглави.", "date": "2019.04.04", "title": "Бяхме готови на компромиси в името на \"Обединени патриоти\", заяви депутат от \"Атака\""}
{"url": "https://www.bgonair.bg/world/2019-04-04/polski-general-ot-zapasa-zaplashi-rusiya-s-yadren-udar", "text": "Aко Русия нападне западните страни, НАТО може да използва срещу нея ядрено оръжие. Това заяви о.з. генералът от полската армия Валдемар Скшипчак в интервю, публикувано на сайта  Wirtualna Polska. Новината бе съобщена от  Според генерала Полша е фронтова държава, един от първите рубежи на Алианса на пътя на руската заплаха. Според него в случай на война страната сама не може да спре Русия. Скшипчак посочи, че няма да помогнат дори допълнителните сили на НАТО, разположени в неговата страна, а на съюзниците ще им трябват няколко седмици, за да се притекат на помощ. Скшипчак определи силите на Алианса като отслабващи и неефективни – като пример той посочи превземането на полуостров Крим. \"Решенията се взимат прекалено късно. Когато в НАТО се събудиха, Крим и Източна Украйна вече бяха в ръцете на Путин. Ако започне война, никой няма да пита за нашето мнение. И ние не можем да променим географското си положение\", каза той. Генералът също така разказа, че по времето на Студената война американците са планирали да спрат Червената армия на територията на Полша с ядрени удари – и такива варианти в случай на агресия от страна на Русия съществуват и до днес. През февруари полският министър на отбраната Мариуш Блашчак заяви, че Полша планира да похарчи близо 50 милиарда долара за модернизация на армията си. Снимка: Pixabay  ", "date": "2019.04.04", "title": "Полски генерал от запаса заплаши Русия с ядрен удар"}
{"url": "https://www.bgonair.bg/bulgaria/2019-04-04/evropeyskiyat-parlament-prie-na-parvo-chetene-paketa-mobilnost", "text": "Европейският парламент прие на първо четене спорния пакет \"Мобилност\". Новите правила за международните превозвачи бяха одобрени в първоначалния им вид, след като внесените над 1000 поправки бяха отхвърлени анблок от евродепутатите.  Сега предстоят тристранни преговори между Европейския парламент, Европейската комисия и Европейския съвет. Ако те стигнат до компромис в рамките на следващите две седмици планът \"Макрон\" ще влезе за окончателно гласуване в пленарната зала на последната сесия на настоящия Европарламент в средата на април. В знак на протест срещу реформите пловдивски превозвачи запалиха ТИР и го изгориха до основи. Градът под тепетата е център на едни от най-големите международни логистични бази в България. Снимка: Димитър Кьосемарлиев (Bulgaria ON AIR)  ТУК", "date": "2019.04.04", "title": "Европарламентът прие на първо четене спорния пакет \"Мобилност\""}
{"url": "https://www.bgonair.bg/denqt-on-air/2019-04-04/otnovo-reditsa-neizvestni-okolo-paketa-makron-shte-bade-li-odobren", "text": "\r\n \"От две години насам промените в пакет \"Мобилност\" се отлагат. И той няма да бъде приет в този мандат на Европейския парламент\". Това заяви в телефонен разговор за   евродепутатът от ГЕРБ/ЕНП Андрей Ковачев. Коментарът му идва на фона на новината, че Европейският парламент е приел на първо четене спорния Закон. Отново обаче се появиха редица неизвестни около гласуването на пакета. Новите правила за международните превозвачи бяха одобрени в първоначалния им вид, след като внесените над 1000 поправки бяха отхвърлени анблок от евродепутатите. Сега предстоят тристранни преговори между Европейския парламент, Европейската комисия и Европейския съвет. Ако те стигнат до компромис в рамките на следващите две седмици планът \"Макрон\" ще влезе за окончателно гласуване в пленарната зала на последната сесия на настоящия Европарламент в средата на април. Евродепутатът Андрей Ковачев уточни, че гласуването днес било просто мандат за започване на преговори и не е задължително да влезе дори в дневния ред на следващия Европейски парламент. А в знак на протест срещу реформите днес, пловдивски превозвачи запалиха ТИР и го изгориха до основи.  \"Нека превозвачите да бъдат спокойни и да не предприемат повече подобни драстични мерки и демонстрации. Призовавам също така и колегите от ЕП след изборите, при една по-спокойна обстановка, да вземем решение решение, което да удовлетворява всички заинтересовани страни\", допълни още Ковачев. В студиото на   председателят на Българското обединение на шофьорите Христо Радков подчерта, че въпреки, че решението не е окончателно, е спорно доколко българските превозвачи могат да бъдат спокойни оттук нататък. \"През оставащото време на този ЕП не е изключен вариантът пакетът \"Мобилност\" да бъде гласуван на второ четене\", отсече той. \"Българските превозвачи бяха подведени от спокойствието, което цареше до скоро, от лидерската позиция на премиера Борисов. Бе пропиляно доста време, в което въпросът можеше да бъде решен. И в един миг се оказа, че дипломацията ни не е била на необходимото ниво\", категоричен бе предесателят на Съюза на преподавателите по авто-мото подготовка Йонко Иванов.", "date": "2019.04.04", "title": "Отново редица неизвестни около пакета \"Мобилност\". Ще бъде ли одобрен?"}
{"url": "https://www.bgonair.bg/bulgaria/2019-04-04/meditsinski-rabotnitsi-v-ruse-i-vratsa-protestiraha-iskat-dostoyno-zaplashtane", "text": "\r\n Протести на медицински работници във Враца и Русе. Медицинските сестри от врачанската болница отказаха да подпишат нови трудови договори, в които е предвидено да получават едва 560 лева заплата. В дунавския град специалистите по здравни грижи настояват за по-добри условия на труд и достойно заплащане. Пред сградата на  Врачанската болница се събраха десетки медицински сестри от Враца, Козлодуй,  Бяла Слатина, Видин и София. В новите трудови договори е предвидено медицинските сестри да получават 560 лева заплата. От ръководството на болницата обясниха, че чакат пари от министерството. Едва тогава възнагражденията щели да бъдат коригирани. Здравните специалисти настояват сестринското възнаграждение да е  най-малко две минимални работни заплати и да е еднакво във всички болници у  нас, независимо от собствеността им.  В Русе недоволството си изразиха около 50 медицински сестри. Те искат по-добри условия на труд и достойно заплащане.  Протестите се провеждат последователно в различни градове на страната, а през май се предвижда национален протест в София. Харесайте и страницата ни във Facebook ", "date": "2019.04.04", "title": "Медицински работници в Русе и Враца протестираха, искат достойно заплащане"}
{"url": "https://www.bgonair.bg/ekrani/2019-04-04/ministerstvoto-na-turizma-vze-merki-za-spravyane-s-otliva-na-turisti-po-balgarskoto-chernomorie", "text": "\r\n Mинистерството на туризма с мерки за справяне с очаквания отлив на туристи по българското Черноморие.  Целта на кампанията \"Неочаквана ваканция\" е всеки, който иска да плати две нощувки в България, да получи третата безплатно.  \"Би било добре да стимулираме нашите туристи да посещават нашето Черноморие, а не само Гърция и Турция. Някои хотелиери са изчислили обаче, че безплатната трета нощувка за тях означава, че ще работят с над 30% отстъпка от цената. Според тях мерките са закъснели\", посочи хотелиерът от Слънчев бряг Мая Димова. \"Вътрешният туризъм е една от алтернативите, която трябва да използваме целогодишно, а не само в рамките на летния туристически сезон, освен това той дава възможност за допълнителни приходи на тези, които предлагат морски туризъм. Вътрешният туризъм е и във фокуса на туристическата борса \"Вашата ваканция\", която беше открита днес в Бургас\", допълни предс. на Бургаска регионална туристическа асоциация Соня Енилова.  Според участниците не е развит потенциалът на алтернативния туризъм, като археология и исторически атракции.  За да предпочетат за почивка нашето море обаче от бизнеса предлагат министерството на туризма да намали с поне 30 на 100 от стойността на атракции по плажове, които отдава на концесия. ", "date": "2019.04.04", "title": "Заради очаквания отлив на туристи: По Черноморието заваляха промоции"}
{"url": "https://www.bgonair.bg/bulgaria/2019-04-04/blizo-2-pati-namalyavat-prosrochenite-zadalzheniya-prez-poslednata-godina", "text": "\r\n Просрочените задълженията намаляват близо два пъти през последната година. Това сочи проучване на Асоциацията на колекторските агенции в България.  За какво обаче най-често задлъжняваме?  Оказва се, че българинът е станал по-дисциплиниран по отношение на просрочените задължения. Това е изводът от изнесените данни на колекторските фирми.  Намалява броят и обемът на лошите дългове спрямо предходната година. Ако през 2017 г. те са били над 2,5 млн., то през 2018 г. броят им спада на около 1 млн. и 200 хиляди.  В същото време обаче се увеличава средният размер на дълговете – от 775 лв. на над 1100 лева.  Над половината от просрочените ни задължения са към банките. Всеки пети бави вноските си по т.нар. бързи кредити.  На опашката оставяме и сметките за телофен и застраховка.  А колкото до профила на длъжника – това най-често е млад мъж на около 30 години, със средно или висше образование, работещ на трудов договор.  Най-голям е броят на клиентите в просрочие от Бургас и Стара Загора. ", "date": "2019.04.04", "title": "Близо 2 пъти са намалели просрочените задължения през последната година"}
{"url": "https://www.bgonair.bg/bulgaria/2019-04-04/grazhdani-protestiraha-pred-ministerskiya-savet-zaradi-apartamentgeyt", "text": "\r\n [related_articles] \n Протест от около стотина души пред сградата на Министерския съвет завърши с четирима задържани. Тази вечер граждани протестираха заради скандала с апартаментите на властта. Те поискаха оставката на правителството, главния прокурор Сотир Цацаров и отстраняване на шефа на КОНПИ Пламен Георгиев. А заради хулигански действия по време на протеста четирима криминално проявени бяха задържани. Харесайте и страницата ни във Facebook ", "date": "2019.04.04", "title": "Граждани протестираха пред Министерския съвет заради \"Апартаментгейт\""}
{"url": "https://www.bgonair.bg/reportazhi/2019-04-04/priyatel-na-zaginaliya-pilot-toy-vinagi-e-tragval-podgotven", "text": "\r\n Ясен Димитров е приятел на пилота загинал в злополучния полет в Северна Македония. Познават се от три години и заедно споделят една обща страст – любовта към летенето.  Ясен споделя, че е с отлични впечатления от своя приятел и като колега и като професионалист. \"Винаги съм го виждал подготвен, това е човек, който не оставяше нещата на случайността, за всеки полет се готвеше, проверяваше метеорологичните условия, машината, следеше документите да са му изрядни\", разказа Димитров.  Определя пилота на фаталния полет като много отговорен и добър човек. А случилото се - тежък удар за всички.  Семейството е имало и друго хоби – фигурното пързаляне. Бащата и двете деца разпускат в свободното си време на ледената пързалка. А грациозното движение по леда и отговорността им грабват и треньора по фигурно пързаляне Цветелина Янкова.  По-голямото от момичета се е занимавало по-активно със спорта и дори печели престижни отличия.  Харесайте и страницата ни във Facebook ", "date": "2019.04.04", "title": "Приятел на загиналия пилот: Той винаги е тръгвал подготвен"}
{"url": "https://www.bgonair.bg/denqt-on-air/2019-04-04/gerb-pravyat-neshtastni-opiti-da-otklonyat-oganya-ot-sebe-si-smyata-deputat-ot-bsp", "text": "\r\n На фона на скандала \"Апартаментейт\", в който се оказаха замесени политици от властта и червените критики срещу управляващите, ГЕРБ контраатакуваха с въпрос. Според Тома Биков, ако соцлидерката Корнелия Нинова е била депутат от ГЕРБ, досега да е подала оставка 10 пъти, но понеже етичният стандарт в БСП е на по-ниско ниво, от ГЕРБ можели само да задават въпроси. Депутатът от социалистите Александър Симов заяви в студиото на  , че с този скандал управляващите правят нелеп опит да отклонят огъня от себе си. По думите му това не е нов скандал, а интрига от преди години, за която лидерът на социалистите Корнелия Нинова няма какво да казва, а ГЕРБ нямат факти за това. , категоричен беше Александър Симов пред  . Той посочи още, че ГЕРБ се опитват да се спасят панически от \"Апартаментгейт\" с различни обвинения към БСП, които обаче били недоказани.  , настоя още депутатът на БСП Александър Симов. Той изтъкна още, че явяването на предстоящите евроизбори на АБВ и още 6 партии с името \"Коалиция за България\", което БСП и други малки партии ползваха на предишен вот, показва, че АБВ са маша на ГЕРБ и така управляващите се опитват да разсеят потенциалните гласове за БСП.  Според Александър Симов в партията на Румен Петков са хора, които вече не са в БСП, защото не са били от полза или дори са пречили на партията. Харесайте и страницата ни във Facebook ", "date": "2019.04.04", "title": "ГЕРБ правят нещастни опити да отклонят огъня от себе си, смята депутат от БСП"}
