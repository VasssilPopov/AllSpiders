{"url": "https://www.bgonair.bg/kriminalno/2019-05-21/trima-moldovtsi-izdirvani-chrez-interpol-byaha-arestuvani-na-tursko-balgarskata-granitsa", "text": "Жена и двама мъже са арестувани на българо-турската граница в неделя. Тримата молдовци били обявени за издирване от Интерпол, след опит за въоръжен грабеж на един от собствениците на Сарар Холдинг, в град Ескишехир.  Те нахлули въоръжени и маскирани и завързали бизнесмена Джемалетин Сарар и съпругата му. Последвал побой над жертвите, след което похитителите избягали.  Разпореждане за издирване на престъпниците било било дадено лично от президента Реджеп Ердоган, който бил близък с жертвите.", "date": "2019.05.21", "title": "Молдовци, издирвани чрез Интерпол, бяха арестувани на българо-турската граница"}
{"url": "https://www.bgonair.bg/world/2019-05-21/izvanredni-izbori-v-ukrayna-sled-ukaz-na-noviya-prezident", "text": "Извънредни избори в Украйна. Новият президент на страната Володимир Зеленски изпълни обещанието си, дадено по време на встъпването му в длъжност, като разпусна парламента и подписа указ за провеждането на вота на 21 юли. Редовните избори в страната трябваше да се състоят на 27 октовмри.  Според Зеленски предсрочният вот е необходим заради ниското доверие, с което парламентът се ползва сред избирателите - едва 4 на сто. Междувременно стана ясно, че срещу досегашния украински президент Петро Порошенко започва разследване за вероятна държавна измяна и действия, насочени към завземане на властта от страна правителството. Разследването се води по сигнала на Андрей Портнов, бивш заместник-шеф на президентската администрация от времето на Виктор Янукович.    ", "date": "2019.05.21", "title": "Извънредни избори в Украйна след указ на новия президент"}
{"url": "https://www.bgonair.bg/economy/2019-05-21/jaguar-land-rover-otchete-rekordni-zagubi", "text": "Jaguar Land Rover отчете рекордни загуби за финансовата 2108 година, която приключи през март - 3,6 млрд. британски лири, или 4,1 млрд. евро. Тези толкова лоши резултати на най-големия британски автомобилен производител са свързани с намалените продажби в Китай и спада на реализираните дизелови автомобили. Компанията отчете приходи от 24,2 млрд. лири за периода, с 1,2 млрд. по-малко от финансовата 2017 г. Световните продажби на Jaguar Land Rover са намалели през последната финансова година с 5,8%, до 578 915 бройки. Това се дължи най-вече на спада в продажбите в Китай, където са реализирани с 34% по-малко автомобили. Увеличението на продажбите в САЩ и Великобритания, съответно с 8,1 и 8,4%, не могат да компенсират срива на най-големия пазар в света. От началото на годината многократно се появяват информации, че индийската компания Tata Group, която притежава Jaguar Land Rover, обмисля възможността да я продаде заради загуби, като за потенциалните купувачи се споменават PSA и FCA. От Tata Group обаче отричат такъв вариант. Четете още новини на . \r\n   ", "date": "2019.05.21", "title": "Jaguar Land Rover отчете рекордни загуби"}
{"url": "https://www.bgonair.bg/world/2019-05-21/otide-si-legendarniyat-pilot-ot-formula-1-niki-laudaa", "text": "\r\n Светът на Формула 1 скърби. Тази сутрин на 70-годишна възраст си отиде легендарният пилот и предприемач Ники Лауда. Той е починал в дома си, 9 месеца след белодробна трансплантация.  Австриецът е печелил три титли в най-бързата автомобилна надпревара – през 1975 и 1977 година с отбора на \"Ферари\" и през 1984 г. – с \"Макларън\". За мнозина той ще бъде запомнен с феноменалното си завръщане на пистата след тежки изгаряния, получени в катастрофа по време на състезание.  След като сложи край на кариерата си, Лауда влезе в авиобизнеса, но никога не беше далеч от любимия си спорт. Той консултираше първо \"Ферари\", а след това \"Мерцедес\" и редовно коментираше състезанията от Формула 1 за германска телевизия.  Ники Лауда е смятан за един от най-великите пилоти на всички времена, а през 2013 година за него беше направен и игрален филм. Харесайте страницата ни във Facebook ", "date": "2019.05.21", "title": "Отиде си легендарният пилот от Формула 1 Ники Лауда"}
{"url": "https://www.bgonair.bg/world/2019-05-21/tereza-mey-predlozhi-novo-sporazumenie-za-brexit", "text": "\r\n Британският премиер Тереза Мей предложи ново споразумение за Brexit, като не изключи втори референдум за напускането на ЕС. Пред депутатите тя беше категорична, че това е последният шанс за осъществяване на сделката за излизането на Великобритания от ЕС. Очаква се новото споразумение да бъде гласувано през юни и да включва компромис по 10 основни въпроса. Сред тях са нови гаранции за правата на работниците, защитата на околната среда и допълнително уреждане на т.нар. предпазен механизъм за ирландската граница. Правителството също така предлага Великобритания да запази временно настоящите си митнически отношения с Европейския съюз.   ", "date": "2019.05.21", "title": " Тереза Мей предложи ново споразумение за Brexit"}
{"url": "https://www.bgonair.bg/world/2019-05-21/es-zabrani-plastmasovite-izdeliya-za-ednokratna-upotreba-ot-2021-g", "text": "Съветът на ЕС одобри въвеждането на нови ограничения за някои изделия от пластмаса за еднократна употреба. Определят се по-строги правила за изделия и опаковки, които се оказват сред десетте най-често срещани замърсители по европейските плажове. Новите правила забраняват употребата на пластмасови изделия за еднократна употреба, за които съществуват заместители. Въвеждат се мерки за намаляване на употребата на най-често изхвърляните пластмасови изделия, се отбелязва в съобщение на Съвета. Пластмасовите изделия за еднократна употреба са изработени изцяло или частично от пластмаса и обикновено са предназначени за еднократна или краткотрайна употреба преди да бъдат изхвърлени. До 2021 г. ще бъдат забранени пластмасовите чинии, прибори, сламки, дръжките за балони и клечките за уши. Държавите в ЕС се споразумяха да постигнат до 2029 г. целта от 90 на сто разделно събиране на пластмасови бутилки, както и за най-малко 25 на сто преработка на пластмасовите бутилки до 2025 г. и 30 на сто до 2030 година. Днешното решение е последният етап от процедурата по утвърждаването на новите правила, се уточнява в съобщението. По данни на Европейската комисия повече от 80 на сто от отпадъците по плажовете са от пластмаса. Новото законодателство ще обхваща 70 на сто от всички пластмасови отпадъци, открити в морето. Заради бавното си разграждане пластмасата се натрупва в Световния океан. Пластмасови остатъци са открити в тюлени, китове, морски костенурки и птици, в риби и ракообразни - в хранителната верига на човека, отбелязва ЕП. Снимка: Pixabay", "date": "2019.05.21", "title": "ЕС забрани пластмасовите изделия за еднократна употреба от 2021 г."}
{"url": "https://www.bgonair.bg/ekrani/2019-05-21/germaniya-se-bori-s-rekorden-nedostig-na-it-spetsialisti", "text": "Липсващите IT специалисти се превръщат все повече в ахилесова пета на пазара на труда в Германия. Според пролетния доклад на Института за германската икономика (IW) разликата между търсенето и предлагането се е повишила до малко над 60 000 квалифицирани служители само за четири години - повече от три пъти. Може да се очаква, \"че търсенето на IT специалисти няма да отслабне толкова бързо\", се казва в доклада, цитиран от Handelsblatt. Причината - предизвикателствата пред компаниите, които ще имат нужда от специалисти - от цифровизацията, през интелигентните мрежи до интелигентните домове - са огромни. Въпреки това при всички професии от т. нар. MINT т.е. специалисти по математика, информатика, естествени науки и технологии, има сериозен дефицит на кадри. Като цяло между офертите за работа и безработните през април зейва дупка от малко над 311 000 професионалисти - само няколко хиляди под предишния рекорд от пролетта на 2018 година, поясняват специалистите на Института за германската икономика, разработили доклада, пише А ако не са били многото имигранти, тази дупка би била около половин милион незаети места в сектора. Наемането на чужденци - от електротехници до инженери - нараства с много по-динамични темпове от 2012 г., отколкото наемането на германци. Ако се развиваше еднакво бавно, пропастта при недостига би била почти с 210 000 души по-голяма днес, се казва в доклада. Южните германски провинции и столицата се възползват най-много от чуждестранните експерти: в Баден-Вюртемберг те представляват 13.5% от съответните професионални групи, 13% в Берлин и 11 на сто в Бавария и Хесен.  ", "date": "2019.05.21", "title": "Германия се бори с рекорден недостиг на IT специалисти"}
{"url": "https://www.bgonair.bg/economy/2019-05-21/mazhete-prodalzhavat-da-pechelyat-po-dobre-ot-zhenite", "text": "Разликата в заплащането на жените и мъжете намалява, но равното възнаграждение за един и същи труд все още не е реалност за работещите жени и мъже. Това е един от изводите в проекта на доклад за равнопоставеността на жените и мъжете в България за 2018 г., публикуван за обществено обсъждане.  В документа се анализират различни области на равнопоставеност, като една от тях е заплащането на труда.  В доклада се посочва, че страната за трета поредна година отчита тенденция за намаляване на въпросната разлика. По данни на Евростат разликата в заплащането на жените и мъжете намалява от 15,4 на сто през 2015 г., на 14,4 на сто - през 2016 г., и достига 13,6 на сто през 2017 г., при средно 16 процента за ЕС през 2017 г.  По информация на НСИ разликата в заплащането по пол за 2017 г. общо за България е 12,7 на сто, където се отчита намаляване на коефициента за 2016 г., който е бил 13,2 на сто. За целия период - от 2010 до 2017 г., средната брутна месечна работна заплата на мъжете в страната е по-висока от тази на жените в интервала от 24 на сто до 27 на сто. Най-ниска е разликата в заплащането през 2010 и 2011 г. (24 процента), най-висока - през 2015 г. (26,9 на сто). За 2017 г. средната брутна месечна заплата на мъжете е 1152 лв. (с 9,3 на сто по-висока спрямо 2016 г.), при жените тя достига 920 лева (с 9,4 на сто ръст спрямо 2016 г.).  Най-съществената причина за разликата в заплащането е сегрегацията по пол на пазара на труда. Традиционно равнището на заплащане е по-ниско във феминизираните сектори на сегментирания трудов пазар, се посочва в доклада. В документа се анализира още, че разликите се коренят в традиции и стереотипи, които влияят в избора на образование, особено за момичетата, които са насочвани към типично женски професии, а те, по неписано правило, са по-ниско платени (учители, продавач-консултанти в текстилната промишленост, шивачки и т.н. \"женски\" професии).  снимка: pixabay Харесайте ни в страницата ни във Facebook ", "date": "2019.05.21", "title": "Мъжете продължават да печелят по-добре от жените"}
{"url": "https://www.bgonair.bg/economy/2019-05-21/arhitekt-v-sofiya-ima-myasto-za-oshte-1-mln-dushi", "text": "Още 1 милион души могат да живеят в София, като използват съществуващия жилищен фонд или незастроените все още терени за жилищни нужди. Това мнение изказа арх. Любо Георгиев, ръководител на екипа „Визия за София“ и директор на „Софтпроект“, по време на Годишната конференция \"Инвестиции и строителство на жилищни сгради“, организирана от Градът Медиа Груп. Той представи ново изследване на „Визия за София“, според което при съществуващия жилищен фонд столицата може да поеме нови 1,4 млн. жители при полезна площ от 30 кв. м на човек и малко над 1 млн. души при 40 кв. м на човек. По думите на арх. Георгиев в момента пазарът е по-близо до долната граница от 30 кв. м и дори под нея. За сравнение, по данни на НСИ от 2017 г. населението на Столична община е 1 325 429. Общият брой жилищни сгради на територията на Столична община пък е 131 247, става ясно от анализа. В Софийска област най-голям поемен потенциал имат Волуяк и НПЗ Кремиковци, а в рамките на града най-голям е капацитетът за поемане на нови жители в кварталите Младост 1, Овча купел 2, Младост 3 и Стрелбище, показва изследването, пише Жилищата в България са много повече от домакинствата, на 1000 души население се падат 55 жилища, като над 97% от собствеността е частна. Това каза от своя страна заместник-министърът на регионалното развитие и благоустройството инж. Валентин Йовев. 31% от всички жилища в страната са необитаеми, а в същото време все повече хора не могат да си позволят да се сдобият със собствен имот или да живеят в жилище под наем. Около 40% от домакинствата обитават пренаселени домове, каза още той. Поради това според заместник-министъра е необходима нова политика за осигуряване на достъпни жилища, която да допринесе за справяне с демографската криза и бедността. По думите му стъпка в тази посока е проектът за Национална жилищна стратегия, който беше публикуван за обществено обсъждане миналата година. „Целта на стратегията е да раздвижи мобилността на трудовия пазар, така че той да не е концентриран само в няколко града, предвижда мерки за обновяване на фонда от социални жилища от общините чрез публично-частни партньорства, за по-ефективно управление на етажната собственост и за създаване на стимули за енергийна ефективност на жилищните сгради“, посочи Йовев.Според заместник-министъра въпреки многобройните промени на Закона за етажната собственост текстът не успява ефективно да регулира отношенията между живеещите в дадена сграда. Това е наложило новата мащабна инициатива за промени в закона, които целят прецизиране на правата и задълженията на собствениците и обитателите на жилищните сгради и по-добри механизми за контрол и санкции. Йовев посочи, че голяма част от апартаментите в страната се намират в сгради на над 30 години, което налага масово обновяване на жилищния фонд и повишаване на неговата използваемост. „Стъпка в тази посока е Програмата за енергийна ефективност многофамилни жилищни сгради. Това е една от най-големите социално-икономически програми за регионите, която има плюсове не само за обществото, но и за малкия и средния бизнес. До момента са обновени 1669 сгради от общо 2022 сгради, които трябва да бъдат обновени с наличните ресурси“, каза заместник-министърът. Според Йовев за да се развива жилищната политика в страната, е необходимо да се подобрят условията за инвестиции в жилищния сектор, като за целта е необходимо сътрудничество между държавата, частния сектор и браншовите организации.", "date": "2019.05.21", "title": "Архитект твърди: В София има място за още 1 млн. души"}
{"url": "https://www.bgonair.bg/bulgaria/2019-05-21/vidin-ochakva-340-kruizni-koraba-prez-turisticheskiya-sezon", "text": "Близо 340 круизни кораба се очакват да акостират на пристанище Видин през туристическия сезон. Пътуванията по река Дунав продължават да са хит, като през последните години круизните туристи бележат сериозен ръст, съобщи \"Монитор\", цитирани от  . На пристанище Видин през туристическия сезон 2019 година са заявили, че ще акостират 334 круизни кораба, което е със 78 повече от 2018 г. Това означава, че у нас ще пристигнат близо 40 000 чуждестранни туристи. През 2016 г. на видинския порт са спрели 181 круизни кораба със средно по 150 пасажера. През 2017 г. броят на този тип плавателни съдове е 192, а през 2018 г. - 256.  Според предварителните заявки през този сезон на видинското пристанище, което с русенското са двете най-предпочитани у нас, ще акостират суперлуксозни речни круизни кораби. Речните круизни кораби по Дунав са основно под швейцарски, германски и канадски флаг. Сред най-натоварените месеци, в които пристигат най-много съдове, са юли и август. В тези месеци има дни, в които на видинското пристанище ще акостират от 5 до 7 круизни кораба.  Снимка: pixabay.com    ", "date": "2019.05.21", "title": "Видин очаква 340 круизни кораба през туристическия сезон"}
{"url": "https://www.bgonair.bg/economy/2019-05-21/iznesli-sme-blizo-10-hil-tona-pchelen-med-v-es-prez-2018-g", "text": "През миналата година България е изнесла за страни от ЕС приблизително около 10 хил. тона пчелен мед (или 103 600 кг), а за страни извън ЕС - около 4 тона мед /3 925 кг/, показват данни на Евростат за износа и вноса на естествен пчелен мед от 28-те членки на ЕС през 2018 г. Данните на Евростат са по повод 20 май, който се отбелязва и като Световен ден на пчелите. В същото време България е внесла около 12 тона пчелен мед от страни извън ЕС и 3,5 тона мед от страни на ЕС, показва европейската статистика. Според данни на председателя на Обединения български пчеларски съюз инж. Михаил Михайлов, България е важен износител на качествен мед за Германия, Австрия, Италия, Франция, САЩ, Норвегия и др., като напоследък България изнася мед и за страни от Близкия Изток (без Турция). Пазарният дял на българския износ за ЕС е около 1 процент, но за сметка на това компенсираме с качествена продукция, подчерта инж. Михайлов, цитиран от  Проблем пред бранша е липсата на българска марка пчелен мед, с която родните пчелари да се наложат на европейските пазари, коментира още инж. Михайлов. Според него, сериозен е и проблемът със смъртността при пчелите през последния месец поради пръскане на земеделски площи с пестициди - в някои райони на Северна България и в района на Гоце Делчев, Югозападна България, има регистрирана почти 100-процентова смъртност на пчели, при среден показател от 10 на сто за отделен пчелин, според експерта. Според Евростат Китай се очертава като най-големият вносител на мед в ЕС за миналата година с близо 80 хил. тона или около 40 на сто от общия внос на пчелен мед в ЕС. Друг основен външен вносител на мед в ЕС е Украйна - близо 40 хил. тона или 20% от вноса, както и Аржентина - 25 хил. тона, Мексико - 21 хил. тона и Чили - 8 хил. тона. През 2018 г. Унгария е изнесла в други държави-членки на ЕС 20 000 тона мед или 14 на сто от общия вътрешен за ЕС износ на мед. Това прави Унгария най-големия износител на мед във вътрешните граници на ЕС. Следват: Белгия - 19 хил. тона, 14%, Испания -18 хил. тона, 13%.", "date": "2019.05.21", "title": "Изнесли сме близо 10 хил. тона пчелен мед в ЕС през 2018 г."}
{"url": "https://www.bgonair.bg/world/2019-05-21/sled-ibisageyt-vsichki-ministri-ot-kraynata-desnitsa-v-avstriya-podadoha-ostavki", "text": "Политическият хаос в Австрия след разразилия се скандал \"Ибисагейт\" се задълбочава. Снощи всички министри от крайнодясната \"Партия на свободата\" подадоха оставки.  Това стана, след като канцлерът Себастиан Курц отстрани вътрешния министър и генерален секретар на тяхната партия Херберт Кикл.  Рокадите са вследствие от публикувано миналата седмица видео, уличаващо доскорошния вицеканцлер и лидер на крайнодесните Хайнц-Кристиан Щрахе в заговор за търговия с влияние.  В събота Щрахе подаде оставка, а коалиционният му партньор Курц заяви, че са нужни предсрочни избори. Заради скандала Курц е изправен пред вот на недоверие в своята Австрийска народна партия.  А присъствието в уличаващото видео на жена, представяща се за племенница на руски олигарх, провокира реакция и от страна на Русия. Говорителят на Кремъл Дмитрий Песков заяви, че случаят няма никаква връзка с Москва.", "date": "2019.05.21", "title": "След \"Ибисагейт\": Всички министри от крайната десница в Австрия подадоха оставки"}
{"url": "https://www.bgonair.bg/world/2019-05-21/sasht-vremenno-oblekchiha-sanktsiite-sreshtu-huawei", "text": "\r\n Съединените щати облекчиха временно санкциите срещу Huawei. Американското министерство на търговията обяви частично разхлабване на някои ограничения за срок от 90 дни. Целта е да се улеснят американските компании, търгуващи с китайския телекомуникационен гигант.  Оказва се, че Huawei е единственият доставчик на оборудване за мобилни мрежи за много селски райони на САЩ. Местните компании са обяснили, че ще отнеме време, а в някои случаи дори ще им е невъзможно да намерят заместник на китайските продукти.  Издаденият на Huawei временен лиценз ще позволи поддръжката на техните мрежи. Остава в сила обаче забраната китайският производител да купува американско оборудване за новите си продукти.", "date": "2019.05.21", "title": "САЩ временно облекчиха санкциите срещу Huawei"}
{"url": "https://www.bgonair.bg/economy/2019-05-21/imperiyata-na-gotvacha-dzheymi-olivar-e-pred-falit", "text": "\r\n Империята от ресторанти на известния британски готвач Джейми Оливър е пред фалит. Преди две години бизнесът му избегна на косъм същата съдба, като тогава бяха затворени голям брой заведения, работещи на загуба.  Причина за незавидното финансово състояние на империята на Оливър са високите наеми, растяща конкуренция и скъпите цени на храните. В момента в несъстоятелност са обявени 25 ресторанта. Така на улицата ще останат близо 1300 души.  \"Дълбоко съм натъжен от това развитие на нещата и искам да благодаря на всичките си служители и доставчици, които вложиха сърцата и душите си в този бизнес за над десетилетие\", каза Оливър.  Засегнати от финансовите проблеми са само фирмите на Оливър, намиращи се в Обединенто кралство. Говорител на телевизионния готвач подчерта, че останалите му дружества фунционират нормално. За да се намери решение на кризата е наета международна одиторска компания. Най-вероятно ще бъде търсен нов собственик на ресторантите или дружеството ще бъде преструктурирано.  Преди две години бизнесът на Оливър избегна на косъм същата съдба, като тогава бяха затворени голям брой заведения, работещи на загуба. Основна причина е изключителната конкуренция на пазара, която вече изхвърли от бизнеса много от другите играчи.   ", "date": "2019.05.21", "title": "Империята на готвача Джейми Оливър е пред фалит"}
{"url": "https://www.bgonair.bg/denqt-on-air/2019-05-21/balgariya-s-nay-skap-tok-za-biznesa-v-opredleni-dni", "text": "\r\n България отдавна не е страната с най-евтина енергия за индустрията, вече сме държавата с третия най-скъп ток за бизнеса, а в отделни дни сме дори с най-скъпия. Това стана ясно от думите на председателя на АИКБ Васил Велев, който беше гост в предаването \"Денят ОN AIR\". Той обясни, че  има повишение на цената с над 50%  спрямо май миналата година . \"Имаме монопол без да имаме регулиране. Главната цел е интегритет, с оглед получаване на добро качество и добра цена\", подчерта Велев. \"Определено смятаме, че има признаци на манипулация и действията на НЕК са съзнателни и умишлени\",  каза още той. По думите на Велев главният проблем е недостататъчната либералицазия по отношение на енергетиката.  \"Ако не се свържат борсите, пак ще сме на картата като едно петно. Другите страни имат свързаност\", отбеляза председателят на АИКБ. АИКБ смята, че претенциите на малките ВЕИ производители са неоснователни. Факт е и санкция от 28 млн. лева заради двойното им субсидиране, съобщи Велев. \"Има обжалване на закона в Конституционния съд, но инстанциите, до които те са отнесли жалбите си, са отхвърлили претенциите им. Малките ВЕИ-та нямат персонал, те се управляват от мобилни устройства, легенда е, че създават поминък за хората. Те имат претенции за още 200-300 милиона лева\", каза той. От АИКБ настояват и за въвеждане на задължителна матура по математика, както у нас, така и в целия ЕС, тъй като бъдещето на цифровизацията минава именно през по-задълбочените познания на хората в тази сфера. Това на свой ред означава и по-високи доходи за този тип специалисти, смята Велев.  Харесайте ни в страницата ни във Facebook ", "date": "2019.05.21", "title": "АИКБ в атака заради тока: Монопол без регулиране, НЕК действа умишлено"}
{"url": "https://www.bgonair.bg/science/2019-05-21/poredna-marka-se-otkazva-ot-v8-dvigatelite", "text": "Луксозната марка на Hyundai - Genesis става поредният производител, който ще се откаже от използването на V8 двигатели за моделите си. Това става ясно от изказване на генералния директор на компанията Манфред Фитцджералд пред изданието Car and Driver, цитирано от  През тази есен Genesis официално ще представи второто поколение на модела си G80, като той вече няма да бъде луксозна версия на Hyundai Genesis, а напълно различен и нов автомобил. Той ще трябва да покаже еволюцията на фирмения стил на марата, като ще получи нови пропорции и футуристичен дизайн. Най-големият двигател за втората генерация на Genesis G80 ще бъде V6. Това ще е модернизирана версия на сегашния 3,3-литров V6 агрегат, поставян на KIA Stinger. Неговата максимална мощност е 370 к.с.  За новия G80 обаче няма да се предлага 5,0-литровия V8 мотор с 413 к.с., който е достъпен за флагмана на луксозния бранд G90. През есента този модел претърпя фейслифт, като запази 8-цилиндровия двигател. Очаква се обаче през 2021 г. моделът G90 също да смени поколенията си и също да се лиши от V8 мотора.", "date": "2019.05.21", "title": "Поредна марка се отказва от V8 двигателите"}
{"url": "https://www.bgonair.bg/direktno/2019-05-21/nad-400-miliona-pcheli-ubiti-v-balgariya", "text": "\r\n Спазването на диета почти винаги е стрес за организма и може да доведе до последствия за него. Най-често страдат черният дроб и бъбреците, обясни гастроентерологът д-р Марио Марков. \r\nКонсултантът по хранене Ипократис Пападимитракос беше категоричен, че хранителен режим за един човек не е подходящ за друг. А диетите от интернет могат да нанесат тежки последици не само на вътрешностите ни. Пчеларите са силно разтревожени - близо 450 милиона пчели от началото на годината са убити от пестициди у нас. Това са огромни загуби за бранша, коментира Петко Симеонов от Сдружението за биопчеларство в предаването по  . А \r\nСпоред Николай Куменов от федерацията на българските пчелари няма контрол върху това кой с какви пестициди пръска в България.  ", "date": "2019.05.21", "title": "Над 400 милиона пчели в България са убити от пестициди"}
{"url": "https://www.bgonair.bg/bulgaria/2019-05-21/otkrili-zabraneni-medikamenti-u-minyu-staykov-pri-aktsiya-v-zatvora", "text": "\r\n Полицията, спецпрокуратурата и правосъдното министерство са направили обща акция в болницата на Централния софийски затвор. Преди дни, при обиск в отделението по реанимация, където са настанени бизнесменът Миню Стайков и соченият за лидер на група за рекет Димитър Желязков, са открити множество забранени предмети.  При личен обиск на Желязков, у него е открит скъп мобилен телефон, който той хвърлил на земята, за да го унищожи. В спалното им помещение са открити и множество медикаменти, които не са им изписани от затворническите лекари. В килията им имало и стекове с газирани напитки, минерална вода, шоколади, вафли, колбаси, плодове и други малотрайни продукти. По време на провеждане на регулярната акция, Стайков вече е бил в гладна стачка, уточняват от спецобвинението.  ", "date": "2019.05.21", "title": "Открили забранени медикаменти у Миню Стайков при акция в затвора"}
{"url": "https://www.bgonair.bg/reportazhi/2019-05-21/patyat-kam-samostoyatelnostta", "text": "\r\n Поглед към децата, отраснали без родителски грижи. Оказва се че, най-голямата трудност за социализацията им в обществото е страхът на младите хора как ще бъдат приети. Това показва изследване, представено от SOS Детски селища - България. Всеки ден Симеон, който е барман, посреща и изпраща десетки. Малцина обаче знаят неговата история. Когато е на 14 години губи родителите си. Заедно със своят брат близнак попада под грижите на SOS Детски селища. Пътят след SOS се оказва труден. Най-вече заради страха. Липсата на жилище също е сред пречките за адаптацията на мнозина, излезли от социалната грижа.  Връзката с приемното семейство обаче остава завинаги.  Харесайте страницата ни във Facebook ", "date": "2019.05.21", "title": "Да останеш без родители на 14 и да се бориш сам с живота"}
{"url": "https://www.bgonair.bg/bulgaria/2019-05-21/tsska-ostava-v-borbata-za-titlata-sled-uspeh-s-20-nad-levski", "text": "\r\n ЦСКА остава в борбата за титлата, след като победи \"Левски\" с 2:0 в двубой от плейофите на Първа лига. Срещата се игра на стадион \"Васил Левски\".   Двата отбора си размениха по едно полувреме, като \"сините\" могат да съжаляват, че не успяха да поведат в първата част на мача. През вторите 45 минути \"армейците\" вдигнаха темпото и сътвориха няколко добри положения, като успяха да поведат, благодарение на Тиаго Родригес, който се разписа от пряк свободен удар в средата на второто полувреме. Малко преди последния съдийски сигнал Евандро оформи крайния резултат.  Така интригата за титлата остава жива до последния кръг в първенството, тъй като разликата между ЦСКА и \"Лудогорец\" продължава да бъде една точка, след като разградчани победиха \"Ботев\" (Пловдив) с 2:0. \"Левски\" пък остава бетониран на третото място и ще играе бараж за място, даващо право на участие в Лига Европа.      ", "date": "2019.05.21", "title": "ЦСКА остава в борбата за титлата след успех с 2:0 над \"Левски\""}
{"url": "https://www.bgonair.bg/reportazhi/2019-05-21/proveryava-li-voennata-prokuratura-yambolskiya-biznesmen-dinko-valev", "text": "\r\n Проверява ли Военната прокуратура ямболския бизнесмен Динко Вълев, станал известен преди време като \"ловецът на мигранти“? Информационни сайтове разпространиха новината, че танковете на Динко са попаднали в полезрението на специализирания орган. Верижните бронетранспортьори, собственост на ямболския бизнесмен Динко Вълев от месеци са хит в социалните мрежи.  Вълев, категорично отрече информацията, че Военната прокуратура го разледва.  От Военно-окръжната прокуратура Сливен в също отрекоха Динко и танковете му да са обект на проверки от тяхна страна. Самият Вълев пък обяви война на фалшивите новини.  \"Тези измислени сайтове, които си правят пиар на мой гръб, пишат. Да са живи и здрави, те затова получват по някой лев\", коментира той.", "date": "2019.05.21", "title": "Проверява ли Военната прокуратура ямболския бизнесмен Динко Вълев?"}
{"url": "https://www.bgonair.bg/denqt-on-air/2019-05-21/predsedatelyat-na-sds-ochakvam-skoro-balgariya-da-vleze-v-chakalnyata-na-shengen", "text": "\r\n България ще влезе в чакалнята на еврозоната съвсем скоро. Това обяви в \" \" председателят на СДС Румен Христов. По думите му евентуална победа на коалицията с ГЕРБ на предстоящите евроизбори ще бъде сериозна подкрепа за депутата от ЕНП Манфред Вебер, който е един от фаворитите за председател на Европейската комисия. Именно той е един от най-големите радетели на идеята страната ни да влезе в еврозоната. Христов също така разкри, че всички в коалицията между ГЕРБ и СДС работят, за да повишат доверието на хората в правителството. Той допълни, че надхвърлянето на приходи в бюджета означава, че \"сивият сектор\" у нас се свива. \"Залогът на евроизборите е 3 в 1 - да имаме най-много депутати, да не допуснем БСП във властта и да помогнем на Манфред Вебер да стане председател на Европейската комисия. Той иска да придвижи влизането ни в Шенген. Ние сме изпълнили всички критерии за влизане там. Надявам се до няколко месеца да ни приемат в чакалнята на еврозоната. Всички работим в посоката хората да вярват на държавата и правителството. За да стане това трябва да бъде намалена контрабандата, както и злоупотребите с акцизите и ДДС. Надхвърлянето на приходите в заложения бюджет показва, че \"сивият сектор\" постепенно се свива\", каза Христов. Председателят на СДС сподели, че през последните 10-15 дни предизборната кампания се е обърнала в полза на коалицията на десните с ГЕРБ. Причината е, че премиерът Бойко Борисов е на терен и не спира да се среща с избирателите, както и да проверява всички проекти, по които се работи у нас. \"Министър-председателят през последните 10-15 дни е на терен и обърна кампанията в наша полза. Социологическите проучвания показват, че нашата коалиция вече има леко предимство пред останалите. ГЕРБ и СДС ще имат преднина с поне един депутат пред БСП. Изборът на 26 май е геополитически. Важното е какво ще се случи с Европейския съюз. Когато говорим за скандалите с апартаментите и къщите за гости, Борисов съвсем основателно бе ядосан. Това е заради злоупотребата с еврофондове, които накърняват репутацията на страната ни пред останалите членки. Тези, които са злоупотребили, трябва да си понесат наказанието. Всички във властта трябва да бъдат проверявани и да се следят отблизо техните действия\", обясни Христов пред  .    ", "date": "2019.05.21", "title": "Председателят на СДС: Очаквам скоро България да влезе в чакалнята на еврозоната"}
{"url": "https://www.bgonair.bg/denqt-on-air/2019-05-21/protestirashtite-romi-v-burgas-vnushavali-che-sreshtu-tyah-ima-diskriminatsiya", "text": "\r\n Роми от гетото в бургаския квартал \"Комлука\" протестираха заради липса на вода. Те окупираха общината и търсиха съдействие от кмета. Над 500 семейства в ромския квартал са без вода от март, след като местното ВиК дружество спря водата заради натрупани задължения от над 100 000 лв. Според общинския съветник от ВМРО Карлос Контрера протестът на ромите е необоснован, тъй като водата им е спряна по законен път.  \"Тези, които организират протеста и участват, явно не осъзнават цинизма на това, че имаме една група граждани - млади семейства и пенсионери, които трудно си плащат сметките, но го правят. В същото време те години наред са ползвали водата и когато съвсем законно им се спре водоснабдяването, излизат на протест\", заяви Контрера в \" \". Общинският съветник от ВМРО изказа мнение, че изборът на време за протеста умишлено е в праймтайма във всички медии, за да се внушава, че в България има дискриминация срещу ромите. По думите му мястото на протеста също не е било правилно, тъй като общината няма отношение към частните спорове на потребителите с ВиК. \"Трябва да се подкрепят хората и институциите, които бранят закона и реда, а не да ги оставяме да бъдат оплювани, какъвто опит се направи с този протест\", заяви кандидатът за евродепутат. Едно от основните искания на ромите е да им бъдат сложени водомери, тъй като в момента нямат. \"Част от постройките, които те претендират да бъдат водоснабдени, са незаконни. Някои от тези хора са се присъеднявали към ВиК мрежата незаконно и това е престъпление. Тоест, ти си уличен в бандитизъм и изведнъж крещиш, че искаш равни права. Този тип поведение е причината голяма част от българите да се настройват негативно към тях\", категоричен бе Контрера пред  .    ", "date": "2019.05.21", "title": "Протестиращите роми в Бургас внушавали, че срещу тях има дискриминация"}
{"url": "https://www.bgonair.bg/world/2019-05-21/nikolas-maduro-predlozhi-predsrochni-izbori-za-natsionalno-sabranie", "text": "\r\n Президентът на Венецуела Николас Мадуро предложи предсрочни избори за Национално събрание. То е единствената институция в страната, която е контролирана от опозицията. През 2016 година президентът отне голяма част от неговите правомощия и свика избори за алтернативен парламент, които впоследствие спечели. През януари обаче председателят на Националното събрание Хуан Гуайдо се самопровъзгласи за държавен глава, обвинявайки управляващите в изборни манипулации. В чест на първата годишнина от своето преизбиране, вчера Мадуро проведе пореден митинг, на който предложи да свика избори за Национално събрание по-рано от предвидения срок в края на 2020 година. В същото време пък алтернативният парламент гласува удължаване на функциите си с цяла година.  ", "date": "2019.05.21", "title": "Венецуела: Мадуро иска предсрочни избори за Национално събрание"}
{"url": "https://www.bgonair.bg/world/2019-05-21/obviniha-formalno-v-terorizam-streletsa-ot-kraystcharch", "text": "Стрелецът от Крайстчърч беше формално обвинен в тероризъм. Това обявиха тази сутрин от новозеландската полиция. 29-годишният Брeнтън Тaрънт вече е обвинен в 40 убийства и опит за убийство за атаката му срещу две джамии през март. Тогава загинаха общо 51 души, а нападението е най-смъртоносната масова стрелба в историята на Нова Зеландия. Следващата поява на Тарънт пред съда ще е през юни.    ", "date": "2019.05.21", "title": "Обвиниха формално в тероризъм стрелеца от Крайстчърч"}
{"url": "https://www.bgonair.bg/bulgaria/2019-05-21/25-godishniyat-martin-kirov-e-zaginaliyat-balgarin-v-olimp", "text": "Вече се знае самоличността на българина, загинал в гръцката планина Олимп. Това е 25-годишният Мартин Киров - един от най-добрите български играчи по водна топка в тази възрастова категория.  Мъжът е паднал по скалист път в местността Кофто. С него е бил и друг българин, който веднага се обадил за помощ. Гръцката спасителна служба проведе мащабна спасителна операция. Мартин Киров бил свален от планината жив и откаран в болница в Солун с черепно мозъчна травма и други наранявания. Въпреки усилията на лекарите той е починал.", "date": "2019.05.21", "title": "25-годишният Мартин Киров е загиналият българин в Олимп"}
{"url": "https://www.bgonair.bg/bulgaria/2019-05-21/zatvaryat-tsentara-na-sofiya-zaradi-levski-tsska", "text": "Засилени мерки за сигурност и ограничение на движението в центъра на София ще има тази вечер. Причината е четвъртото за сезона дерби между столичните \"Левски\" и ЦСКА.  Ограниченията в движението ще влязат в сила точно в час пик. До 21:00 часа е  забранен престоят и паркирането при сектор \"Г\" на Националния стадион \"Васил Левски\", а от 08:00 до 20:00 е забранено спирането и на моста пред съоръжението, както и на улица \"Гурко\" между булевардите \"Васил Левски\" и \"Евлоги и Христо Георгиеви\". От 17:00 часа до края на мача може да се наложи и затваряне на други улици, но само при преценка от страна на МВР. Срещата между двата тима е считана за високо рискова, като поради тази причина полицейското присъствие в района на стадиона е засилено. На трибуните няма да бъдат допускани хора в нетрезво състояние. Чадърите също са забранени. Малко преди първият съдийски сигнал стана ясно, че са продадени около 5 хиляди билета.   ", "date": "2019.05.21", "title": "Затварят центъра на София заради \"Левски\" - ЦСКА"}
{"url": "https://www.bgonair.bg/bulgaria/2019-05-21/zrelostnitsite-pishat-varhu-kosachi-na-elin-pelin", "text": "\r\n \"Kосачи\" на Елин Пелин е произведението, върху което зрелостниците пишат интерпретативно съчинение на 41-и въпрос от държавния зрелостен изпит. По-рано днес от над 11 млн. комбинации беше избран вариантът на тестовата част за държавния зрелостен изпит. Генерирането на теста за матурата стана тази сутрин в 5.30 часа в Министерството на образованието и науката. Изпитният вариант съдържа 41 въпроса, като темата за 41-ия въпрос за написването на интерпретативно съчинение или есе, беше обявена след края на изпита. Темата за 41-ия въпрос е под номер 13. За днешната матура по български език и литература 52 650 зрелостници са подали предварителни заявления за явяване на нея. Изпитът се състоя в 4143 зали в 677 училища, като в тях са включени и две училища в чужбина. За сигурността на изпита отговаряха 10 500 квестори, които са в класните стаи и по коридорите на училищата. Резултатите от матурата ще бъдат обявени до средата на следващия месец.", "date": "2019.05.21", "title": "Зрелостниците писаха върху \"Косачи\" на Елин Пелин"}
{"url": "https://www.bgonair.bg/bulgaria/2019-05-21/borisov-do-oktomvri-2020-g-magistralata-mezhdu-varna-i-targovishte-shte-e-gotova", "text": "\r\n До октомври догодина автомагистрала \"Хемус\" между Варна и Търговище ще е готова, каза днес при посещението си в крайморския град премиерът Бойко Борисов. Заедно с министъра на финансите Владислав Горанов и вицепремиера Томислав Дончев той е посетил новостроящия се храм \"Св. Прокопий Варненски\". Парите за изграждането на \"Хемус\" са изцяло осигурени и са на отделна сметка, посочва Борисов. По думите му плащанията на строителите се извършват, след приключването на отделните обекти. Премиерът допълни, че в момента се проектира участъкът между Търговище и Велико Търново. Според него цялата магистрала трябва да е готова до 3 години, евентуално 4 за най-тежките участъци.  Изграждането на \"Хемус\" е наложително, за да се облекчи бизнесът в Северна България, казва премиерът и допълва, че в тази част на страната се появяват все повече предприятия, които работят за износ и има нужда от хубави пътища.  В новостроящия се храм премиерът и министрите са разговаряли с Варненския и Великопреславски митрополит Йоан, който посочи, че за пълното приключване на дейностите са необходими още около 1 милион лева. Владиката уточнява, че вече има готовност да започне изписването на иконите по стените, за което ще са нужни около 620 хиляди лева. Харесайте ни в страницата ни във Facebook ", "date": "2019.05.21", "title": "Борисов: До октомври 2020 г. магистралата между Варна и Търговище ще е готова"}
{"url": "https://www.bgonair.bg/bulgaria/2019-05-21/obezshtetenie-ot-10-leva-za-trima-ot-naslednitsite-na-zaginalite-kray-svoge", "text": "\r\n Обезщетение от 10 лева са получили само трима от наследниците на загиналите в катастрофата край Своге през август миналата година. Това съобщиха от Асоциацията на пострадали от катастрофи в писмо до премиера, омбудсмана и медиите. 20 души загинаха в тежката катастрофа, заради която трима министри подадоха оставки. Според председателя на асоциацията има две валидни застраховки: едната е \"Гражданска отговорност\" на автобуса, която ще зависи от изхода на наказателното дело. Наследниците на загиналите трябва да получат обезщетения и по застраховка \"Злополука\" за пътниците на седящите места, за която първоначално застрахователят е отказвал да плати. След жалба до комисията за финансов надзор обаче, дружеството е решило да изплати по 10 лева с аргумента, че преди курса фирмата превозвач не е уведомила агенция \"Автомобилна администрация\", както е по закон. Харесайте ни в страницата ни във Facebook ", "date": "2019.05.21", "title": "Обезщетение от 10 лева за трима от наследниците на загиналите край Своге"}
{"url": "https://www.bgonair.bg/bulgaria/2019-05-21/roditelite-na-ivan-tomov-nabirat-sredstva-za-transportiraneto-na-tyaloto-mu", "text": "Родителите на загиналия преди дни в Хималаите алпинист Иван Томов набират пари, за да може тялото му да бъде свалено и транспортирано в България. На 16 май Томов изкачи връх Лхотце и стана вторият българин (след Христо Проданов), стъпил на този осемхилядник без помощта на допълнителен кислород. На слизане от върха обаче 35-годишният русенец почина от височинна болест. От фирмата-организатор на експедицията са съобщили на родителите му, че за това ще бъдат нужни около 70 хиляди долара. \"Обещаха ни да го смъкнат поне до втори лагер (в момента тялото му е в района на Лагер 4 - бел. ред.) и затова в нас се запали една надежда - да съберем някаква част, някаква сума да им предложим, за да може после с вертолет да го закарат в Катманду. Мисля, че всеки един родител би искал детето му да е до него... Да го погребем по нашите си традиции, християнските, да не остане там, в тия скали... хвърлен...\", каза пред БНР Юрий Томов, баща на загиналия алпинист. Той увери, че ако времето не позволи провеждането на акция по сваляне на тялото от Лагер 4, парите ще бъдат дарени за благотворителност. \"Не, защото ми е син, но това беше един много достоен, много добър човек, скромен. Мисля, че той, както и Боян (Петров - бел.ред.) все пак допринесоха с нещо за нашата държава и мисля, че заслужават уважение... Една последна почит. Ако е възможно\", каза още той. Ако желаете да помогнете, можете да преведете пари на следната банкова сметка, на името на Юрий Любенов Томов: Снимка: личен архив \r\n ", "date": "2019.05.21", "title": "Родителите на Иван Томов набират средства за транспортирането на тялото му"}
{"url": "https://www.bgonair.bg/reportazhi/2019-05-21/romi-ot-burgasko-geto-okupiraha-obshtinata-zaradi-spryana-voda", "text": "\r\n Бунт на роми от гетото в бургаския квартал \"Комлука\", защото водата им е спряна. Със скандирания за оставка на шефа на местното ВиК дружество те окупираха сградата на общината, за да търсят съдействие от кмета. Заради присъствието на жандармерия и полиция инциденти не бяха допуснати. Над 500 семейства в ромския квартал са без вода от март, след като местното ВиК дружество спря водата заради натрупани задължения от над 100 000 лв.  \"От 5 месеца сме без вода. Децата не могат на училище да отидат мръсни, в тоалетните започнаха паразити, мишки да пълзят, във въшки са децата...\", жалва се живуща в квартала. Жителите на квартала твърдят, че въпреки желанието на някои от тях да плащат чинно сметките си, било невъзможно, тъй като нямали водомери.  Кметът Димитър Николов слезе сред протестиращите и заяви, че няма да бъде оставен да му извиват ръцете. Няма да допусна ескалация на напрежението, няма да ме уплашат, настоя той. От местното ВиК дружество са категорични, че водата ще бъде пусната, едва когато бъдат покрити задълженията. Водомери могат да бъдат поставени едва когато ромите представят документ за собственост. Проблемът е, че част от къщите в гетото са незаконни.  В началото на скандала през март, когато беше спраня водата на част от семействата, ромски лидери заплашиха със завеждането на дела в съда по правата на човека в Страсбург.  Харесайте страницата ни във Facebook ", "date": "2019.05.21", "title": "Роми от бургаско гето окупираха общината заради спряна вода"}
{"url": "https://www.bgonair.bg/reportazhi/2019-05-21/70-hil-dka-zemedelska-zemya-sa-unishtozheni-ot-gradushkite-v-severna-balgariya", "text": "\r\n 70 хил. декара земеделска земя са унищожени от градушките, които паднаха вчера  в Северна България . Днес министри и експерти посетиха най-пострадалите региони.  Държавата ще отпусне 4 млн. лева за помощ на земеделците, чиито ниви са напълно унищожени след пороите в Северна България, заяви на брифинг в Свищов земеделският министър Десислава Танева. Заедно с вътрешния министър Младен Маринов тя обходи най-тежко пострадалите села и се срещна с хората, чиито къщи и дворове са наводнени от пороя.  \"В момента е в ход кампанията за заявяване на площи за подпомагане. На 23 май приключваме без санкции, а след това тече срокът за санкции. Имаме подадени около 107 хил. заявления. Площите, които се заявяват за подпомагане, са около 38 млн. дка в цялата страна\", каза още Танева. Огледите и разчиставането след пороя в най-тежко пострадалите села Драгомирово и Морава ще продължат през целият ден. ", "date": "2019.05.21", "title": "70 хил. дка земеделска земя са унищожени от градушките в Северна България"}
{"url": "https://www.bgonair.bg/operatsiya-istoriya/2019-05-21/kak-plenihme-rusko-boyno-zname", "text": "\r\n В българска военна история има две пленени руски бойни знамена, но само едно от тях е пленено в бой - другото е донесeно в наша част от руски дезертьори. Плененото в бой знаме е на 265-а оренбургска пехотна дружина. Това става в една славна и зловеща битка в при Кара-Мурад в Добруджа, когато като лава върху руската пехота връхлита Втори ломски конен полк. Сражението е кърваво и жестоко, загиват 22-ма български кавалеристи и 400 руси, а 1000 са взети в плен, разказа журналистът Любомир Йорданов в предаването  Втори ломски полк е бил елитът на нашата армия, но той е забравен по три причини. Първо е бил \"царски\" полк с патрон Нейно височество княгиня Мария Луиза, второ заради това пленено руско знаме за него не се говори по време на социализма и трето - като жандармерийска дружина е участвал при потушаването на Септемврийско въстание, което му лепва и етика \"фашистки\" полк. На 24 май ние трябва да честваме Деня на българската култура и на българската писменост. Няма славянска писменост, защото няма някакъв общ славянски народ с общ език, има българска писменост, коментира проф. дин. Лизбет Любенова от БАН пред  . Така както ние сме благодарни за Освобождението си на русите, така и те трябва да зачитат нашата роля за това, че пишат на българската азбука. 40% от съвременния руски е на основата на старобългарския език. Той им е оказал голямо влияние чрез богослужебните книги и апокрифите. Още през 80-те години на миналия век наши учени са имали достойнството да поставят този въпрос пред тогавашната съветска страна. Във вените на руския цар Иван Грозни има и българска кръв. Тя е следствие на браковете на руските князе с византийски принцеси, а много от тях са от български произход. Например великата византийска принцеса и поетеса Анна Комнина е внучка на българския цар Иван Владислав. Но при династиите не може да се говори за \"национални\" династии. Те са много смесени. Сакскобургите нямат българска кръв, но са били български царе.  ", "date": "2019.05.21", "title": "\"Операция: История\": Как пленихме в схватка руско бойно знаме"}
