{"url": "https://www.bgonair.bg/economy/2018-05-14/zaetostta-za-minalata-godina-se-e-uvelichila-no-slabo", "text": "Слаб ръст на заетостта през миналата година отчитат от Националния статистически институт. Броят на работещите се увеличава с малко над 35 хиляди до 2 милиона и 310 хиляди.  Според данните на НСИ средната месечна заплата била 1075 лв. през януари, 1049 лв. през февруари и 1107 лв. през март. Средната заплата в страната за първото тримесечие е достигнала 1077 лв., което е ръст от около 7 на сто спрямо предишното тримесечие. ", "date": "2018.05.14", "title": "Заетостта за миналата година се е увеличила, но слабо…"}
{"url": "https://www.bgonair.bg/life/2018-05-14/obrazovanie-i-biznes-regioni-dandi-preshas-metals", "text": "Един образователен проект на Дънди Прешъс Металс, представен на конференцията  , София, 10 май 2018. \r\n  ", "date": "2018.05.14", "title": "Образование и бизнес: региони - Дънди Прешъс Метълс"}
{"url": "https://www.bgonair.bg/life/2018-05-14/obrazovanie-i-biznes-regioni-poshtenska-banka", "text": "Николай Стоянов, началник Корпоративно транзакционно банкиране, Пощенска банка на конференцията  , София, 10 май 2018. \r\n  ", "date": "2018.05.14", "title": "Образование и бизнес: региони - Пощенска банка"}
{"url": "https://www.bgonair.bg/life/2018-05-14/obrazovanie-i-biznes-regioni-solvey-yura-vladimirova", "text": "Юра Драганова-Владимирова, HR Мениджър Солвей Соди,  , София, 10 май 2018. \r\n  ", "date": "2018.05.14", "title": "Образование и бизнес: региони - Солвей, Юра Владимирова"}
{"url": "https://www.bgonair.bg/life/2018-05-14/obrazovanie-i-biznes-regioni-aurubis", "text": "Анелия Димова, Аурубис България, ръководител „Човешки ресурси Югоизточна Европа“ на конференцията  , София, 10 май 2018. \r\n  ", "date": "2018.05.14", "title": "Образование и бизнес: региони - Аурубис"}
{"url": "https://www.bgonair.bg/denqt-on-air/2018-05-14/nadezhda-za-boyan-ima-bitkata-e-strashna-zayavi-alpinist", "text": "\r\n Спасителната акция за Боян Петров продължава. Бяха намерени няколко предмети, оставени от него, като инсулин, тениска и шоколад. Остава ли надеждата толкова дни по-късно той все пак да е жив? \"Докато няма сериозно доказателство, че Боян Петров е загинал – остава надеждата да е жив. Когато човек се намира в склоновете на един осемхилядник, той попада в една изключително негостоприемна среда. Става въпрос за една страшна битка, в която много неща може да се объркат\", подчерта алпинистът Петър Атанасов.   За \"Денят ON AIR\" той поясни, че по маршрута има пукнатини в леда, които не се виждат поради навявания. Част от пътя минава през пътека, която е едва 15 сантиметра широка, добави още гостът.   \"Колкото по-ниско се намира, толкова по-голям е шансът да оцелее. Над 7 800 метра се намира \"Зоната на смъртта\". Оттам оцеляване няма. Но колкото по-надолу се слиза – шансовете за оцеляване растат\", обясни Атанасов пред Bulgaria ON AIR. ", "date": "2018.05.14", "title": "Надежда за Боян има! Битката е страшна, заяви алпинист"}
{"url": "https://www.bgonair.bg/world/2018-05-14/politicheskata-kriza-v-italiya-e-kam-svoya-kray", "text": "Италия на крачка от ново правителство. Лидерите на водещите популистки партии - Матео Салвини от \"Лигата\" и Луиджи Ди Майо от Движение \"Пет звезди\" се споразумяха за сформирането на кабинет. Двамата са информирали президента Серджо Матарела за резултата от срещата, с която бе направена важна крачка за прекратяване на политическата безизходица в страната, която продължава вече 10 седмици. Според източници, близки до преговорите, е ясен и кандидатът за премиер, макар име да не беше посочено. Очаквано, той ще е партийна фигура, а не технократ, но няма да е член и на нито една от двете партии.", "date": "2018.05.14", "title": "Политическата криза в Италия е към своя край"}
{"url": "https://www.bgonair.bg/denqt-on-air/2018-05-14/sensey-key-izava-konfliktite-mogat-da-badat-razreshavani-po-tih-i-spokoen-nachin", "text": "\r\n Историята ни е показала, че конфликтите могат да бъдат решавани по тих и спокоен начин, а ако конфронтацията стане публична може да има неочаквано и негативно развитие. Това е мнението на сенсей Кей Изава, който президент на Световната федерация по айкидо, но също така е специалист по политология и икономика и е завършил Харвард. \"Повече световни лидери трябва да опитат айкидо и да открият ползите от това да работят заедно, за да постигнат по-добри неща. Когато вашият противник спечели, вие ще спечелите повече\", каза в студиото на   сенсей Изава. Той наблегна на това, че отговарянето на провокации води до попадането в капан, при който ситуацията може да ескалира. Президентът на световната федерация обясни също, че айкидо е бойно изкуство, в което е важно движението и скоростта, а не толкова мускулите и силните удари. \"Трябва да предугаждате действията на противника си. При айкидото движим цялото си тяло\", каза сенсей Изава пред ", "date": "2018.05.14", "title": "Сенсей Кей Изава: Конфликтите могат да бъдат разрешавани по тих и спокоен начин"}
{"url": "https://www.bgonair.bg/world/2018-05-14/spasitelite-atakuvat-vrah-shisha-pangma-v-tarsene-na-boyan-petrov", "text": "Продължава издирването на Боян Петров в Хималаите. Очаква се днес спасителните екипи да атакуват връх Шиша Пангма в търсене на алпиниста. В неделния ден шерпите достигнаха на метри от върха, но се прибраха заради лошо време, намирайки инсулинa на Боян Петров. Ако времето позволи част от спасителния отряд днес ще тръгне към върха, а останалите спасители ще се върнат да търсят отново между лагер 2 и 3.  Хеликоптер в Непал също е в готовност да тръгне при нужда. Вчера жената на Петров – Радослава Ненова, съобщи в социалните мрежи, че е взела решение спасителите да не атакуват върха, тъй като има риск за живота им.  А майката и сестрата на алпиниста заявиха пред Bulgaria ON AIR, че неговото издирване трябва да продължи въпреки трудностите и лошите условия в поднижието на Шиша Пангма.", "date": "2018.05.14", "title": "Спасителите атакуват връх Шиша Пангма в търсене на Боян Петров"}
{"url": "https://www.bgonair.bg/world/2018-05-14/ofitsialno-otkrivat-v-erusalim-novoto-posolstvo-na-sasht-v-izrael", "text": "Eдин палестинец загина, а други 22-ма бяха ранени при сблъсъци в ивицата Газа. Причината за сблъсъците е, че в Ерусалим днес се открива новото посолство на САЩ в Израел. Дипломатическата мисия, която досега беше в Тел Авив, се премества в свещения град в съответствие с решението на американския президент Доналд Тръмп да признае града за столица на Израел. Ден преди официалното откриване на новото посолство, израелският премиер Бенямин Нетаняху даде гала парти в министерството на външните работи, на което присъстваха дъщерята на президента на САЩ Доналд Тръмп Иванка и съпруга ѝ – Джаред Къшнър. Двамата са начело на американската делегация, която днес официално ще открие посолството на Вашингтон в свещения град.", "date": "2018.05.14", "title": "Откриват спорното ново посолство на САЩ в Ерусалим"}
{"url": "https://www.bgonair.bg/world/2018-05-14/islyamska-darzhava-poe-otgovornost-za-atakata-s-nozh-v-parizh", "text": "\"Ислямска държава\" разпространи видео с атентатора от Париж. Групировката пое отговорност за нападението от събота. Клипът бе публикуван в социалните мрежи от пропагандната агенция на \"Ислямска държава\" Амак. Във видеото млад мъж с качулка и черна маска се заклева във вярност към лидера на организацията Абу Бакр ал Багдади. Той призовава мюсюлманите от Европа да отидат на територията на \"Ислямска държава\" или, ако не успеят, да извършват атаки у дома.  Терористът, извършил атаката с нож в центъра на Париж, беше идентифициран като родения през 1997 година в Чечения Хамзат Азимов. При атаката той уби един и рани четирима души.  Семейството на нападателя, както ѝ негов близък приятел от Страсбург, бяха задържани за разпит.", "date": "2018.05.14", "title": "\"Ислямска държава\" пое отговорност за атаката с нож в Париж"}
{"url": "https://www.bgonair.bg/reportazhi/2018-05-14/ot-lyatoto-boklutsite-po-plazha-shte-se-sabira-razdelno", "text": "\r\n Разделно събиране на отпадъците по плажовете от това лято. С тази мярка концесионерите и наемателите на плажните ивици ще трябва да се борят със замърсяването на Черноморието. Това съобщи министърът на околната среда и водите Нено Димов, който беше на работно посещение във Варна заедно с вицепремиера Валери Симеонов и министъра на туризма Николина Ангелкова. По този начин от МОСВ се надяват да се ограничи замърсяването с пластмасови боклуци, които се разграждат трудно, а 80% от тях идват от заведенията край морето и туристите по плажовете. Освен за чистотата на плажовете, това лято отново ще се следи и дали всички заведения на плажа са свързани с канализация, като нарушителите ще бъдат санкционирани. Санкции ще има и за къмпингуващите, които замърсяват или рушат дюни. Контрол ще продължи да има и по отношение на шумните заведения, като изискването за спазването на тишина между 23 часа вечерта и 7 часа сутринта остава.", "date": "2018.05.14", "title": "От лятото боклуците по плажа ще се събират разделно"}
{"url": "https://www.bgonair.bg/sutreshen-blok/2018-05-14/diyn-starkman-ot-paradise-papers-za-falshivite-novini-i-dezinformatsiyata", "text": "\r\n \"Питбулът, който лае, но не хапе\". Така наричат  Дийн Старкман  - един от редакторите на така наречените \"Досиета от Рая\" (Paradise Papers), американски журналист с дългогодишен опит в \"Уолстрийт Джърнал\". Колегата Мартина Ганчева се срещна с него по време на посещението му в България. \"Станах медиен критик и се превърнах в питбула, който лае по кучето пазач. Журналистите и демокрацията изпитахме двоен шок - финансовата криза и ехото от нея доведе до недемократични движения и фигури като Виктор Орбан\", посочи журналистът пред Bulgaria ON AIR. Според него другият изстрел, нанесен по журналистиката, е дигиталната трансформация, която по думите му е подкопала и дори унищожила вестниците. \"Сега превес взимат тролове, хакери и други форми на онлайн дразнители. Най-лошото е зад гърба ни, само трябва да намерим правилната посока на компаса\", каза още Дийн Старкман. Той смята, че не е живеем в свят на пост-истина, но живеем във време, в което обществото се сблъсква с толкова пропаганда и спам, че качествените новини се смесват със слухове и непотвърдени факти.", "date": "2018.05.14", "title": "Журналист от Paradise Papers за фалшивите новини и дезинформацията"}
{"url": "https://www.bgonair.bg/reportazhi/2018-05-14/semeystva-byaha-evakuirana-sled-pozhar-v-asansyorna-kabina-vav-varna", "text": "\r\n Кошмарна нощ преживяха жителите на блок във Варна, след като асансьорната кабина във входа им се запали. Пушекът изпълва входа, впоследствие и апартаментите. Цели етажи бяха евакуирани. Оказва се, че това не е първият горял асансьор в морската столица. От началото на годината това е четвъртият подобен случай в района. Сигналът за инцидента е получен на тел. 112 около 1:30 след полунощ. Отзовават се два екипа на пожарната и линейка на Бърза помощ. Унищожена е цялата кабина, опушени са 150 кв. м. стени, метални врати, електрическа инсталация, мазилка. Живеещите в злополучния вход се събуждат от острата миризма.  По време на пожара, асансьорът се намира на четвъртия етаж. Евакуирани са живеещите на 4, 5 и 6 етаж от блока. За щастие няма пострадали хора.  От Областната дирекция на МВР съобщиха, че причината за инцидента е в процес на изясняване. По случая има образувано досъдебно производство. ", "date": "2018.05.14", "title": "Семейства бяха евакуирани след пожар в асансьорна кабина във Варна"}
{"url": "https://www.bgonair.bg/world/2018-05-14/desetki-palestintsi-zaginaha-pri-sblasatsi-sled-otkrivaneto-na-posolstvoto-na-sasht-v-erusalim", "text": "\r\n Повече от 40 палестинци, сред които и деца, загинаха при сблъсъци с израелските сили за сигурност в Ивицата Газа. Над 1600 души са ранени. Поводът за безредиците е открито новото посолство на САЩ в Израел, което беше преместено в Ерусалим.  Десетки хиляди палестинци се събраха на границата между Израел и Ивицата Газа в знак на протест срещу местенето на американското посолство в Свещения град. Сблъсъците започнаха, след като демонстрантите хвърлиха камъни и бомбички по граничните полицаи. В отговор израелската армия прибегна до употребата на снайперисти. Военните заявиха, че е подготвена да посрещне възможни ракетни удари от страна на Ивицата Газа. Протести за и против преместването на посолството бяха организирани и в Израел. Дипломатическото представителство на САЩ се намираше преди това в Тел Авив, а Доналд Тръмп изпълни предизборно обещание с преместване на мисията. Израел нарече денят \"велик\", палестинците поискаха международната общност да се намеси и да спре цитирам \"клането\". ", "date": "2018.05.14", "title": "Десетки палестинци загинаха при сблъсъци след откриването на посолството на САЩ в Ерусалим"}
{"url": "https://www.bgonair.bg/world/2018-05-14/24-chasova-stachka-blokira-metroto-v-atina", "text": "24-часова стачка на работниците в метрото в Атина. Гръцката столица ще остане без подземен транспорт, а освен това ще бъде засегната и връзката между центъра на Атина и международното летище в столицата.  Останалата част от обществения транспорт в столицата ще продължи да функционира нормално. Причината за недоволството на работниците е недостига на персонал и оборудване, както и приватизацията на обществения транспорт в Гърция.", "date": "2018.05.14", "title": "24-часова стачка блокира метрото в Атина"}
{"url": "https://www.bgonair.bg/bulgaria/2018-05-14/temenuzhka-petkova-dade-zayavka-za-restart-na-proekta-belene", "text": "\r\n Енергийният министър Теменужка Петкова даде заявка за рестарт на проекта АЕЦ \"Белене\" от Сочи.  Тя идва два дни след като премиерът Бойко Борисов обяви, че правителството ще поиска от парламента размразяване на проекта. По думите на Теменужка Петкова до дни в парламента ще бъдат внесени варианти за реализацията на оборудването и покана към френски инвеститор.  Ако парламентът даде мандат, процедурата за избор на стратегически инвеститор може да започне до края на годината.  В Сочи Петкова е поканила за участие в бъдещия търг за \"Белене\" френската компания \"Фраматом\". В петък Китай обяви за пореден път готовността си да участва в търг за ядрения проект.  Очаква се решението на кабинета за възобновяване на АЕЦ \"Белене\" да бъде взето тази или следващата седмица.", "date": "2018.05.14", "title": "Теменужка Петкова даде заявка за рестарт на проекта \"Белене\""}
{"url": "https://www.bgonair.bg/denqt-on-air/2018-05-14/skandal-sled-skandal-no-klati-li-se-realno-stabilnostta-na-patriotite", "text": "\r\n Стане ли дума за политическите особености в малката коалиция \"Обединени патриоти\", често се стига до предположенията, че стабилността там се клати. Миналата седмица част от ОП проведе срещи с БСП, а това доведе до допълнителна турболенция.  \"В тази коалиция има сътресения през няколко дни. Те са обединени само в името на властта. Лидерите не са първи приятели, но трябва да се понасят. Има известен неголям отлив от електоралната подкрепа за \"Патриотите\". Към момента спадът е овладян, но влиянието им намалява. Рейтингите не са гласове. Хората харесват простотиите на лидерите и ги одобряват, но това не са гласове. Коалицията \"Обединени патриоти\" е брак по сметка\", посочи социологът Юлий Павлов.  Според политолога Страхил Делийски в \"Денят ON AIR\" скандалите в ОП са продукт на политическото изчерпване на формацията.  \"Тази коалиция няма за какво повече да съществува. Ще са заедно докато съществува перспектива за сегашния кабинет. Струва ми се, че Волен Сидеров вече не си представя политическото си бъдеще в тази коалиция. Заявките, които прави в момента, сочат за автономна представа за политиката\", подчерта той.  В стил ли се превърна предсрочното прекратяване на мандата на кабинетите на Бойко Борисов?  \"Трудно можем да очакваме пълен мандат на този кабинет. Няма да е много трудно Борисов да си намери повод за оставка, но все пак да остане на водеща позиция. Когато си сигурен в определен брой гласове – лесно се влиза в режим на постоянни избори. Ако Борисов довърши мандата си, то избирателите ще търсят сметка за свършеното от ГЕРБ. Ако е полумандат – винаги може да кажат, че времето не им е стигнало\", поясни Делийски. На противоположна позиция застана Павлов. По негови думи никога досега не е имало такова стабилно мнозинство, а предишните хвърляния на оставка са били в коренно различни обстоятелства.  \"Ако Борисов искаше да се отърве от участието на националисти в управлението, то можеше да го направи много по-рано. ЕС няма механизми да попречи на профашистки партии в управлението. Имаме ГЕРБ-ОП, ДПС и \"Воля\", които гласуват когато и както трябва. А половината БСП е само опозиция. Борисов няма причина да прави нови избори\", категоричен бе той.", "date": "2018.05.14", "title": "Скандал след скандал, но клати ли се реално стабилността на \"Патриотите\"?"}
{"url": "https://www.bgonair.bg/denqt-on-air/2018-05-14/nay-ranno-2020-godina-shte-imame-samolet-smyata-anatoliy-velichkov", "text": "\r\n Българските военновъздушни сили ще имат нов самолет не по-рано от 2 години след подписването на договор, а ако държавата проведе успешно процедурата по закупуването до края на тази година, това значи, че 2020 година е най-ранният срок, в който може да се говори за нов изтребител. Това обясни в студиото на Анатолий Величков, заместник-министър на отбраната. По думите му България е подготвила 1,5 милрд. лв за нов самолет. \"Не търсим каквато и да е бойна машина, а търсим изтребител, който да може да извършва работа по въздушни, наземни и морски цели. Да може да работи във всякакви екстремни метеорологични условия. Търсим съвременен изтребител\", категорично заяви Величков пред  . Заместник-министърът на отбраната каза също, че са изпратени покани до 8 участници, които ще предоставят своите предложения на определената стойност, а според личното му мнение F 18 е най-сериозен вариант. Величков каза, че Министерството на отбраната продължава работата и по другите проекти за модернизация на Българската армия.", "date": "2018.05.14", "title": "Най-ранно 2020 година ще имаме самолет, смята Анатолий Величков"}
{"url": "https://www.bgonair.bg/world/2018-05-14/kim-tora-e-noviyat-premier-na-kataluniya", "text": "\r\n Пет месеца след изборите, Каталуния е с нов премиер! Това е Ким Тора - смятан за радикален сепаратист. Номинацията му беше повдигната от бившия регионален лидер Карлес Пучдемон.  Заради това, опозицията го обвинява, че е кукла на конци. Той беше избран след повторен вот в регионалния парламент с 66 гласа \"За\" и 65 \"Против\". Пред депутатите Ким Тора обеща, че ще продължи процеса за независимост на областта, и заговори за паралелни институции на т.нар. \"Каталунска република\".  Като първа реакция испанският премиер Мариано Рахой предложи диалог с новото правителство в Барселона. При все това, не е ясно дали Мадрид ще върне автономията на Каталуния, която беше отнета след незаконния референдум за независимост в края на миналата година.", "date": "2018.05.14", "title": "Ким Тора е новият премиер на Каталуния!"}
{"url": "https://www.bgonair.bg/operatsiya-istoriya/2018-05-14/sergey-antonov-nabeden-za-da-bade-prechupen", "text": "\r\n \"Сергей Антонов е бил избран нарочно като деликатен, тих човек, със семейни проблеми, който да може да бъде пречупен - заяви в предаването  \" по  журналистът Иван Гарелов, разказвайки за процеса срещу българина. На 13 май 1981 година Антонов е обвинен в организиране на покушението срещу папа Йоан Павел Втори.  \"Българската следа“ е пълна измислица. България не е имала никаква полза от подобен атентат\", продължи Гарелов. \"Антонов беше просто нарочена жертва на Студената война, но ние му дължим уважение, защото въпреки натиска той не се пречупи и не предаде родината си\", допълни журналистът.   \"Знамената на Британската империя се покланят в знак на уважение пред един сопотчанин - победителят от Дойран генерал Владимир Вазов. Това става през 1936 година по заповед на фелдмаршал барон Джордж Милн, командвал британските войски на македонския фронт, а след това командващ Имперския генерален щаб\", разказа в \"  по  Григорий Вазов, пряк наследник на рода Вазови.   На 14 май 2018 година честваме 150 години от рождението на великия генерал Владимир Вазов, открояващ се с грижите за войниците си, с тяхната подготовка и с това, че е постигал победите с минимални загуби. Генералът е един от най-добрите кметове на София, благодарение на него е построен рилският водопровод.   Председателят на Съюза на Тракийските Дружества в България Красимир Премянов говори за разорението на българите от Източна и Беломорска Тракия през 1913 година по време на Втората Балканска война. Според някой данни са убити 60000 българи, прогонени са 280000. За Премянов това е едно от първите етнически прочиствания в Европа и България трябва да продължи да настоява клаузите на Ангорския договор от 1925 година да бъдат изпълнени, а тракийците най-накрая да бъдат обезщетени от турска страна.   \r\n ", "date": "2018.05.14", "title": "Сергей Антонов - набеден, за да бъде пречупен"}
{"url": "https://www.bgonair.bg/bulgaria/2018-05-14/kmetat-i-zam-kmetat-na-radomir-na-sad-zaradi-dalaveri", "text": "Дадоха на съд кмета на Oбщина Радомир Пламен Алексиев и зам.-кмета Любка Димитрова. Алексиев е обвинен за това, че в края на 2015 година е преразпределил близо 40 хил. лева.  Парите били предназначена за изграждане и основен ремонт на общински пътища, но вместо това са насочени за ремонт на общински улици в Радомир.  Зам.-кметът Любка Димитрова е обвинена, че е съставила официален документ с невярно съдържание за заплащане на строителни и монтажни работи. Tака вместо 1000 лева, са платени 20 900 лева за ремонта.", "date": "2018.05.14", "title": "Кметът и зам.-кметът на Радомир на съд заради далавери"}
{"url": "https://www.bgonair.bg/bulgaria/2018-05-14/64-hil-chetvartoklasnitsi-se-potiha-na-matura-po-matematika", "text": "Голямото препитване на най-малките продължава днес с изпит по математика. Тази година изпит държат близо 64 000 четвъртокласници.  Тестът включва 16 затворени и 3 отворени въпроса. Четвъртокласниците разполагат с един учебен час за работа върху задачите.  С резултатите от изпита учениците може да кандидатстват за обучение в прогимназиален етап в профилираните гимназии с профил \"Математически\" и \"Природни науки\", а тежестта при балообразуването се определя от конкретното училище, поясниха от Министерството на образованието.", "date": "2018.05.14", "title": "64 хил. четвъртокласници се потиха на матура по математика"}
{"url": "https://www.bgonair.bg/bulgaria/2018-05-14/kitaytsi-iskat-da-stroyat-tunel-pod-shipka", "text": "Китайският конгломерат \"СИТИК Констракшън\" проявява инвестиционен интерес към изграждането на тунела под Шипка и автомагистралата Русе – Велико Търново. Това стана ясно на среща днес на регионалния министър Николай Нанков с представители на китайската компания, съобщи пресцентърът на Министерството на регионалното развитие и благоустройството. Обсъден е вариант за подписване на меморандум за сътрудничество с параметри за публично-частно партньорство, пише . Според Нанков за напредъка на бизнес отношенията между България и Китай ще допринесе и предстоящият форум във формат 16+1 в София. Припомняме, че в процес на строителство е тунел с дължина 540 м на обхода на Габрово, който ще води до бъдещия този под Шипка. За тунела под историческия връх обаче не е осигурено финансиране въпреки обещанията на две правителства, няма конкретен проект и срокове за реализация на идеята.", "date": "2018.05.14", "title": "Китайци искат да строят тунел под Шипка"}
{"url": "https://www.bgonair.bg/bulgaria/2018-05-14/neizplateni-zaplati-izkaraha-meditsi-ot-vratsa-na-protest", "text": "Медици от местната болница във Враца излязоха на пореден протест, заради забавени с месеци заплати и опасността от фалит на лечебното заведение.  Като част от демонстрациите, те замеряха с яйца заместник-здравния министър Жени Начева.  Тя пристигна, за да представи новия директор на болницата и да успокои протестиращите, че заплатите ще бъдат изплатени.  От Здравното министерство съобщиха - февруарските заплати вече са изплатени, тези за април -до края на този месец!", "date": "2018.05.14", "title": "Неизплатени заплати изкараха медици от Враца на протест"}
{"url": "https://www.bgonair.bg/bulgaria/2018-05-14/pernichanin-napalni-konteyner-s-knigi-na-balgarski-klasitsi", "text": "Жителите на Перник са възмутени от нетипична гледка. Книги на български автори класици били хвърлени от неизвестен перничанин в контейнер. За това сигнализира във Facebook възмутен потребител.  Постът за кратко беше споделен десетки пъти, коментарите изобилстваха от всякакви обиди към \"героя, изчистил библиотеката си\", до желание книгите да бъдат взети.  Малко след като постът наистина нажежи до червено социалната мрежа стана ясно, че с много усилия и ровене в контейнера книгите са били събрани и прибрани. Или поне по-голямата част от тях.  Не е ясно кой ги е прибрал и къде ще отидат, но със сигурност книгите ще имат по-добра съдба от това да бъдат на бунището.", "date": "2018.05.14", "title": "Перничанин напълни контейнер с книги на български класици"}
{"url": "https://www.bgonair.bg/bulgaria/2018-05-14/vas-dade-hod-na-deloto-za-promyana-na-plana-za-upravlenie-na-park-pirin", "text": "\r\n Мълчалив протест в подкрепа на Пирин започна пред сградата на Върховния административен съд, където по-рано днес беше даден ход делото за промяната на плана за управление на парка. То изправя един срещу друг Министерския съвет и природозащитници. Като страни бяха присъединени Министерството на околната среда и водите от страна на МС, а към природозащитниците се присъедини Тома Белев. Делото е срещу решението на Министерски съвет от декември миналата година, с което, според екозащитни организации, се позволява строителство в 48% от територията на националния парк.  От тогава до сега имаше много протести за и против строителството, като недолството си двете страни изразяват и днес пред сградата на Върховния административен съд.  Според министъра на околната среда и водите Нено Димов обаче строителни дейности се позволяват в буферната зона на парка от 2%, а на останалата част от територията ще могат да се извършват само водохващания за питейни нужди. Двете страни днес дадоха знак и за възможен диалог по между си.", "date": "2018.05.14", "title": "ВАС даде ход на делото за промяна на плана за управление на парк \"Пирин\""}
{"url": "https://www.bgonair.bg/bulgaria/2018-05-14/mazh-zastrelya-kotkata-si-i-ya-izhvarli-v-kosh-za-bokluk", "text": "Мъж разстреля домашната си котка в двора на дома си в село Петрино, община Омуртаг, и я изхвърли на боклука. Сигнал за стореното подал негов съсед, съобщиха от полицията в Търговище. В петък 48-годишният мъж убил животното, а трупа изхвърлил в кош за боклук в центъра на селото, предаде  . Полицията установила, че котката е умъртвена в двора на къщата със законно притежавана пушка \"Байкал МП-27 ЕМ\", 12-и калибър. По случая е образувано досъдебно производство по член от Наказателния кодекс. Извършителят го грозят до 3 години затвор и глоба от 1000 до 5000 лв.", "date": "2018.05.14", "title": "Мъж застреля котката си и я изхвърли в кош за боклук "}
{"url": "https://www.bgonair.bg/bulgaria/2018-05-14/trima-ot-pazardzhik-pratiha-grak-v-bolnitsata-imali-neuredeni-smetki", "text": "Трима души са задържани за побой над гръцки гражданин в село Аканджиево, съобщиха от Областната дирекция на МВР в Пазарджик. Инцидентът е регистриран в събота, малко след 18:00 часа, когато е възникнал скандал между 43-годишен гръцки гражданин, продължително пребиваващ в страната ни, и група мъже. Спорът бързо прераснал в сбиване, при което е пострадал гъркът. Наложило се той да бъде транспортиран и настанен в МБАЛ-Пазарджик с фрактура на черепа. На мястото пристигнали дежурни служители от Районно управление на МВР-Септември и участъка в Белово, които предприели действия по разследване на случая. Установено е, че мъжете са се познавали покрай съвместната им работа в чужбина. Те обаче имали неуредени отношения още от тогава, които били в основата на враждата им, предаде  . Установени и задържани за побоя са двама братя на 47 г. и 39 г., както и друг 43-годишен мъж, всичките от съседното село Виноградец. По случая е образувано полицейско производство, разследването продължава под наблюдението на прокуратурата в Пазарджик.", "date": "2018.05.14", "title": "Трима от Пазарджик пратиха грък в болницата – имали неуредени сметки"}
{"url": "https://www.bgonair.bg/life/2018-05-14/obrazovanie-i-biznes-regioni-d-r-rada-stamenkova", "text": "Д-р Радосвета Стаменкова, изпълнителен директор на Българска асоциация по семейно планиране и сексуално здраве (БАСП) на конференцията  . София, 10 май 2018. \r\n  ", "date": "2018.05.14", "title": "Образование и бизнес: региони - Д-р Рада Стаменкова"}
{"url": "https://www.bgonair.bg/reportazhi/2018-05-14/yaytsa-poletyaha-po-obvineniya-za-ubiystvoto-na-nikol-ot-burgas", "text": "\r\n С мълчалив протест пред съдебната зала в Бургас започна делото за убийството на 11- годишната Никол. Близките на убитото дете настояват за доживотен затвор за 15-годишния Иван Иванов, а не от 3 до 10 години затвор, както е предвидено от закона.  Преди началото на заседанието Иван беше замерян с яйца от мъж на средна възраст, който беше задържан от съдебната охрана.Днес няма да има присъда, тъй като той не се е признал за виновен. Жестокото убийство беше извършено през август миналото лято в бургаския комплекс \"Меден рудник\". 11-годишната Никол беше прободена с нож в асансьор в жилищен блок. С обвинения за убийството Иван се запознали в интернет.", "date": "2018.05.14", "title": "Яйца полетяха по обвинения за убийството на Никол от Бургас"}
{"url": "https://www.bgonair.bg/life/2018-05-14/obrazovanie-i-biznes-regioni-d2", "text": "Д2: Димитър Кърнев (китара) и Деян Каменов (вокал) за регионите и рока. Конференция  , София 10 май 2018. \r\n  ", "date": "2018.05.14", "title": "Образование и бизнес: региони - Д2"}
{"url": "https://www.bgonair.bg/life/2018-05-14/obrazovanie-i-biznes-regioni-evelina-dzhevietska", "text": "Евелина Джевиецка (Ewelina Drzewiecka) – доктор в областта на културознанието и магистър по богословие, главен асистент в Кирило-Методиевския научен център към БАН и в Института по славистика на Полска академия на науките. Изследва българска култура и литература в контекста на проблемите на модерността, история на идеите и културния трансфер. Лекция на конференцията  , София, 10 май 2018 \"Региони-периферии-центрове. Няколко думи за изследванията на културата\". \r\n  ", "date": "2018.05.14", "title": "Образование и бизнес: региони - Евелина Джевиецка"}
{"url": "https://www.bgonair.bg/life/2018-05-14/obrazovanie-i-biznes-regioni-klimat-dots-rachev", "text": "Доц. Георги Рачев се занимава с въпросите на климата и отражението му върху здравето на човека и икономиката, автор е на десетки статии и книги. Специализира в Изменение на климата, Възобновяеми енергийни ресурси, Синоптична климатология, Климат и икономика и др. Чуйте лекцията му на конференцията  , София, 10 май 2018. \r\n  ", "date": "2018.05.14", "title": "Образование и бизнес: региони - климат, доц. Рачев"}
{"url": "https://www.bgonair.bg/life/2018-05-14/obrazovanie-i-biznes-regioni-poslanik-knobel", "text": "Посланикът на Конфедерация Швейцария във България Денис Кнобел за дуалното обучение и проекта Домино. Конференция  , София, 10 май 2018. \r\n  ", "date": "2018.05.14", "title": "Образование и бизнес: региони - Посланик Кнобел"}
{"url": "https://www.bgonair.bg/bulgaria/2018-05-14/boyko-borisov-chichko-gugal-znae-vsichko-tryabva-da-si-pazim-kadrite", "text": "\r\n Технологичният гигант Google ще задълбочи и доразвие връзките си с България. Това стана ясно по време на откриването на обучение за цифровизация на малките и средните предприятия у нас.  На събитието премиерът Бойко Борисов пое ангажимент страната да модернизира технологично училищата, за да бъдат българските деца \"на една скорост\" с децата от ЕС. \"Чичко \"Гугъл\" знае всичко. Трябва да внимаваме \"Гугъл\" да не ни открадне кадрите, защото много често така се случва. Всичко, което си харесат, след това си прибират при тях. Говоря като цяло за всички западни компании\", добави премиерът.", "date": "2018.05.14", "title": "Бойко Борисов: Чичко \"Гугъл\" знае всичко! Трябва да си пазим кадрите"}
{"url": "https://www.bgonair.bg/life/2018-05-14/konferentsiya-obrazovanie-i-biznes-regioni-prof-nikolay-ovcharov", "text": "Археологът, проф. Николай Овчаров за Регионите в древността. Лекция на конференцията  , София,10 май 2018. \r\n  ", "date": "2018.05.14", "title": "Конференция Образование и бизнес: Региони - проф. Николай Овчаров"}
{"url": "https://www.bgonair.bg/life/2018-05-14/obrazovanie-i-biznes-regioni-hristo-gospodinov", "text": "Христо Господинов, преподавател в Американо-Английска Академия-София. РеАкция - Бизнесът в образованието. Презентация по време на конференцията  , София, 10 май 2018. \r\n  ", "date": "2018.05.14", "title": "Образование и бизнес: региони - Христо Господинов"}
{"url": "https://www.bgonair.bg/life/2018-05-14/obrazovanie-i-biznes-regioni-detsata-ot-gimnaziyata-v-svoge", "text": "Ученици 11 и 12 кл, специалности Кетъринг и Производство на сладкарски изделия, професионална гимназия „Велизар Пеев“-Своге с ръководители Искра Кирова и Даниела Гочева, преподаватели по теория и практика.  , \r\n  ", "date": "2018.05.14", "title": "Образование и бизнес: региони - Децата от гимназията в Своге"}
{"url": "https://www.bgonair.bg/bulgaria/2018-05-14/bistryat-mehanizmi-kak-da-se-izplashtat-barzo-zabavenite-zaplati", "text": "Омбудсманът Мая Манолова, представители на Националния осигурителен институт и на Инспекцията по труда, ще обсъждат как да се изплащат бързо и безпроблемно забавени трудови възнаграждения на работници. Идеята е да се осигурят бързи механизми за компенсация на служители, които са станали жертва на некоректни работодатели или несъстоятелни предприятия.  От екипа на омбудсмана припомнят, че вече има възможност работниците да получават забавените си възнаграждения от Фонда за гарантиране на вземанията, а трудовата инспекция може да инициира от тяхно име производство по несъстоятелност срещу некоректен работодател.", "date": "2018.05.14", "title": "Бистрят механизми как да се изплащат бързо забавените заплати"}
{"url": "https://www.bgonair.bg/life/2018-05-14/obrazovanie-i-biznes-regioni-berkovskata-duhova-muzika", "text": "Най-старият оркестър - Берковската духова музика открива конференцията   на 10 май 2018 в София. \r\n  ", "date": "2018.05.14", "title": "Образование и бизнес: региони - Берковската духова музика"}
{"url": "https://www.bgonair.bg/life/2018-05-14/obrazovanie-i-biznes-regioni-plovdiv", "text": "Стефан Стоянов, зам.кмет на Пловдив по образование, бизнес развитие, европейски политики и международно сътрудничество.  , София, 10 май 2018. \r\n  ", "date": "2018.05.14", "title": "Образование и бизнес: региони - Пловдив"}
{"url": "https://www.bgonair.bg/life/2018-05-14/obrazovanie-i-biznes-regioni-kmet-na-gabrovo", "text": "Кметът на Габрово Таня Христова за образователните тенденции в общината.  , София, 10 май 2018. \r\n  ", "date": "2018.05.14", "title": "Образование и бизнес: региони - кмет на Габрово"}
{"url": "https://www.bgonair.bg/sutreshen-blok/2018-05-14/v-balgariya-nyama-svoboda-na-slovoto-smyata-bit-razsledvasht-zhurnalist", "text": "\r\n В последната класация на \"Репортери без граници\" България падна до 111 място по свобода на словото. Според разследващия журналист Христо Гешов от Червен бряг подобна свобода у нас въобще няма. Той самият е направил редица разследвания, свързани с обществени поръчки и европейски средства в общината, и по думите му именно работата му е повод за нападението срещу него от края на миналата седмица, след което той се е разминал само с натъртвания. \"Един журналист, когато си е свършил работата и получава подобен род заплахи, той я е свършил добре\", отбеляза Гешов пред Bulgaria ON AIR. Журналистът от Червен бряг дори каза, че когато става въпрос за свобода на словото, в по-малките райони няма как да се говори за такова нещо, защото там общините си купуват медии и при това законно. \"Аз съм работил с този кмет, правил съм редица разследвания. Много добре разбирам, че след тези мои разследвания и сигнали, които съм подавал до Специализираната прокуратура и до други компетентни органи, ножът буквално опира до кокала\", каза Хрсито Гешов в студиото на \"България сутрин\". Той беше категоричен, че нападението срещу него няма да го спре да прави своите разследвания за злоупотреби с европейски и общински средства в Червен бряг.", "date": "2018.05.14", "title": "В България няма свобода на словото, смята бит разследващ журналист"}
{"url": "https://www.bgonair.bg/sutreshen-blok/2018-05-14/narkotitsite-v-uchilishtata-bili-neshto-obichayno-vlastta-nekompetentna-da-se-spravi", "text": "\r\n Ученик в 11 клас в Американския колеж беше спипан в училище със значително количество наркотици. Сигналът, че възпитаник на колежа притежава наркотици, бил подаден от ръководството на училището в 7-мо РПУ.  На този фон стана ясно, че дизайнерската дрога измести хероина на пазара. Само за една година са засечени над 60 нови наркотици на пазара, отчете вътрешният министър Валентин Радев. \"Навсякъде в училищата има наркотици. Това е нещо обичайно. При положение, че те са забранени, децата повече искат да се докоснат до тях - до нещо забранено. Всичко зависи от семейната среда\", категоричен бе експертът по наркотици д-р Юлиан Караджов в студиото на \" \". Според него от 20-30 години се забелязват малки групи, които продават наркотични вещества и не могат да бъдат хванати. \"Властта е твърде некомпетентна да се справи с проблема. Законът не е добър. В една нормална страна властите не просто сядат да пишат закони и наредби. Събира се комисия от експерти, пише се доклад и се излиза с препоръки\", твърди експертът по наркотици пред . По думите му срещу наркотиците в училище трябва да има смислена превенция, а не да се вземат строги и безсмислени мерки, които ще бъдат нарушавани.", "date": "2018.05.14", "title": "Наркотиците в училище били нещо обичайно! Властта - некомпетентна да се справи"}
{"url": "https://www.bgonair.bg/sutreshen-blok/2018-05-14/tazhna-konstatatsiya-ot-alpinist-tryabva-da-priemem-che-boyan-e-ostanal-tam", "text": "\r\n , коментира алпинистът и планински спасител  . Невъзможно е да оцелеете толкова време в цепнатина без кислород, подчерта той и прибави диабета, от който страда изчезналият ни в Хималаите алпинист, и изключително ниската температура към обстоятелствата, които утежняват ситуацията. \" \", подчерта той и добави, че трябва да се отдаде дължимото на институциите в България, Китай и Непал, които по думите му доста бързо са се организирали за спасителна операция.  се съгласи, че обстановката е много тревожна. По думите ѝ опасностите по терена към върха са много - лавинната опасност, големите цепнатини...  \" \", отбеляза тя  . Припомняме, че вчера спасители намериха инсулина на Боян Петров и една от тениските му. Жената до алпиниста Радослава Ненова призова спасителите да не продължават търсенето му до върха, но в интервю за Bulgaria ON AIR майката и сестрата на Боян настояха издирването да продължи. Двете жени вярват, че той все още е жив. \" \", каза още Елисавета Първанова. \r\n Организаторът на експедицията Деян Петков обяви в телефонен разговор пред Bulgaria ON AIR, че екипите няма да продължат търсенето на Боян до върха. \"Още вчера стана ясно, че наземният екип няма да отиде до върха. Считаме, че е безсмислено да се ходи по-нататък\", посочи той и добави, че са набелязани други места по-надолу, където търсенето ще продължи. В момента времето не е подходящо за хеликоптерите. Последният ден в търсенето ще дойде с края на хубавото време след 1-2 дни, стана ясно още от думите му.  ", "date": "2018.05.14", "title": "Тъжна констатация от алпинист: Трябва да приемем, че Боян е останал там..."}
{"url": "https://www.bgonair.bg/sutreshen-blok/2018-05-14/demonstratsii-po-bezopasnost-predi-ludite-abiturientski-balove", "text": "\r\n Отново идва време за емоциите на абитуриентите, които всяка година измислят все по-нестандартни начини да демонстрират еуфорията от завършването на средното си образование. По този повод експерти провеждат демонстрации по безопасност в столичното 51 СОУ \"Елисавета Багряна\". Идеята е да се напомни на абитуриентите, че трябва карат внимателно, да не излизат през прозорците на колите и винаги да слагат колани, за да избегнат инцидентите. \"Не сме имали тежки инциденти, но искаме и да ги предотвратим. Считаме, че тази инициатива е чудесна, тъй като един час гледане на нещо е по-полезно от 100 часа говорене за това нещо. Тези демонстрации имаха голям ефект\", коментира директорът на 51 СОУ Асен Александров пред Bulgaria ON AIR. Автомобилният състезател Димитър Илиев демонстрира последствията от липсата на предпазен колан посредством симулатор за преобръщане. \"В България имаме доста ниска култура на използването на предпазните колани, особено на задните седалки. Истината е, че няма значение дали се возим отпред или отзад - коланът е еднакво важен за пътниците. 50% от всички хора в инвалидни колички са вследствие на ПТП\", каза Илиев за зрителите на \"България сутрин\". Той подчерта, че най-важното за експертите е да убедят абитуриентите , че начинът, по който се возят, е изключително опасен за тяхното здраве.  \r\n  ", "date": "2018.05.14", "title": "Демонстрации по безопасност преди лудите абитуриентски балове"}
{"url": "https://www.bgonair.bg/life/2018-05-14/obrazovanie-i-biznes-regioni-encho-keryazov", "text": "Световноизвестният акробат Енчо Керязов за Фондация Енчо Керязов във видеопослание за конференцията  , София, 10 май 2018. \r\n  ", "date": "2018.05.14", "title": "Образование и бизнес: региони - Енчо Керязов"}
{"url": "https://www.bgonair.bg/sutreshen-blok/2018-05-14/sestrata-na-boyan-petrov-ne-mu-e-doshlo-vremeto-zhiv-e-i-shte-se-varne", "text": "\r\n Боян е жив! Цялото семейство изпращаме позитивна енергия, той ни усеща по някакъв начин. Сигурна съм, че той ще се върне. Шерпите са тези, които ще го намерят на тази височина. Това сподели сестрата на изчезналия в Хималаите алпинист Боян Петров в интервю пред Bulgaria ON AIR. Александра подчерта, че издирването му не трябва да бъде спирано. Припомняме, че вчера жената до изчезналия ни алпинист Радослава Ненова призова спасителите да не рискуват живота си и да не се изкачват до върха. По-късно спасителите откриха инсулина на Боян и една от неговите тениски. Боян Петров е направил всичко необходимо, но обстоятелствата са попречили и са довели до изчезването му, смята неговата майка Ангелина.  Двете са на мнение, че Боян Петров не е на върха, а някъде встрани и търсенето трябва да продължи. Тя сподели, че е много доволна от спасителната акция и по думите ѝ хората полагат всички усилия за да го намерят. Ангелина и Александра не комуникират с Радослава Ненова. Двете споделиха, че тя не им се обажда и получават информация за спасителната акция единствено от медиите. \"Много е силен психически и само това може да го спаси\", категорична бе майката на Боян Петров.", "date": "2018.05.14", "title": "Сестрата на Боян Петров: Не му е дошло времето, жив е и ще се върне!"}
{"url": "https://www.bgonair.bg/life/2018-05-14/videozapisite-ot-konferentsiyata-obrazovanie-i-biznes-regioni", "text": "Видеозаписите на презентациите от конференцията Образование и бизнес: Региони, София, 10 май 2018. \r\nМузика и региони   \r\nАктивното сътрудничество на община Габрово с образователните институции и бизнеса \r\nОбразованието и бизнесът в Пловдив \r\nРазвитието на регионите през древността \r\nДомино ефектът за регионите \r\nРегиони – периферии – центрове \r\nФондация Енчо Керязов и младите таланти \r\nШоколадово изкушение \r\nЗа регионите и хората – етно-демографско есе с елементи на здравна превенция \r\nКлимат и региони \r\nРеАкция - Бизнесът в образованието \r\nОбразование в Испания \r\nРок и региони", "date": "2018.05.14", "title": "Видеозаписите от конференцията Образование и бизнес: Региони"}
{"url": "https://www.bgonair.bg/sutreshen-blok/2018-05-14/izdava-li-smartni-prisadi-nzok-s-bavene-na-dokumenti", "text": "\r\n Миналата седмица стана известен нов смъртен случай, след като пациент не е могъл да си доплати за лечение. Възрастна жена в София почина, защото не дочака поставянето на аортна клапа. Семейството на пациентката е трябвало да доплати 10 хиляди лева. До насрочване на дата за операция така и не се стига. От болница \"Св. Екатерина\" обясниха, че Здравната каса е намалила сумите, които отпуска за тези медицински изделия и оттам се стига до разликата, която трябва да се доплаща. Фирмите, с които болницата работи не са съгласни да доставят клапите на по-ниски цени. От лечебното заведение дори заявиха, че те са се информирали за намаляването на цените след 1 април от сайта на НЗОК, а самото намаление влиза в сила от 1 април. От позицията на касата, която е изпратена до медиите, става ясно, че НЗОК има сключен договор с 6 лечебни заведения, които да поставят на нуждаещите се такава аортна клапа. Ръководителите на тези болници са уверили, че са осигурили медицинското изделие да бъде доставяно на цената, която касата плаща - 40 500 лева. Близките на починалата възрастна жена пък се заканват да съдят Здравната каса в търсене на отговорен за смъртта ѝ, защото жената е чакала близо 4 месеца за поставянето на такава аортна клапа. Радост Теохарова, дъщеря на починалата жена, разказа, че майка ѝ е била включена в списък на чакащите на 4 януари, а до деня на смъртта ѝ на 30 април не е имало решение за това дали жената ще получи аортна клапа. Теохарова дори е на мнение, че от НЗОК умишлено бавят документите и становищата по подобни въпроси. \"НЗОК излиза със становище, че в Европейския съюз при поставянето на такива медицински изделия гражданите доплащат\", каза Радост Теохарова в студиото на \"България сутрин\". Дъщерята на починалата жена допълни още, че семейството ѝ е много доволно от работата на лекарските екипи в болниците, но причината за фаталния край е НЗОК, зад която по думите ѝ стоят дълбоки политически игри. \"Този натиск, който се упражнява, ще доведе до смъртта на хиляди хора. В нашия случай Здравната каса подписа смъртната присъда на нашата майка\", категорична беше Радост Теохарова пред Bulgaria ON AIR. Тя каза още, че случаят с нейната майка няма да е последен. ", "date": "2018.05.14", "title": "Издава ли \"смъртни присъди\" НЗОК с бавенето на документи?"}
{"url": "https://www.bgonair.bg/sutreshen-blok/2018-05-14/sedmitsata-zapochva-s-dazhd-i-niski-temperaturi-vazmozhni-sa-gradushki", "text": "\r\n Денят започва с много облаци, а на места вече превалява и дъжд. Временно облачността над Западна и Централна България ще се разкъса на места в ранните часове, но следобед вероятността за силни превалявания, бури и градушки - особено в Западна България, е голяма. Това каза в студиото на \"България сутрин\" синоптикът Симеон Матев. По думите му температурите през днешния ден ще бъдат в границите между 21 и 26 градуса. Още от сутринта в Източна България слънцето пробива облаците, но в същото време в районите около Странджа се събуждат с най-ниските температури за страната. В Ахтопол и Царево в момента е близо 10-11 градуса. През следващите няколко дни валежите и гръмотевиците ще бъдат често срещано явление. В средата на седмицата се очакват доста мощни валежи в цялата страна. Нормализиране на времето се очаква към четвъртък, петък, когато ще станем свидетели на повече слънчеви часове и по-високи температури.", "date": "2018.05.14", "title": "Седмицата започва с дъжд и ниски температури! Възможни са градушки"}
