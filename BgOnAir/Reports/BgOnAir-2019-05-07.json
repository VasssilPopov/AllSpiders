{"url": "https://www.bgonair.bg/economy/2019-05-07/bitkoynat-se-izkachi-do-nay-visokoto-si-nivo-za-2019-godina", "text": "Биткойнът се изкачи до най-високото си ниво за 2019 г., достигайки границата от 6 хил. долара за първи път от ноември, съобщава  . Най-популярната цифрова валута поскъпва с 5,03% в ранния следобед във вторник до 5906,20 долара по данни на Coin Desk. Повечето от другите криптовалути обаче се търгуват в различни посоки. Биткойнът в момента привлича вниманието на техническите анализатори и инвестиционните компании, след като започна да се възстановя от спада си от 74% през миналата година, който го изпрати под нивото от 4 хил. долара. \"Ставаме свидетели на тестването на нови нива от страна на биткойна\", коментира Джехан Чу, управляващ партньор в Kenetic Capital. Според Чарли Морис, фонд мениджър и създател на сайта ByteTree.com биткойнът ще срещне съпротива в диапазона 6000 – 6500 долара. Април беше изключително добър месец за най-популярната криптовалута, допълва US Today. За сравнение, в началото на миналия месец един биткойн се разменяше за малко над 4100 долара за брой, което прави поскъпване с около 45% за малко повече от месец.  ", "date": "2019.05.07", "title": "Биткойнът се изкачи до най-високото си ниво за 2019 година"}
{"url": "https://www.bgonair.bg/kriminalno/2019-05-07/vaorazhen-tiyneydzhar-darzhi-zalozhnitsi-v-zavedenie-vav-frantsiya", "text": "Заложническа ситуация в югозападна Франция. 17-годишен въоръжен младеж държи 4 жени, вързани в квартално заведение в предградие на Тулуза. Те са собственичката на барчето и нейни служителки. Засега властите отхвърлят терористичен мотив. Тийнейджърът нахлул в заведението около 4.15 следобед. Обадил се на полицията, призовал властите да не се намесват и заплашил да нападне заложниците. След това стрелял по пристигналите на място служители на реда, без да рани никого. Не е ясно какви са исканията на младежа, но в някакъв момент той е решил, че ще преговаря. Районът остава отцепен.  ", "date": "2019.05.07", "title": "Въоръжен тийнейджър държи заложници в заведение във Франция"}
{"url": "https://www.bgonair.bg/economy/2019-05-07/apple-razkri-pridobivame-kompanii-na-vseki-2-3-sedmitsi", "text": "Американският технологичен концерн Apple купува нова компания на средно две до три седмици, заяви пред CNBC главният изпълнителен директор на корпорацията от Купертино Тим Кук. Само за последните шест месеца Apple е придобила около 20 до 25 компании, признава Кук. Apple често не обявява тези сделки, тъй като компаниите са малки, а Apple търси предимно таланти и интелектуална собственост\", заяви мениджърът пред CNBC. Агресивният стил на придобивания подчертава огромната покупателна способност на Apple. В своя фискален отчет за второто тримесечие технологичният гигант съобщи за парични средства в размер на 225,4 милиарда долара, което я прави една от най-богатите на кешова наличност компании в света. Apple обеща да допринесе за приходи в размер на 350 млрд. долара за САЩ в продължение на пет години чрез разширявания и данъци върху репатрираните парични средства. След като инвестира в инициативи като новия си кампус за 1 млрд. долара в Остин, Тексас, компанията обръща вниманието и разходите си към други цели, обяви още Кук. \"Ако имаме останали пари, ще видим какво още можем да направим\", каза той. \"Придобиваме всичко, от което имаме нужда, което може да се вмести и има стратегическа цел. И така, придобиваме компания средно на всеки две до три седмици\", допълни той. Харесайте ни във Facebook  Как се прояви тази стратегия през годините вижте в продължението на анализа в ", "date": "2019.05.07", "title": "Apple разкри: Придобиваме компании на всеки 2-3 седмици"}
{"url": "https://www.bgonair.bg/economy/2019-05-07/kitay-razreshi-iznosa-na-upotrebyavani-avtomobili", "text": "Търговският министър на Китай Жон Шан официално разреши износа на употребявани коли от страната, като с това правителството започва още една мярка за подобряване на продажбите на нови автомобили на най-големия пазар в света, съобщава  . Това решение идва след като миналата година пазарът в Китай отбеляза спад за първи път от 90-те години насам. И заради притесненията, че понижението може да продължи, правителството в Пекин прие данъчни облекчения по-рано тази година, за да подкани китайците да продължат да харчат. Разрешението за износ на употребявани автомобили включва десет китайски града и провинции, сред които попадат и Пекин, Шанхай и Гуанджон, като се очаква, че това ще подкрепи автомобилния сектор. Сега предстои търговското министерство да състави списък с компаниите, които ще имат право да изнасят употребявани автомобили, както и да уточни проверките и тестовете, на които тези коли трябва да бъдат подложени преди да заминат зад граница. Анализаторите на китайския пазар определят потенциала на износа на употребявани коли като „огромен” и очакват той да ускори покупките на нови автомобили. Пазарът на автомобили „втора ръка“ в Китай е много по-малък от този на нови коли, което е обяснимо с оглед на развитието на страната. През миналата година в Китай са били изтъргувани 13,82 милиона употребявани коли, което е два пъти по-малко от продадените нови коли – 28,08 милиона, според данните на търговското министерство. \r\nСнимка: Pixabay Харесайте страницата ни във Facebook ", "date": "2019.05.07", "title": " Китай разреши износа на употребявани автомобили"}
{"url": "https://www.bgonair.bg/science/2019-05-07/audi-podgotvya-nov-vodoroden-prototip-avtomobil", "text": "Близо три години след като Audi разкри прототип с водородни клетки, сега германският производител отново готви подобен автомобил. Според информация на изданието \"Autocar\" новият прототип, който трябва да бъде представен по-късно тази година, ще разполага с горивни клетки от шесто поколение. Като причина за решението на Audi да създадат подобен автомобил, се посочва опасението за намаляване на добива и доставките на суровини, нужни за производството на батерии. За изграждането на модела ще бъде подновена програмата h-tron, която бе използвана и преди. Използваната горивна клетка пък ще бъде разработената на базата на споразумение с Hyundai от миналото лято. Ако се стигне до по-мащабно производство, то предполагаемата фабрика, която ще се използва, вероятно ще бъде тази в Некарсулм. Според Брам Шот, главен изпълнителен директор на Audi AG, компанията може да наблегне повече на производството на подобен тип автомобили. Това обаче би могло да се случи около втората половина на следващото десетилетие. Засега все още не са известни технически характеристики на очаквания прототип, но най-вероятно той ще има сходен пробег със своя предшественик - 600 км с едно зареждане, пише  .   Снимка: Pixabay  ", "date": "2019.05.07", "title": "Audi подготвя нов водороден прототип"}
{"url": "https://www.bgonair.bg/economy/2019-05-07/izsledvane-s-tezi-tempove-na-razvitie-shte-dogonvame-es-oshte-44-godini", "text": "България е страната с най-нисък икономически растеж от новите страните в ЕС. Като прибавим към това и инфлацията се оказва, че още 44 години ще са необходими на страната ни, за да достигне средните за Европа темпове на развитие. Това са част от основните изводи от Годишния доклад за икономическото развитие и политики в България за 2019 г. на Института за икономически изследвания при БАН. \r\nДанните показват още, че икономическият растеж на брутния вътрешен продукт /БВП/ е 3,1 процента през 2018 г.  Според изследователите, този темп на икономически растеж, означава, че  сближаването със средния доход на глава от населението на ЕС остава далеч в бъдещето. \"Тези темпове, които постигаме, са крайно недостатъчни\", коментира доц. д-р Виктор Йоцов от Института. Той прогнозира, че ще има леко забавяне на икономическия растеж през 2019 година. Евентуално той може да се възстанови през следващата година. България купува стоки основно от Германия, Русия, Китай, Италия и Турция. Тези пет страни формират 42 на сто от вноса в страната, предаде  . Причината за тези резултати се крие във факта, че основата потребност на българина е от потребителски стоки и българското производство не успява да задоволи нуждите на потребителите и се налага да се внасят такива стоки. \"България се затвърждава като износител предимно на стоки с ниска добавена стойност - основно суровини\",  допълни гл. ас. д-р Недялко Несторов. От Института за икономически изследвания при БАН изтъкват в препоръките на доклада си, че важното за българската икономика е да постигне дългосрочен и траен икономически растеж от минимум 5 процента годишно. Според Института само това би осигурило по-осезаем растеж на доходите и благосъстояниетo.  Харесайте ни във Facebook   ", "date": "2019.05.07", "title": "Изследване: С тези темпове на развитие ще догонваме ЕС още 44 години"}
{"url": "https://www.bgonair.bg/plateni-publikatsii/2019-05-07/biznes-obuchenie-v-tsyal-svyat-s-poshtenska-banka", "text": "Целеви потребителски кредит за бизнес обучения в цял свят, без аналог на пазара у нас, предлага Пощенска банка от този месец. С него могат да се финансират таксите по различни програми като Master of Business Administartion, Executive Master of Business Administaration, Advanced management и др. Новият продукт е създаден в отговор на нарастващия интерес към финансиране на обучения, които отварят пътя към кариерно израстване и развитие, регистриран от банката през последните години.  Продуктът ще бъде представен за първи път на събитието Access MBA, което ще се проведе на 11 май в хотел \"Интерконтинентал\" в София.  \"Образованието е процес, който продължава през целия живот и е реална инвестиция в бъдещето и кариерата. В Пощенска банка винаги поставяме акцент върху него, защото се стремим да създаваме условия за развитие на икономика с висока добавена стойност, базирана на знанието. През последните години отчитаме, че все повече потребители търсят допълнително финансиране, за да покрият разходите си за различни обучителни програми. Решихме да ги подкрепим и създадохме за тях специален продукт, с който ще им е по-лесно да покрият разходите си за обучение. Искаме да им дадем възможност да разгърнат потенциала си, да получат нови знания и компетентности, да разширят мрежата си от контакти, да израснат като способни и отговорни бизнес лидери. Кредитът е изключително подходящ за широк спектър от хора като собственици и мениджъри, IT специалисти, финансисти и др. За тяхно удобство предлагаме и комплексно обслужване и кредитни карти от най-висок клас\", коментират от Пощенска банка. Повече за кредита за бизнес обучение може да научите тук. Той може да бъде заявен в широката мрежа от финансови центрове на Пощенска банка, онлайн на www.postbank.bg, на кратък номер *7224 или след консултация с мобилен банков експерт на Mobile_Network@postbank.bg. ", "date": "2019.05.07", "title": "Бизнес обучение в цял свят с Пощенска банка"}
{"url": "https://www.bgonair.bg/economy/2019-05-07/zamarsitelyat-plashta-ek-v-gotovnost-da-ni-sanktsionira-zaradi-otpadatsite", "text": "Европейската комисия е възложила проучване за прилагането на принципа \"замърсителят плаща\" във всички държави членки на ЕС, включително България, съобщиха от Българска стопанска камара (БСК). Според работодателската организация проучването е завършено и резултатите са в процес на обработка и преценка. \"Комисията няма да се колебае да предприеме действия срещу държавите членки, в които националното законодателство и/или практика не са в съответствие с принципа \"замърсителят плаща\", се казва в писмо от ГД \"Околна среда\" на ЕК, изпратено до Българската стопанска камара. Повод за писмото е жалба до ЕК, заведена от БСК срещу определянето на таксата за битови отпадъци в България на основата на стойността на имота или балансовата стойност на активите, вместо на количеството генерирани отпадъци.  В писмото си ЕК информира, че службите на Комисията са извършили обстойно разглеждане на жалбата и са установили, че българското законодателство предвижда конкретни мерки за прилагане на принципа \"замърсителят плаща\" от 2015 г., но националните власти няколко поредни години отлагат влизането в сила на тези мерки.  Четете повече по темата в  Харесайте страницата ни във Facebook ", "date": "2019.05.07", "title": "\"Замърсителят плаща\": ЕК в готовност да ни санкционира заради отпадъците"}
{"url": "https://www.bgonair.bg/world/2019-05-07/vodeshtata-versiya-za-samoletnata-katastrofa-na-sheremetievo-e-choveshka-greshka", "text": "Водещата версия при разследването на катастрофата на Sukhoi Superjet 100 (SSJ-100) на летище \"Шереметиево\" в Москва е грешка на пилотите, съобщава \"Комерсантъ“. По думите на Светлана Петренко – говорител на Следствения комитет на Русия, съмненията по отношение на пилотите са свързани с действията им при приземяването на лайнера. Те не са изразходвали горивото, поради което самолетът е предприел кацане с много висока скорост, което е довело до \"твърдо приземяване“ и възпламеняване, пише  . Отбелязва се, че в момента пилотите се намират в болница поради отравяне с въглероден оксид. Следствието проверява също така как наземните служби са изпълнили задачите си. Според изданието те може би не са реагирали оперативно на съобщенията за инцидент на летището. На 6 май руското следствие съобщи, че основните версии за разбиването на лайнера се смятат недостатъчната квалификация на пилотите или диспечерите, неблагоприятни метеорологични условия или неизправност на самолета. Беше отбелязано също така, че причина за смъртта на повечето от пътниците на борда е отравяне с продукти на горенето. Самолетът SSJ-100 избухна в пламъци при кацане на летище Шереметиево в Москва на 5 май, припомня Лента.ру. Той е изпълнявал полет от Москва за Мурманск, но е бил принуден да се върне на летището малко след излитането си. По думите на командира и членовете на екипажа самолетът е бил ударен от мълния, след което са възникнали проблеми с радиовръзката и автоматиката е отказала. При катастрофата загинаха 41 души, сред които един член на екипажа, пострадаха 37 души, включително четирима души от екипажа. Харесайте страницата ни във Facebook ", "date": "2019.05.07", "title": "Водещата версия за самолетната катастрофа на \"Шереметиево\" е човешка грешка"}
{"url": "https://www.bgonair.bg/world/2019-05-07/otkriha-telata-na-vsichki-zaginali-na-ruskoto-letishte-sheremetievo", "text": "Откриха телата на всички 41 жертви на самолетната катастрофа на руското летище \"Шереметиево\". Сред загиналите са две деца и 22-годишен стюард, помагал до последно на пасажерите.  Вчера самолет на авиокомпания \"Аерофлот\" се възпламени при аварийно кацане. Все още не е ясно дали пожарът е избухнал преди или вследствие на тежкото приземяване. Според командира на екипажа самолетът бил ударен от гръм, което нарушило радиовръзката на машината.  Прокуратурата разследва няколко версии: недостатъчна квалификация на пилотите и диспечерите, технически проблем и лоши метеорологични условия. Харесайте страницата ни във Facebook ", "date": "2019.05.07", "title": "Откриха телата на всички загинали на руското летище \"Шереметиево\""}
{"url": "https://www.bgonair.bg/world/2019-05-07/turtsiya-provezhda-novi-mestni-izbori-es-ya-razkritikuva", "text": "\r\n Европейският съюз разкритикува решението на Истанбул да проведе нови избори за кмет. Централната избирателна комисия на Турция анулира резултатите от проведените на 31 март избори в най-големия град в страната.  Новият вот е насрочен за 23 юни. А причината за решението е жалба от страна на президента Реджеп Ердоган и неговата \"Партия на справедливостта и развитието\". Според Ердоган е имало нередности по време на гласуването в града.  Жители на Истанбул излязоха по улиците с тенджери и тигани в знак на протест. След оспорваните местни избори Ердоган загуби контрола върху почти всички икономически центрове на Турция. За кмет на Истанбул беше избран кандидатът на опозиционната \"Републиканска партия\" Екрем Имамоглу. Харесайте ни във Facebook ", "date": "2019.05.07", "title": "Турция провежда нови избори в Истанбул - ЕС я разкритикува"}
{"url": "https://www.bgonair.bg/world/2019-05-07/pomilvaha-osadenite-v-mianmar-zhurnalisti", "text": "Двамата журналисти на агенция \"Ройтерс\", които бяха осъдени на седем години затвор в Мианмар, бяха помилвани от президента на страната и освободени. Присъдата им беше за \"нарушаване на закона за държавни тайни\". Ва Лоне и Куав Сое О пледираха невинни по обвиненията.  Двамата бяха арестувани заради работата им по военната операция на Мианмар срещу рохингите в страната - тогава те отразиха убийството на десет рохинги. Те бяха арестувани за получаване на секретни документи, което според свидетел е било нагласена операция на полицията. Тогава \"Ройтерс\" заяви, че двамата мъже не са извършили престъпление и призова те да бъдат освободени.  ", "date": "2019.05.07", "title": "Помилваха осъдените в Мианмар журналисти"}
{"url": "https://www.bgonair.bg/world/2019-05-07/papa-frantsisk-podkrepya-zhelanieto-na-severna-makedoniya-za-prisaedinyavane-v-es", "text": "\r\n Папа Франциск вече е в Северна Македония и косвено подкрепи желанието на страната да се присъедини към Европейския съюз. Така всички тълкуват думите му, произнесени пред македонските власти в президентския дворец в Скопие.  Днешната 10-часова визита е историческа за югозападната ни съседка, където папа пристига на визита за първи път.  Тази сутрин Франциск беше посрещнат от премиера Зоран Заев и президента Георге Иванов. След това Светият отец се помоли пред мемориала на Майка Тереза, която именно той провъзгласи за светица през 2016 година. По-късно отслужи и литургия пред близо 15 хиляди католици на скопския площад \"Македония\".  Франциск е най-високопоставената фигура с посещение в Северна Македония след сключването на споразумението с Гърция за смяна на името. \"Вашата смес от култури и етнически и религиозни идентичности е довела до мирно и трайно съжителство, което може да служи за пример за братско общество, белязано от разнообразието и взаимното уважение. Това е особено важно за засилената ви интеграция сред европейските нации. Надявам се тя да се развие благоприятно за целия регион на Западните Балкани\", посочи папата.", "date": "2019.05.07", "title": "Папата подкрепи Северна Македония за присъединяване в ЕС"}
{"url": "https://www.bgonair.bg/world/2019-05-07/izpisaha-kasiyas-ot-bolnitsata-badeshteto-mu-ostava-neyasno", "text": "\r\n Легендарният вратар Икер Касияс беше изписан от болницата. Той благодари за огромната подкрепа след получения инфаркт, но определи бъдещето си като неясно.  Очакванията на лекарите са да няма повече проблеми за вратаря на \"Порто\". Бившият страж на \"Реал\" (Мадрид) е провел серия от тестове, които показали, че е напълно възстановен. \"Добре съм, но е трудно да говоря за бъдещето. Ще трябва да изчакам няколко седмици или месаца\", сподели Касияс след изписването си от болницата. Четете повече спортни новини в  Харесайте страницата ни във Facebook ", "date": "2019.05.07", "title": "Изписаха Касияс от болницата, бъдещето му остава неясно"}
