{"url": "https://www.bgonair.bg/world/2019-04-23/grupirovkata-nova-ira-poe-otgovornostta-za-ubiystvoto-na-zhurnalistkata-layra-makkiy", "text": "Групировката \"Нова ИРА\" пое отговорност за убийството на журналистката Лайра МакКий. Тя беше простреляна по време на сблъсъци между републиканци и полиция в един от крайните квартали на град Лондондери в Северна Ирландия. От \"Нова ИРА\" определиха случилото се като инцидент и се извиниха на близките и приятелите на журналистката. През последните месеци изблиците на насилие в Северна Ирландия стават все по-чести. Мнозина се опасяват, че това се дължи на все още неясните последици от потенциален Brexit и опасността от твърда ирландска граница. Наблюдава се и повишаване на активността на “Нова ИРА” - групировката, която се противопоставя на мирното споразумение от Разпети петък 1998, когато се слага край на 30-годишните кръвопролития в Северна Ирландия.  ", "date": "2019.04.23", "title": "\"Нова ИРА\" пое отговорност за убийството на журналистката Лайра МакКий"}
{"url": "https://www.bgonair.bg/economy/2019-04-23/predvaritelnite-danni-na-nsi-dalgat-na-balgariya-e-namalyal-za-2018-godina", "text": "Дългът на България за 2018 година е в размер на 24,430 млрд. лева  и се равнява на 22,6% от от Брутния вътрешен продукт на страната, което е спад в сравнение с 2017 година. Това показват предварителните данни на Националния статистически институт за миналата година. За сравнение, дългът на нашата страна през 2017 година възлезе на 25,9 млрд. лв., или над 25,6% от БВП. Тогава той намаля спрямо предходната 2016-та, когато беше чувствително висок – 29,6%. През 2015 година дългът спадна до 26,2%, а 12 месеца по-рано задълженията на България бяха 26,97% от БВП. Най-нисък дълг имаше през 2013 година  – 17,01%, показват още данните на националната статистика. През миналата година институционален сектор \"Държавно управление\" отчита бюджетен излишък от 2,149 млрд. лева, или 2% от БВП, който стабилно расте през последните години. Само през 2015 г. секторът излезе на минус с 1,7 млрд. лева, а през 2014 г. отбеляза огромен дефицит от 4,5 млрд. лева. Излишъкът в подсектор \"Централно управление\", в който влизат всички държавни предприятия, е в размер на 1,900 млрд. лева, или 1,8% от БВП. Подсектор \"Местно управление\" е излязъл на плюс със 145 млн. лева, а подсектор \"Социалноосигурителни фондове\" отчита излишък от 104 млн. лева. Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.04.23", "title": "Предварителните данни на НСИ: Дългът на България е намалял за 2018 година"}
{"url": "https://www.bgonair.bg/world/2019-04-23/london-s-nov-opit-da-preodolee-krizata-okolo-razvoda-s-bryuksel", "text": "Възобновяват междупартийните преговори за Brexit. Министри от британския кабинет ще се срещнат с високопоставени членове на Лейбъристката партия в опит да преодолеят кризата около развода на Лондон и Брюксел.  Очаква се премиерът Тереза Мей да свика и среща на правителството си на \"Даунинг стрийт\" 10.  Междувременно се очаква Великобритания официално да открие кампанията си за изборите за ЕП на 23 май. Лондон ще участва във вота, тъй като на последния Европейски съвет получи отсрочка за Brexit до 31 октомври. Харесайте страницата ни във Facebook ", "date": "2019.04.23", "title": "Лондон с нов опит да преодолее кризата около развода с Брюксел"}
{"url": "https://www.bgonair.bg/denqt-on-air/2019-04-23/pravilniyat-pat-za-volodimir-zelenski-e-da-gleda-interesa-na-ukrayna", "text": "\r\n Володимир Зеленски спечели президентските избори в Украйна. Комедийният актьор без политически опит получи 73% от гласовете, като нанесе съкрушителен удар на сегашния президент Петро Порошенко, който получи едва 25,5%. \"Това, че си бил комик не те прави негоден за президент и политик. Ако това е било професията ти, не значи, че не може да имаш политическо призвание. Едното не определя другото\", категоричен бе политическият анализатор Георги Киряков в студиото на \" \". По думите му украинците са се доверили на Володимир Зеленски, тъй като са искали да повярват на човек, който ще промени системата и ще се справи с циклещата от години корупция и трудна среда в Украйна. \"Единственият правилен път за новия президент е да се обърне към украинците. Да гледа повече към интереса на Украйна\", заяви Киряков пред . Политическият анализатор коментира, че е важно какви ще са първите действия, които ще предприеме новият президент и дали ще изпълнява обещанията си, както и какъв ще бъде екипът му и дали те ще са проруско или прозападно настроени. Според него Зеленски трябва добре да помисли, че е нужно да балансира между зависимостта на Украйна от руски ресурси и желанието на част от украинския народ тотално да се скъсат отношенията между двете страни. \"Наистина е много труден балансът между интересите, които клатят стабилността в държавата. Украйна ще продължи да има вътрешнополитически проблеми заради близостта си с Русия и желанието на САЩ и Европа да влияят в този регион\", коментира Киряков.  ", "date": "2019.04.23", "title": "Правилният път пред Зеленски бил да гледа интереса на Украйна"}
{"url": "https://www.bgonair.bg/bulgaria/2019-04-23/unss-zaplashen-ot-falit-bez-sredstva-ot-darzhavata-za-noviya-korpus", "text": "\r\n УНСС призова правителството да осигури обещаните средства за нов учебен корпус, за да не се стигне до неплатежоспособност на университета. В отворено писмо от ръководството на УНСС се посочва, че през 2016 г. е започнало изграждането на корпуса. Договорът, който е подписан на 7 декември 2016 г., предвижда неговото строителство да бъде завършено в 30-месечен срок, т.е. на 7 юни 2019 г. Той е сключен след спечелен конкурс, чрез който се осигуряват 4.5 млн. лв. европейско финансиране по Оперативна програма \"Региони в растеж\". Потвърден е ангажимент за 7.5 млн. лв. съфинансиране от страна на Министерството на финансите чрез Министерството на образованието и науката – по 2.5 млн. лв. за всяка от трите години 2017, 2018 и 2019 г. От УНСС отбелязват, че поради обещаното, но неполучено финансиране от страна на държавата, изпълнението на проекта е спряно през 2018 г. От 19 октомври 2017 г. академичното ръководство сигнализира с писма за забавянето на финансирането, но отговор нямало. \"Има риск сметките на университета да бъдат запорирани, което ще доведе до спиране на изплащането на стипендиите и помощите на студентите и докторантите, на заплатите на преподавателите и служителите\", пише в писмото. От ВУЗ-а изтъкват още, че е необходимо финансирането да се осигури в най-кратки срокове, за да се удължи срокът на проекта. В противен случай ще бъдат загубени 4.5 млн. лв. европейска безвъзмездна помощ, която държавата ще се наложи да връща заедно с лихвите.  ", "date": "2019.04.23", "title": "УНСС заплашен от фалит, без средства от държавата за новия корпус"}
{"url": "https://www.bgonair.bg/bulgaria/2019-04-23/dps-predstavi-evrolistata-si-ofitsialno-peevski-ne-prisastva", "text": "\r\n ДПС официално представи кандидатите си за европейските избори на 26-ти май. Водач в листата е председателят на движението - Мустафа Карадайъ, втори е Делян Пеевски. Следват настоящите евродепутати Илхан Кючук и Искра Михайлова.  На церемонията не присъства единствено Делян Пеевски, чиято последна публична поява бе преди две години, когато положи клетва като депутат в 44-тото Народно събрание. \r\nСнимка: Димитър Кьосемарлиев (Bulgaria ON AIR)  ", "date": "2019.04.23", "title": "ДПС представи евролистата си официално, Пеевски не присъства"}
{"url": "https://www.bgonair.bg/world/2019-04-23/idiiiiiiiiiil-poe-otgovornost-za-karvaviya-velikden-v-shri-lanka", "text": "\r\n \"Ислямска държава\" пое отговорност за нападенията в Шри Ланка, при които загинаха 320 души, а около 500 бяха ранени. Сред тях и 45 деца. Местни медии показаха видеозапис от охранителна камера, на които се вижда един от заподозрените нападатели. Той е с раница на гърба и се отправя към църквата \"Свети Себастиян\". Мястото, на което бяха убити десетки навръх Великден. Днес в страната е обявен ден на траур в памет на жертвите. Харесайте и страницата ни във Facebook ", "date": "2019.04.23", "title": "ИДИЛ пое отговорност за кървавия Великден в Шри Ланка"}
{"url": "https://www.bgonair.bg/bulgaria/2019-04-23/bls-otlichi-sas-stipendii-45-mladi-lekari", "text": "\r\n 45 млади лекари след 4-ти курс бяха отличени със стипендии на официална церемония в Александровска болница. Те ще получават по 100 лв. месечно в рамките на една учебна година. За седма поредна година Българският лекарски съюз подпомага и финансово стимулира развитието на младите лекари в България. Програмата за финансово подпомагане продължава. Тя е целогодишна, а участие могат да вземат специализанти, докторанти и млади лекари до 35 години. А посланието на Българският лекарски съюз и партньорите по проекта към студентите беше ''Останете в България''.  ", "date": "2019.04.23", "title": "БЛС отличи със стипендии 45 млади лекари"}
{"url": "https://www.bgonair.bg/economy/2019-04-23/tesla-shte-konkurira-uber-puska-spodelena-mrezha-ot-robotaksita", "text": "\r\n Главният изпълнителен директор на Tesla Илън Мъск обещава да сдвои технологията за самостоятелно управление с услуга за споделяне, която ще направи безсмислено начинанието да се купуват други коли. Той каза, че до средата на следващата година по пътищата ще има 1 милион коли Tesla, които ще са напълно способни да се управляват сами. По време на продължителна презентация Мъск заяви, че клиентите ще могат да поставят колите си в споделена мрежа от роботаксита, които ще може да се придвижват без шофьори. Сега всички нови автомобили на Tesla се произвеждат със собствен за компанията компютърен чип, който позволява напълно самостоятелно управление. Този чип отговаря на хардуерните изисквания за напълно автономно шофиране според Мъск, който се похвали, че е най-добрият в света.  Tesla ще позволи на собствениците да добавят правилно оборудваните си превозни средства към собственото си приложение за споделено пътуване, което ще има подобен бизнес модел на Uber или Airbnb. Tesla ще взема от 25% до 30% от приходите на тези пътувания, каза още Мъск.  На места, където няма достатъчно хора, които да споделят колите си, Tesla ще предоставя свой специален флот от роботаксита. Харесайте страницата ни във Facebook ", "date": "2019.04.23", "title": "Tesla ще конкурира Uber, пуска споделена мрежа от роботаксита"}
{"url": "https://www.bgonair.bg/sutreshen-blok/2019-04-23/komisiyata-za-zashtita-na-potrebitelite-targovtsite-opitvat-da-hitruvat-po-praznitsite", "text": "\r\n В седмицата преди Великден пазарът е залят от фалшиви намаления, съмнителни хранителни продукти и измамни екскурзии. Същото важи и за дните около Гергьовден. Именно поради тази причина потребителите трябва да пазаруват с повишено внимание. В \" \" председателят на Комисията за защита на потребителите Димитър Маргаритов заяви, че около празниците търговците започват да хитруват, тъй като искат да се възползват от пониженото внимание на хората. Той допълни, че КЗП заедно с Агенцията по храните са засилили проверките по големите търговски вериги, пазарите и тържищата. \"Хората трябва да бъдат бдителни, когато пазаруват, защото по празниците рисковете се повишават. Настроението на потребителите е приповдигнато и се притъпява вниманието им към това, което се предлага като намаления и промоции. Търговците се възползват от това понижено внимание и опитват да хитруват и брандират стоки по специфичен начин. По празниците ще следим за обявяването на цените, етикетирането на стоките\", каза Маргаритов. Председателят на Комисията също така допълни, че често се случва потребителят да бъде заблуден, че купува българско агнешко месо, а то всъщност да е внос. Маргаритов предупреди, че всички етикети на хранителните стоки трябва да са на български. \"Заедно с колегите от Агенцията по храните виждаме, че се правят опити да бъдат неглижирани новите регламенти по отношение на обозначаването на стоките - предимно с печатите за произхода на агнешкото месо. Често ни представят агнешко за българско, а то е внос. Всеки би трябвало да разполага с документи за произхода на стоките, които предлага. Имаме дежурни екипи по празниците. Хората могат да подават жалби и екипите ни ще откликнат, ако има проблеми\", разкри той пред  .   ", "date": "2019.04.23", "title": "Търговците опитват да хитруват по празниците, алармират от КЗП"}
{"url": "https://www.bgonair.bg/economy/2019-04-23/kitay-nastoyava-sasht-da-se-otkazhat-ot-petrolnite-sanktsii-sreshtu-iran", "text": "Китайските власти настояват САЩ да се откажат от едностранните петролни санкции срещу Иран, тъй като такива мерки дестабилизират световния пазар. Това заяви днес говорителят на китайското министерство на външните работи Гън Шуан, цитиран от ТАСС, пише  . \"Китай категорично е против едностранните санкции на САЩ. Действията на американската страна засилват нестабилността в Близкия изток и на международните пазари на енергийни суровини\", заяви той на редовен брифинг. По думите му Китай прави бизнес с Иран, основавайки се на законите и ще защитава правата на китайските компании. През 2018 г. Китай е внесъл 29,27 млн. тона петрол от Иран, което е намаление с 6 процента спрямо предходната година. Техеран е седмият по значимост доставчик на черно злато за Пекин. Вашингтон обяви вчера, че няма да удължи изключенията от санкциите срещу Иран, които даваха възможност на осем държави - Китай, Индия, Италия, Гърция, Япония, Южна Корея, Тайван и Турция - да продължават да купуват ирански петрол. Италия, Гърция и Тайван от ноември, когато САЩ въведоха ограниченията, са спрели да внасят петрол от Иран. Индия търси нови пътища за получаване на петрол след американското решение, заяви министърът на петрола и природния газ Дхармендра Прадхан. \r\nСнимки: Pixabay", "date": "2019.04.23", "title": "Китай настоява САЩ да се откажат от петролните санкции срещу Иран"}
{"url": "https://www.bgonair.bg/world/2019-04-23/sled-silnoto-zemetresenie-spasitelnata-operatsiya-vav-filipinite-prodalzhava", "text": "Продължава спасителната операция след мощния трус от 6,1 по Рихтер, който разтърси Филипините.  Съобщава се за най-малко 9 жертви на земетресението. Ранени са най-малко 30 души.  Срутени са две сгради, под които все още има затрупани хора. Трусът е предизвикал прекъсване на електроснабдяването, което затруднява работата на спасителите.  Земетресението е било усетено и в Манила, разположена на около 100 километра от епицентъра.  Тежко повредено е и Международното летище \"Кларк\", северно от столицата.", "date": "2019.04.23", "title": "След 6,1 по Рихтер: Спасителната операция във Филипините продължава"}
{"url": "https://www.bgonair.bg/world/2019-04-23/nad-1000-sa-arestuvanite-ekoaktivisti-ot-protestite-v-london", "text": "Над 1000 са арестуваните екоактивисти от началото на масовите протести в защита на климата, които блокират Лондон от миналата седмица. Срещу 53-ма души са повдигнати обвинения за нарушаване на обществения ред. Полицията е успяла да прочисти от демонстранти ключови кръстовища. Вчера обаче за час и половина екоактивистите превзеха няколко зали от Лондонския природонаучен музей, в началото на втората седмица на протестни акции. Членове на движението ''Икстинкшън рибелиън'' искат да подчертаят необходимостта от намаляването на вредните парникови газове. Демонстрациите бяха подкрепени и от носителката на Оскар - актрисата Ема Томпсън. Екоактивистите искат преговори с правителството с настояване проблемът с климатичните промени да се превърне в основен приоритет.", "date": "2019.04.23", "title": "Над 1000 са арестуваните екоактивисти от протестите в Лондон"}
{"url": "https://www.bgonair.bg/world/2019-04-23/trus-sled-trus-65-po-rihter-udari-filipinite", "text": "Нов трус от 6,5 по Рихтер разтърси Филипините. За момента не се съобщава за нанесени щети или пострадали хора.  Вчера страната беше ударена от 6,1 по Рихтер. При земетресението загинаха най-малко 11 души. Продължава спасителната операция.  Срутени са две сгради, под които все още има затрупани хора. Трусът е предизвикал и прекъсване на тока. Той беше усетен и в Манила, разположена на около 100 километра от епицентъра. Харесайте страницата ни във Facebook", "date": "2019.04.23", "title": "Трус след трус: 6,5 по Рихтер удари Филипините"}
{"url": "https://www.bgonair.bg/sutreshen-blok/2019-04-23/shest-mesetsa-predi-brexit-kakvo-oznachava-razvodat-za-balgarite-na-ostrova", "text": "\r\n Brexit може и да е отложен до 31 октомври, но мрачната несигурност продължава да тегне над европейските граждани, избрали Острова за свой дом. А какво мислят българите там?  Мария Спирова е редактор в лондонско издание, в свободното си време работи като активист за правата на европейските граждани във Великобритания.  За Спирова най-лошият вариант остава Brexit без споразумение с Общността.  \"Както знаете, свързано е с истинска катастрофа в мирно време, която нито една държава не би трябвало да иска да си причини\", сподели тя пред  Към момента над 3 млн. европейски граждани живеят на територията на Острова. От тях, по данни на българското Министерство на външните работи, близо 200 хил. са наши сънародници. А с какви права ще разполагат тези от тях, които все още нямат британско гражданство, зависи от преговорите между Брюксел и Лондон.  Според Мария Спирова вариантите пред Великобритания са два.  \"Първият е митнически съюз. Ситуация, която означава оставане много по-близо в регулацията на Европейския съюз и за която се смята, че ЕС тук и сега би могъл да се съгласи, само променяйки политическата декларация към споразумението за излизане. Не съм сигурна дали всъщност това е точно така. Знаем само, че това е версията, към която имаше най-малко съпротива в парламента\", отбелязва тя.  А вторият вариант - нов референдум. Още преди европейските лидери да одобрят отсрочката на Brexit.    ", "date": "2019.04.23", "title": "Шест месеца преди Brexit: Какво означава \"разводът\" за българите на Острова?"}
{"url": "https://www.bgonair.bg/world/2019-04-23/evakuatsiya-v-operata-v-sidni-zaradi-iztichane-na-gaz", "text": "Евакуация в Сидни заради изтичане на газ. 500 души са изведени по спешност от операта в австралийския мегаполис и от няколко ресторанта, близо до емблематичната сграда.  На мястото има пожарни екипи, които следят ситуацията. Служители на газовата компания работят по отстраняването на повредата.  Аварията е предизвикана от спукана газова тръба при строителни дейности в района.  ", "date": "2019.04.23", "title": "Евакуираха операта в Сидни заради изтичане на газ"}
{"url": "https://www.bgonair.bg/world/2019-04-23/zapochnaha-masovite-pogrebeniya-sled-terora-v-shri-lanka", "text": "\r\n При засилени мерки за сигурност започнаха първите масови погребения на загинали след кървавите атентати в неделя в Шри Ланка. Броят на жертвите достигна 310 души. Поради тази причина днес е обявен ден на траур в островната държава. Паметта на загиналите бе почетена с 3-минутно мълчание, а знамената в цялата страна са спуснати наполовина. Хората пък отправиха молитви за по-бързото оздравяване на над 500-те пострадали, някои от които са в критично състояние.  Жителите на Шри Ланка продължават да не могат да се отърсят от шока и споделят, че подобно нещо не се е случвало от гражданската война, приключила преди десетилетие. Оцелели от атаките си припомнят ужаса, преживян на най-светлия християнски празник, докато са се молели в храма, разтърсен от мощен взрив. \"Бях на службата с дъщеря ми и съпругата ми. Излязох пръв след края ѝ и чух взрива. Вътре в храма, в локви кръв, лежеше семейството ми. Опитах се да вдигна на ръце детето си и тогава разбрах, че дъщеря ми е мъртва. В краката ми бездиханна лежеше и жена ми\", разказа опечaленият Судеш Колон. Властите в Шри Ланка са задържали 40 души за съпричастност към нападенията в неделя. В полунощ влезе в сила извънредно положение на територията на цялата страна. То дава на полицията и военните извънредни пълномощия – да задържат и разпитват заподозрени, без съдебна заповед. В страната все още е блокиран достъпът до социалните мрежи – мярка, която правителството още в неделя обяви, че ще бъде временна и се въвежда с цел да се спре разпространението на фалшиви новини и дезинформация.   ", "date": "2019.04.23", "title": "Започнаха масовите погребения след терора в Шри Ланка"}
{"url": "https://www.bgonair.bg/direktno/2019-04-23/patsientski-organizatsii-ogranichenie-ot-30-leva-za-lekarstva-palen-absurd", "text": "\r\n Като пълен абсурд определи Евгения Атанасова идеята да бъдат въвeдени финансови ограничения при заплащането на медикаменти от страна на НЗОК. Председателката на асоциацията на пациентите с онкологични заболявания е категорична, че по такъв начин не може да се прилага правилно лечение. \r\nВ предаването   тя обясни, че в момента няма внос на важен изотоп, който се използва за изследвания и диагностициране на рака. Атанасова беше категорична, че държавата е трябвало да предвиди План Б за такива ситуации.    ", "date": "2019.04.23", "title": "Пациентски организации: Ограничение от 30 лева за лекарства - пълен абсурд"}
{"url": "https://www.bgonair.bg/reportazhi/2019-04-23/svarshiha-konsumativite-za-izsledvane-na-onkobolni-pri-samneniya-za-metastazi", "text": "\r\n Свършиха консумативите за изследване на онкоболни при съмнения за метастази. По тази причина пациентите със съмнения за разсейки, ще бъдат изследвани с ПЕТ скенер или ядрено-магнитен резонанс.  В края на миналата година министерството на здравеопазването провежда обществена поръчка за доставка на т.нар. технециеви генератори. Процедурата обаче е частично прекратена, тъй като няма подадена нито една оферта. Така заради липсващия консуматив онкоболните се пренасочват към изследвания с ПЕТ-скенер или ядрено-магнитен резонанс.  Министерството на здравеопазването вече е изпратило указание до всички лечебни заведения, в които се извършва диагностика и лечение на онкологични заболявания. Едно от тях е и \"Александровска\" болница.  Варненската болница \"Света Марина\" също изрази готовност да поеме прегледи с ПЕТ скенер и ЯМР. Там могат да посрещната пациенти от цялата източна България. А междувременно, предстои скоро да бъде обявена и нова обществена поръчка за доставка на изотопи. На пазара, според здравното министерство вече има и фирма, която да ги достави.  Харесайте и страницата ни във Facebook ", "date": "2019.04.23", "title": "Свършиха консумативите за изследване на онкоболни при съмнения за метастази"}
{"url": "https://www.bgonair.bg/denqt-on-air/2019-04-23/ekspert-ne-mozhe-da-ima-hakerska-ataka-varhu-evrovota-zashtoto-u-nas-nyama-elektronno-glasuvane", "text": "\r\n Президентът Румен Радев заяви, че след Европейските избори ще инициира обсъждане да се въведе електронно дистанционно гласуване у нас. Това стана при срещата му с ЦИК преди дни, въпреки че електронното гласуване трябваше отдавна да е възможно и у нас, а на няколко пъти вече е отлагано. Темата със сигурността на вота, ако той е електронен, е полемична от много време. Експертът по киберсигурност Спас Иванов успокои всички граждани от ефира на , че у нас няма как да има хакерски атаки върху самия вот на 26 май, защото няма електронно гласуване и фактически няма какво да атакуват хакерите.  допълни Иванов. Експертът допълни още, че у нас са изхарчени много пари за електронно правителство и управление, но действат едва 10% от него. По думите му парите, които са дадени за дигитализацията в България, са почти колкото са инвестирани в Естония, която е водеща в това отношение. Спас Иванов посочи именно това като пречка пред въвеждането на електронното гласуване в страната ни. , категоричен беше Спас Иванов пред  . Експертът по киберсигурност обясни още, че при въведеното машинно гласуване у нас, няма как да се повлияе на самия вот и върху машината, защото тя не е свързана с интернет. , каза Иванов. По думите му критериите за най-ниска цена при обществените поръчки у нас няма как да гарантират качество в киберсигурността. Експертът добави, че резултатите се виждат с неработещи сайтове на институции и други. Харесайте и страницата ни във Facebook ", "date": "2019.04.23", "title": "Експерт: Не може да има хакерска атака върху евровота, защото у нас няма електронно гласуване"}
{"url": "https://www.bgonair.bg/denqt-on-air/2019-04-23/andrey-slabakov-v-evroparlamenta-ne-mozhesh-da-imash-vyarnost-kam-partiyata-tam-ima-loyalnost-kam-balgariya", "text": "\r\n Може ли политиката да бъде превърната в изкуство? На този въпрос отговаря режисьорът и кандидат за евродепутат от листата на ВМРО Андрей Слабаков. \"Нормалните и разумни хора трябва да казват това, което мислят, защото политическото мрънкане омръзна на всички хора. Аз не правя никакви компромиси и ще говоря каквото мисля. Съгласих се, защото никой не ми поставя условия. Очевидно с ВМРО мислим в една и съща посока, просто са недостатъчно крайни по моите разбирания\", заяви той в студиото на \"Денят ON AIR\". Слабаков посочи, че една от критиките му е към закона за малцинствата, предложен от военния министър Красимир Каракачанов, който определи като \"изключително мек\". По думите му, ако влезе в Европейския парламент, първото нещо, което ще предложи, ще бъде борбата с неграмотността. Слабаков посочи още, че роми, които не се интересуват от децата си, не са хора. Според него трябва да има санкции за тези, които не изпращат децата си на училище. Режисьорът смята, че ние живеем в псевдодемокрация. \"В европарламента не може да имаш вярност към партията, там има лоялност към България\", отсече той пред Bulgaria ON AIR. Слабаков заяви, че първото нещо, което би направил като евродепутат, е да премахне всички гета в Европа. Планът \"Макрон\" той коментира като антикорупционен.  \"Трябва да се сменят поколения, за да има бъдеще за България\", категоричен беше кандидатът за евродепутат. И допълни, че се надява той да даде нещо на политиката, а не тя на него.  ", "date": "2019.04.23", "title": "Андрей Слабаков: В европарламента не може да имаш лоялност към партията, а към България"}
{"url": "https://www.bgonair.bg/bulgaria/2019-04-23/darzhavata-s-plan-za-stroezh-na-nov-zatvor-kray-dupnishko", "text": "\r\n Държавата с план за строеж на нов затвор край дупнишкото село Самораново. На площ от 60 декара ще се изградят обучителен център за надзиратели, както и нов корпус за затвора. Ще бъде разширено и сега действащото затворническо общежитие.  В момента в Самораново присъди изтърпяват около 100 души лишени от свобода. А в Централния софийски затвор за седми път затворници премериха сили в традиционния турнир по бокс.  Един от тях е 43 годишния Матей Боев, който е част от \"кокаиновите крале\" на Евелин Банев - Брендо и братовчед на Гълъбин Боевски. Той обаче се определя като обикновен българин с 4 деца. Не познавал Брендо. Бил в Германия, когато научил, че е осъден в Италия по аферата \"кокаинови крале\" и се прибрал у нас. А днес участва в боксов турнир зад решетките.  \"Тренираме всеки ден, работещите тренираме след 5 часа всеки ден. В четвъртък е ден на бокса...този бокс може да се каже, че не избива агресията. А ти дава да минава по-бързо времето и ти дава време за размисли и за поддръжка\", сподели пред камерата на Bulgaria ON AIR той.  Матей е един от общо 38-те лишени от свобода от цялата страна, които участват в седмия поред боксов турнир.  \"Тук всички влизат, за да спечелят. Те много добре знаят правилата. Знаят дисциплината, не създават никакви проблеми на ръководството, разбираш ли ме...гаранция няма. В болница и затвор няма гаранция\", каза треньорът Цветан Хаджииванов.  \"Водени от мотото на турнира \"С ръкавици срещу насилието, агресията и наркотиците\", той помага за едно по-добро поведение и най-вече превенция върху останалите лишени от свобода. Като във всеки боксов мач, и тук се играят три рунда. Но с продължителност от 2 минути. Представителите на старозагорския затвор традиционно се представят много силно\", допълни директорът на Централния софийски затвор Павел Павлов. ", "date": "2019.04.23", "title": "Планират строеж на нов затвор край дупнишко село"}
{"url": "https://www.bgonair.bg/world/2019-04-23/obyaviha-izvanredno-polozhenie-v-shri-lanka", "text": "В полунощ влезе в сила извънредното положение в Шри Ланка. То беше обявено след новата експлозия вчера, станала по време на обезвреждането на взривно устройство в бус, открит край една от църквите – обект на атаки на Великден. Вчера полицията откри и 87 детонатора на автогара. Днес е обявен и ден на национален траур. На специална церемония ще бъде почетена паметта на жертвите, загинали при серията бомбени нападения в неделя. Извънредното положение дава на полицията и военните извънредни пълномощия – да задържат и разпитват заподозрени без съдебна заповед. Подобна мярка е била въвеждана за последно по време на гражданската война в страната преди десетилетие.  Все още никой не е поел официално отговорност за атаките, но се предполага, че зад тях стои местна ислямистка групировка, свързана с международна мрежа. Задържани са 40 заподозрени, всички граждани на Шри Ланка. При нападенията загинаха 310 души, а над 500 са ранени.  ", "date": "2019.04.23", "title": "Обявиха извънредно положение в Шри Ланка"}
{"url": "https://www.bgonair.bg/bulgaria/2019-04-23/okkonchatelno-sadat-otstrani-ot-dlazhnost-nachalnika-na-noi-silistraa", "text": "Апелативният специализиран съд окончателно отстрани от длъжност началника на НОИ-Силистра Милен Пенчев. Бащата на певицата Тита е обвинен за участие в схема за отпускане на високи пенсии срещу фалшиви документи.  На първа инстанция Специализираният наказателен съд отказа да да отстрани Пенчев. Днешните мотиви за промяна на решението са, че той може да повлияе на разследването.  Милен Пенчев е с мярка \"домашен арест\".  ", "date": "2019.04.23", "title": "Окончателно: Съдът отстрани от длъжност началника на НОИ-Силистра"}
{"url": "https://www.bgonair.bg/bulgaria/2019-04-23/mestan-prodalzhava-da-obzhalva-iska-da-mozhe-da-patuva-v-chuzhbina", "text": "Лидерът на ДОСТ Лютви Местан, който е обвиняем за причиняване на катастрофа, при която загина бебе, обжалва наложената му забрана да напуска страната. Политикът атакува и наложената му парична гаранция, за да излезе от ареста от 10 хиляди лева. Вчера съдът в Кърджали реши да върне отнетата шофьорска книжка на Местан. Миналата седмица за ден той остана и без мярка за неотклонение, докато съдът проверява материалното му състояние, за да прецени размера ѝ. Харесайте и страницата ни във Facebook ", "date": "2019.04.23", "title": "Местан продължава да обжалва - иска да може да пътува в чужбина"}
{"url": "https://www.bgonair.bg/bulgaria/2019-04-23/ekipat-na-otselyavashtiya-bear-grils-e-platil-12-800-leva-globi", "text": "12 800 лева са платените до момента глоби за нарушенията при заснемането на филма на Беър Грилс в Рила. Българската фирма, организирала снимките на известния британски пътешественик и експерт по оцеляване Беър Грилс в националния парк \"Рила\", е платила санкциите по два от наложените три акта за констатирани нарушения. В кадри от филма се вижда как Грилс влиза и плува в Каракашевото езеро, пали огън и лови жаби. От \"Дискавъри\" защитиха Грилс и съобщиха, че при заснемането на епизода снимачният екип е бил придружаван от служители на парка и всяко заснемане е съгласувано с тях. Харесайте и страницата ни във Facebook ", "date": "2019.04.23", "title": "Екипът на оцеляващия Беър Грилс е платил 12 800 лева глоби"}
{"url": "https://www.bgonair.bg/bulgaria/2019-04-23/zddravnoto-ministerstvo-i-kasata-iskat-bolnite-da-se-lekuvat-s-nay-evtinite", "text": "\r\n Здравната каса и Здравното министерство предлагат болните пациенти да започнат да се лекуват с най-евтините медикаменти. Идеята е част от проектонаредба за условията за реда за предписване на лекарства. Целта е да се пести ресурс на Здравната каса чрез въвеждането на т.нар. разходоефективност. Пациентски организации нарекоха това намерение на здравните институции \"геноцид\". На практика вече не лекарите, а Здравната каса ще решава кой тежко болен, със скъпо лекарство над 30 лв., с какво да се лекува. Здравното министерство и НЗОК предлагат принципът за разходоефективност да важи за всички болести, за които се изписва лечение с протокол. Например склероза, диабет, психиатрични и онкологични заболявания.  С въвеждането на този принцип НЗОК ще спести 780 000 лв. Това е под 1% от заложените в бюджета на Здравната каса 1.2 млрд. лв. за медикаменти през тази година.  Ако текстът бъде въведен, Здравната каса ще решава коя е най-ефективната терапия и лекарите ще бъдат длъжни да я изписват на болните. В противен случай ги заплашва глоба от 5000 лв.  От Касата и Министерството на здравеопазването са категорични, че предлаганата промяна няма да наруши правото на пациента на подходящо лечение.   ", "date": "2019.04.23", "title": "Здравното министерство и НЗОК: Болните да се лекуват с най-евтините медикаменти"}
{"url": "https://www.bgonair.bg/reportazhi/2019-04-23/sabaryat-opasnata-stena-na-bivsheto-voenno-podelenie-v-haskovo", "text": "\r\n Започна събарянето на опасната стена в бившето военно поделение в Хасково. Тази сутрин бяха разрушени около 30 метра, а за останалата част от оградата и полуразрушените постройки, от общината обмислят провеждането на обществена поръчка за избор на фирма за събарянето им. Малко преди 8 часа тази сутрин багерът на общината събори опасната ограда на бившата казарма. Районът беше отцепен от Общинска полиция.  За опасните стени жителите на района са подавали множество сигнали. А от 3 години военният имот е собственост на общината. Досега обаче не са предприемани мерки за обезопасяването му. Хората не вярват, че и този път общината ще си свърши работата докрай. Акцията на общината започна, след като преди дни рухна стената на бившето поделение на ул. \"Ком\" и уби човек. Този терен обаче е собственост на Министерството на отбраната, което започна проверка по случая. ", "date": "2019.04.23", "title": "Събарят опасната стена на бившето военно поделение в Хасково"}
{"url": "https://www.bgonair.bg/bulgaria/2019-04-23/lekari-ot-aleksandrovska-bolnitsa-i-roditeli-podkrepiha-protesta-na-meditsite-ot-pediatriyata", "text": "\r\n Лекари от \"Александровска\" болница и родители подкрепиха протеста на медиците от педиатричната клиника \"Проф. д-р Иван Митев\" в София. Както е известно служителите на здравното заведение протестират за втори път, тъй като искат специален статут на болницата, както и отпадането на лимита за хоспитализиране, по-високи заплати и наемането на повече персонал. Лекарите от педиатричната клиника проведоха среща с министъра на здравеопазването Кирил Ананиев, който ги увери, че тя ще получи специален статут, но чак след 2 години. Той също обеща да повиши заплатите на служителите, но това все още не се е случило. Следващият протест на лекарите от педиатрията ще се проведе на 10 май. Медиците също така заплашиха, че тогава ще затворят столичния булевард \"Иван Е. Гешов\".  ", "date": "2019.04.23", "title": "Лекари от \"Александровска\" болница и родители в подкрепа на медиците от педиатрията"}
{"url": "https://www.bgonair.bg/bulgaria/2019-04-23/prokuraturata-shte-proveryava-imoti-na-elena-yoncheva", "text": "\r\n Нова проверка срещу Елена Йончева разпореди върховната касационна прокуратура. Тя идва след като името на водачката на евролистата на БСП, се появи в медийни публикации, че семейството ѝ си е построило къщи за гости край морето с евросредства.  Данните, съдържащи се в онлайн публикация сочат за евентуално извършено престъпление по чл. 248 а ал.3 от НК по повод изградени къщи за гости по проект по мярка 311 \"Разнообразяване към неземеделски дейности“ по Програма за развитие на селските райони /ПРСР/ 2007 – 2013 г., финансирана от Европейския земеделски фонд за развитие на селските райони, но същите са недостатъчни, поради което се налага извършване на проверка от ГДНП. Ще бъде извършена документална проверка на проекта, като на място служители на ГДНП ще извършат и проверка дали къщите за гости се ползват по предназначение. Ще се изискат заверени копия от регистри за настанените туристи за български и чужди граждани, от документацията за регистриране и категоризиране на обектите, информация за заплатените туристически данъци за пренощували туристи.  Ще се изискат от съответното РУ на МВР по местонахождение на къщите за гости справки за постъпилите регистрационни карти за нощували туристи. Ще се провери дали вписаните в регистрите гости действително са посетили проверяваните къщи за гости. Определен е едномесечен срок за извършване на проверката. \r\nСнимка: Димитър Кьосемарлиев (Bulgaria ON AIR)  ", "date": "2019.04.23", "title": "Прокуратурата ще проверява имоти на Елена Йончева"}
{"url": "https://www.bgonair.bg/bulgaria/2019-04-23/piyana-zhena-zad-volana-zabi-kolata-si-v-stalb-na-stolichen-bulevard", "text": "Фрапиращ случай на шофиране след употреба на алкохол в София. Пияна жена катастрофира с автомобила си в стълб на булевард \"Цар Борис\" III, на пешеходния светофар с улица \"Нишава\". За щастие пострадали няма. По първоначална информация тестът за алкохол е отчел над 1,2 промила алкохол в кръвта на водачката.  По автомобила са нанесени значителни материални щети. Пияната шофьорка е задържана за 24 часа. Харесайте страницата ни във Facebook ", "date": "2019.04.23", "title": "Пияна жена зад волана заби колата си в стълб на столичен булевард"}
{"url": "https://www.bgonair.bg/reportazhi/2019-04-23/vandali-potroshiha-pametnitsi-v-parka-skobelev-v-pleven", "text": "\r\n Вандали отново посегнаха на паметници. Този път инцидентът е в Плевен, а обект на посегателството парка, посветен на освобождението на града.  Жертва на вандалските набези са паметници в Скобелевия парк – създаден преди повече от век в памет на загиналите руски герои в боевете на 30 август 1877 г. На парчета е счупен белият мраморен кръст на паметника на Втора артилерийска бригада. Стената на Къщата музей \"Стоян и Владимир Заимови” е напръскана със спрей, пострадали са и няколко лампи. Стойността на щетите се установява. Община Плевен вече е предприела действия по възстановяването на щетите. Извършителите се издирват, но в парка няма видео наблюдение. Жителите на Плевен също осъдиха вандалските посегателства. Мемориалният парк-музей е разположен на мястото, където се водят най-кръвопролитните сражения за Плевен. При щурма през 1877 година там загиват половината от 13–хилядния отряд на генерал Скобелев.  ", "date": "2019.04.23", "title": "Вандали потрошиха паметници в парка \"Скобелев\" в Плевен"}
{"url": "https://www.bgonair.bg/bulgaria/2019-04-23/obedineni-patrioti-ataka-i-partiyata-na-osadenata-ivancheva-se-registriraha-v-tsik", "text": "\r\n \n В последния ден, в който партиите могат да регистрират листите си с кандидатите за евровота, в един и същи час се вписаха партиите на Валери Симеонов, Волен Сидеров и осъдената кметица на столичния кв. \"Младост\" Десислава Иванчева.  \"Имаме пълна мобилизация за предстоящите европейски избори. Естествено, че се борим за присъствие в Европейския парламент. Ако народът каже двама-трима, ще бъдем благодарни\", коментира лидерът на НФСБ Валери Симеонов след регистрацията. Водач на листата е самият той.  На четърто място в листата пък бил българин от ромски произход, по думите на Валери Симеонов. На въпроса дали разделението на \"Обединени патриоти\" няма да навреди на общата кауза, бившият вицепремиер заяви, че вината за това не е в НФСБ. \"Питайте тези заради които се явяваме поотделно\", каза Симеонов. \"Ние сме в тази коалиция, просто защото това беше единствената работеща коалиция за 44-то Народно събрание. Хората са гласували за Народното събрание и за управляващи. В случая става въпрос за гласуване за представители в ЕП\", допълни Валери Симеонов. Преди време стана ясно, че трите формации в \"Обединени патриоти\" - \"Атака\", ВМРО и НФСБ ще се явят самостоятелно на предстоящите избори. Лидерът на Атака Волен Сидеров пък обяви, че НФСБ е била партията, която е предопределила явяването поотделно, като е заявила, че категорично няма да се яви с \"Атака\". По темата \"Апартаментгейт\" Симеонов беше категоричен, че няма да се занимава с \"дребни сметки\". \"И аз, и колегите сме над тези неща. Казал съм си мнението за този скандал, не бих желал да го коментирам и хиперболизирам. Резултатите ще покажат\", допълни той. A в последнит ден, в който партии и коалиции можеха да регистрират листите си за участие в евроизборите, се регистрира и бившият кмет на район \"Младост\" - Десислава Иванчева. Инициативен комитет \"Непослушните\" внесе 5550 подписа в Централната избирателна комисия. Те се надяват осъдената на първа инстанция за корупция Иванчева, да спечели място в европейския парламент и оттам да защитава правата на българските граждани. \r\n  ", "date": "2019.04.23", "title": "\"Обединени патриоти\", \"Атака\" и партията на осъдената Иванчева се регистрираха в ЦИК"}
