{"url": "https://www.bgonair.bg/world/2018-12-06/naprezhenieto-vav-frantsiya-otnovo-eskalira-uchenitsi-blokirat-uchilishta", "text": "Нова ескалация на недоволството във Франция. Протестиращи ученици подпалиха автомобил, блокираха училища и влязоха в сблъсъци с полицията. Органите на властта са използвали сълзотворен газ срещу част от демонстрантите. Основната сграда на Сорбоната също беше затворена заради мерки за сигурност. От няколко дни учениците започнаха да взимат участие в протестите на движението на \"жълтите жилетки\" срещу икономическите реформи. Френската левица съобщи - внася вот на недоверие към кабинета. А протестите се очаква да продължат и този уикенд, Близо 65 хиляди полициаи и жандармерия ще бъдат мобилизирани за демонстрациите в събота. ", "date": "2018.12.06", "title": "Напрежението във Франция отново ескалира: Ученици блокираха училища"}
{"url": "https://www.bgonair.bg/bulgaria/2018-12-06/izdirvat-reyndzharka-ot-61-va-brigada-izcheznala-e-bezsledno", "text": "\r\n Втора седмица идирват 40-годишна военнослужеща в 61-ва Стрямска механизирана бригада. Десислава Стоянова е дългогодишен служител във военното поделение, разведена е, живее сама и има дете.  От две седмици тя не се е появявала на работа и не е влизала в контакт с колегите си.  При опит да бъде открита, от \"Военна полиция\" са установили, че апартаментът ѝ е отключен, а мобилният ѝ телефон се зарежда на масата. Автомобилът на жената липсвал от паркинга пред блока.", "date": "2018.12.06", "title": "Издирват рейнджърка от 61-ва бригада, изчезнала е безследно"}
{"url": "https://www.bgonair.bg/world/2018-12-06/arestuvaha-finansoviya-direktor-na-huawei-v-kanada-po-iskane-na-sasht", "text": "Арестуваха финансовия директор на китайската технологична компания Huawei в Канада. Задържането е по искане на САЩ, а причините за ареста са възможни нарушения на санкциите срещу Иран. Мън Уандзоу ще бъде изправена пред съда за екстрадиция в САЩ. Посолството на Китай в Канада осъди решително ареста на Мън и поиска тя да бъде освободена незабавно. От компанията заявиха, че не са знаели за предполагаемите незаконни дейности на финансовата им директорка. Властите в САЩ разследват Huawei поне от 2016 година за предполагаемо продаване на американски стоки на Иран и други страни в нарушение на законодателството на Вашингтон за износа и санкциите. Според анализатори арестът може да обтегне отношенията между Вашингтон и Пекин само дни, след като Доналд Тръмп и Си Дзинпин се договориха за временно прекратяване на търговската война.  ", "date": "2018.12.06", "title": "Арестуваха финансовия директор на Huawei в Канада по искане на САЩ"}
{"url": "https://www.bgonair.bg/world/2018-12-06/arestuvaha-finansoviya-direktor-na-huauey-v-kanada", "text": "Арестуваха финансовия директор на китайската технологична компания \"Хуауей\" в Канада. Задържането ѝ е по искане на САЩ, а причината - възможни нарушения на санкциите срещу Иран.  Мън Уандзоу ще бъде изправена пред съда за екстрадиция в САЩ. Посолството на Китай в Канада осъди ареста на Мън и поиска тя да бъде освободена незабавно.  От компанията заявиха, че не са знаели за предполагаемите незаконни дейности на финансовата им директорка. Властите в САЩ разследват \"Хуауей\" поне от 2016 г. за предполагаемо продаване на американски стоки на Иран и други страни - в нарушение на законодателството на Вашингтон за износа и санкциите.  Според анализатори, арестът може да обтегне отношенията между Вашингтон и Пекин само дни след като Доналад Тръмп и Си Дзинпин се договориха за временно прекратяване на търговската война.", "date": "2018.12.06", "title": "Арестуваха финансовия директор на \"Хуауей\" в Канада"}
{"url": "https://www.bgonair.bg/world/2018-12-06/nad-1-mlrd-patnitsi-sa-leteli-v-es-prez-2017-godina", "text": "През 2017-а година броят на транспортираните по въздух пътници в ЕС е надминал 1 милиард, като България е сред страните, отчели най-солиден ръст на превозваните по въздуха пасажери, а преминалите през летище \"София\" пътници са нараснали с над 30%, показват данни на Европейската статистика. През миналата година в рамките на Европейския съюз са пътували по въздух 1,043 милиарда пътници, което е със 70,5 милиона (или със 7%) повече в сравнение с 2016-а година и с цели 39% над техния брой през 2009-а година. Евростат отбелязва, че през този период въздушният пътнически транспорт в ЕС се увеличавал постоянно. Транспортираните по въздух в рамките на ЕС през 2017-а година представлява почти половината (47%) от общия въздушен пътнически транспорт в съюза, извън Европейския съюз - над една трета (36%), докато националният въздухоплавателен транспорт е бил под една четвърт от общия брой на пътувалите по въздух пасажери (или 17%). Най-голям брой пътници през миналата година е отчетен в Обединеното кралство (265 милиона пътници), следвано от Германия (212 млн.), Испания (210 млн.), Франция (154 млн.) и Италия (144 млн.). Според Евростат е отчетено повишение на броя на пасажерите във всички страни - членки на ЕС. В същото време най-силен ръст спрямо година по-рано на броя на транспортираните по въздух пътници е отчетен в Словения (повишение с 20%), следвана от България, Люксембург, Естония и Чехия (повишения с по 19%) и Румъния, Хърватия и Малта (с 18%). Според данните на Евростат общият брой на транспортираните по въздух пътници в България е достигнал през 2017-а година 11,093 милиона (повишение с 19% спрямо 2016-а), като едва 280 хиляди от тях са били превозвани само в рамките на нашата страна, 8,508 милиона - в рамките на ЕС и 2,304 милиона извън рамите на Съюза. Европейската официална статистика представи и данни, според които най-натоварено и през 2017-а година е било лондонското летище \"Хийтроу\" с близо 78 милиона пътници, преминали през него (повишение с 3% спрямо 2016-а година), следвано от парижкото летище \"Шарл де Гол\" (69 милиона и повишение с 5%), летище на Амстердам - \"Схипхол\" (68 милиона пътници и увеличение с 8%), немското летище Франкфурт на Майн (64 милиона и повишение с 6%) и мадридското летище \"Барахас\" (52 млн. броя пътници и повишение с 6% спрямо година по-рано). Въпреки че през българското основно летище \"София\" през 2017-а година са преминали по-скромните на пръв поглед 6,478 млн. броя пътници, което му отрежда 63-та позиция в рамките на ЕС, това представлява ръст с цели 30,5% спрямо година по-рано. По този показател летище \"София\" е лидер в рамките на ЕС, като на второ място е летището на Варшава \"Фредерик Шопен\", което е обслужило през миналата година 15,757 млн. пътници, но това представлява увеличение с \"едва\" 22,7% спрямо 2016-а година.", "date": "2018.12.06", "title": "Над 1 млрд. пътници са летели в ЕС през 2017 година"}
{"url": "https://www.bgonair.bg/bulgaria/2018-12-06/mezhdu-2-i-8-godini-zatvor-mozhe-da-poluchi-mazhat-nahlul-v-prezidentstvoto", "text": "\r\n 72-годишният мъж, който се опита да влезе с огнестрелно оръжие в сградата на президентството получи най-тежката мярка за неотклонение \"задържане под стража\".  Сашко Игнатов може да получи между 2 и 8 години затвор. Перничанинът вече е осъждан за убийство, а пистолетът, с който се опита да влезе при държавния глава, е на съпругата му.  \r\nАдвокатът му пък поиска най-леката мярка за неотклонение \"подписка\".  Игнатов обясни пред съда, че тежкото здравословно и финансово състояние го е накарало да направи това - не искал да заплашва президента, а просто да бъде чут.  Защитата ще обжалва наложената мярка следващата седмица.", "date": "2018.12.06", "title": "Между 2 и 8 години затвор може да получи мъжът, нахлул в президентството"}
{"url": "https://www.bgonair.bg/denqt-on-air/2018-12-06/zakonat-za-lichnata-pomosht-e-uspeh-za-tsyaloto-obshtestvo-zayavi-sotsialist", "text": "\r\n Приетият днес Закон за личната помощ е успех не само за хората с увреждания. Той е успех за цялото общество, тъй като идва от народа. Обществото ни се събуди. Протестиращите майки показаха, че когато имаш кауза и сили да я следваш, то тя може да се осъществи. Това коментира в студиото на   депутатът от БСП Виолета Желева. Парламентът днес прие окончателно промените в Закона за личната помощ, който е част от новата нормативна уредба за хората с увреждания. Инициативата за него под мотото \"Системата ни убива\" е на майки на деца с увреждания с участието на омбудсмана Мая Манолова. Майките обявиха, че прекратяват протеста и ще премахнат палатковия лагер пред Народното събрание. Пред   Виолета Желева уточни, че е важно темата да не се политизира.  \"Това, което ни притеснява обаче е, че Законът за личната помощ не обхваща проблемите на всички групи нуждаещи се\", допълни още депутатът от БСП. По време на дебата ГЕРБ и БСП за пореден път се впуснаха в спор кой е направил повече за хората с увреждания.  С текстовете се уреждат условията и редът за предоставянето и ползването на лична помощ от хората с увреждания. Ползвател на лична помощ може да бъде човек с увреждане, довело до ограничения в способността му за самостоятелно обслужване в ежедневието и зависимост от чужда помощ. Ползвателят ще може да избира асистентите, участва в договарянето на условията на заетостта и подписва месечния отчет на асистента за отработените от него часове. В закона е записано, че на децата с увреждания, които получават най-голямата социална подкрепа от 930 лева, ще бъдат приспадани до 380 лева за личен асистент, а остатъкът ще се плаща от общината. По същия ред ще се приспада и добавката за чужда помощ от 94 лева от ползвателите на тази услуга. Предоставянето на личната помощ ще започне от 1 септември, а изготвянето на индивидуалните оценки - от 1 април следващата година.    ", "date": "2018.12.06", "title": "Законът за личната помощ е успех за цялото общество, заяви социалист"}
{"url": "https://www.bgonair.bg/bulgaria/2018-12-06/firma-na-tsvetan-vasilev-tryabva-da-varne-125-mln-zaemi-na-ktb", "text": "Фирма на Цветан Василев трябва да върне 125 млн. евро заеми на КТБ. Софийският градски съд е осъдил на първа инстанция свързаната с люксембургска фирма \"V2 Investment\".  Заемите са послужили на люксембургската офшорна компания да стане собственик на БТК. Средствата са дадени като кредити на няколко български компании.  Те ги преразпределят и накрая стигат до дружеството \"V2 Investment\", което купува телекома. Тогава в сделката Цветан Василев държи мажоритарния дял, а останалата част е разпределена между \"VTB Capital\" и кредиторите на БТК. До момента нямало погасени вноски по кредитите.", "date": "2018.12.06", "title": "Фирма на Цветан Василев трябва да върне €125 млн. заеми на КТБ"}
{"url": "https://www.bgonair.bg/denqt-on-air/2018-12-06/ot-dogodina-s-el-vinetki-veche-shte-mogat-da-ni-spirat-i-ot-api", "text": "\r\n Парламентът прие на второ четене промените в закона за движение по пътищата. От 01.01 2019 година се въвеждат електронни винетни стикери. За тях ще имат право да следят както КАТ, така и АПИ.  \"Всички, които са закупили хартиени винетки ще могат да ги използват до срока им на годност. Всеки с хартиена винетка може да я направи електронна, но не е задължително. Промяната е за улеснение на контролните органи и на гражданите. Вече шофьорите ще могат да бъдат спирани и от АПИ. Няма да се увеличават цените на винетките, няма да се лепят вече на стъклата на колите\", поясни зам.-председателят на транспортната комисия Станислав Иванов.  В студиото на \"Денят ON AIR\" гостът уточни, че КАТ ще спират когато става въпрос за нарушение по закона за движение по пътищата, а АПИ ще спират само за проверка на винетката.  \"Когато даден автомобил бъде спрян от АПИ и е без винетка, то той може да си закупи уикенд винетка или да плати компенсаторна такса. Глобите ще могат да се плащат с постерминали. АПИ ще осъществява контрол на пътя както по заплащането на винетните стикери, така и по ТОЛ-системата. Главният ефект от правомощията на АПИ ще се усети след въвеждането на ТОЛ-системата. При неплатени глоби за винетни стикери и ТОЛ-такси, автомобилът няма да може да премине през технически преглед. Нито ще може да напусне страната\", уточни Иванов пред Bulgaria ON AIR.  За финал на разговора той подчерта, че основният проблем за войната по пътищата са воюващите, а не некачествените пътища. ", "date": "2018.12.06", "title": "От догодина с ел. винетки – вече ще могат да ни спират и от АПИ"}
{"url": "https://www.bgonair.bg/denqt-on-air/2018-12-06/protest-v-otgovor-na-paketa-makron-prizovavat-ot-patriotite", "text": "\r\n Съветът на Европейския съюз одобри промените в международните превози, станал известен като \"Пакета Макрон\". Текстовете предвиждат седмичната почивка на водачите да бъде извън шофьорската кабина. Освен това превозвачите трябва да се завръщат у дома най-малко на всеки четири седмици. \"Прегръдките на Меркел и Макрон с нашите политици по време на председателството ни бяха двулични. Всяка една от страните в Европа отстояват своя икономически интерес, за сметката на периферията, в която спадаме ние. Очакват ни нерадостни вести. В началото на януари Европейският съвет ще заседава. Битката е загубена. Надявам се с общите усилия на институциите да застанем пред Европа и да покажем, че промените на \"Пакета Макрон\" удрят директно икономиката ни\", отбеляза депутатът от \"Обединени патриоти\" Атанас Стоянов.  В студиото на \"Денят ON AIR\", гостът уточни, че едно решение е все пак добро за нас – тежкотоварните ни автомобили няма да трябва да се прибират до България на всеки 4 седмици.  \"Тези промени са кражба от печеливш български бизнес, който допринася за икономиката ни, който храни много семейства. Не трябва с лека ръка да се съгласяваме. Независимо, че Германия и Франция настояват. Един от начините да защитим интересите си е да излезем на протест, за което ние от ОП призоваваме\", посочи Стоянов пред Bulgaria ON AIR.   ", "date": "2018.12.06", "title": "Протест в отговор на \"Пакета Макрон\", призовават от \"Патриотите\""}
{"url": "https://www.bgonair.bg/world/2018-12-06/tlennite-ostanki-na-dzhordzh-bush-starshi-veche-sa-v-hyustan", "text": "\r\n Ковчегът с тленните останки на Джордж Буш-старши пристигна в Хюстън. Държавният глава ще бъде погребан до съпругата си Барбара на частна церемония на територията на президентската библиотека, носеща неговото име в градчето Колидж Стейшън. Вчера в Националната катедрала в столицата на САЩ се състоя държавната погребална церемония за 41-я президент. Последна почит към него отдадоха петима американски президенти - настоящият държавен глава Доналд Тръмп и съпругата му Мелания, Барак и Мишел Обама, Бил и Хилари Клинтън, Джими Картър и съпругата му Росалин, както и синът на покойния държавен глава - Джордж Буш-младши със съпругата му Лора. Сред чуждестранните гости се открояваха принцът на Уелс - Чарлз, германският канцлер Ангела Меркел, кралят на Йордания Абдула II. Последна почит към президента отдадоха и хиляди американски граждани.", "date": "2018.12.06", "title": "Тленните останки на Джордж Буш-старши вече са в Хюстън"}
{"url": "https://www.bgonair.bg/world/2018-12-06/rekorden-stud-v-kitayskiya-grad-mohe-temperaturite-udariha-43-gradusa", "text": "Рекордните минусови температури в китайския град Мохе дадоха възможност да се наблюдава изключително рядко явление – ледена мъгла. Температурите в населеното място, разположено в най-северния китайски район, който граничи с руския Далечен изток, паднаха до минус 43 градуса. Заради студения въздух и мъглата всяка капка вода, попаднала във въздуха, се заледява на секундата и така се образува природният феномен. Екстремните температури през зимата не са рядкост и не плашат местните жители.", "date": "2018.12.06", "title": "Рекорден студ в китайския град Мохе: Температурите удариха -43 градуса"}
{"url": "https://www.bgonair.bg/bulgaria/2018-12-06/evrostat-balgarinat-harchi-nay-mnogo-pari-za-hrana", "text": "Българинът харчи най-много пари за храна. Информацията е на Евростат за 2017 г. Тогава в магазините за хранителни стоки сме оставяли повече от 19% от месечния си бюджет. България е в топ 5 по този показател. Лидер в първата тройка е Румъния, където 27,8% от разходите на домакинствата отиват за храна. Следват Литва с 21,6 на 100 и Естония с 20,3%.  Първите четири държави в класацията запазват позициите си от 2016 г. Българинът отделя най-малко пари за дрехи и обувки. По този показател сме на последно място в Европейския съюз. 3,2% от българския семеен бюджет отивал за облекло, докато лидерите по този показател - Естония и Португалия, са отделяли съответно 7 на 100 и 6,2% от месечния си бюджет.", "date": "2018.12.06", "title": "Евростат: Българинът харчи най-много пари за храна"}
{"url": "https://www.bgonair.bg/economy/2018-12-06/pazarat-na-zhilishta-v-sofiya-e-balansiran-predpostavki-za-balon-nyama-tvardyat-brokeri", "text": "Пазарът на жилищни имоти в София е балансиран с увеличен интерес от страна на купувачите към по-големите жилища и новото строителство. Това стана ясно по време на бизнес закуска, организирана от сайта Imoti.net, част от Investor Media Group. \"В началото на годината Европейската централна банка и Европейската комисия отправиха предупреждение за опасност от балон на жилищния пазар, но в края на годината пазарът е по-добър и по-балансиран както за купувачите, така и за банките\", каза Младен Митов, анализатор в имотната агенция \"Явлена\". Според него в момента няма предпоставки за балон на имотния пазар. В подкрепа на тезата си той сравни нивата на ключови икономически показатели през 2018 г. и в предкризисния период през 2006-2008 г. Така например в момента инфлацията е 2,5% спрямо 17-19% преди десет години, а ръстът на кредитирането е умерен – 4% през тази година спрямо 24% в годините преди кризата. Необслужваните кредити в момента са около 11%, докато преди десет години равнището им е достигало 22%. Докато през 2005-2008 г. цените на жилищата са нараствали с 25% на година, в периода между 2011-2015 г. средният ръст достига 11%. В годините преди кризата заплатите са нараствали с 20% на година, докато през 2018 г. повишението е 10%. Според Митов данните показват, че икономиката не прегрява, поради което не може да се говори за балон на пазара на жилищни имоти. Данните на „Явлена“ за деветмесечието на 2018 г. сочат, че средната цена на жилищата в София е нараснала с 11%, като при панелните жилища е отчетено повишение от 8%, а при монолитното строителство – от 12%. Интересът към малките жилища с една и две стаи намалява, а в същото време расте търсенето на тристайни и многостайни апартаменти. Средната площ на закупените жилища се е увеличила от 76 кв. м през 2014 г. на 82 кв. м през 2018 г., а средната цена на квадратен метър също бележи ръст от 766 евро на кв. м през 2014 г. до 1199 евро на кв. м в момента. Причината на засиления интерес към по-големи жилища според Митов е, че в последните три години пазарът е движен главно от купувачи, които придобиват жилища за собствено ползване и в по-малка степен с инвестиционна цел. Интересът на купувачите към качествено строителство също расте, за което свидетелства намаляващият дял на панелните жилища в общия обем от закупените жилищни имоти между януари и септември и увеличаването на дела на монолитните жилища, сочат данните на „Явлена“. Митов констатира и сериозен интерес към новопостроените жилища, като делът им нараства от 10-15% през 2014 г. до 30-35% през 2018 г.", "date": "2018.12.06", "title": "Пазарът на жилища в София е балансиран, предпоставки за балон няма, твърдят брокери"}
{"url": "https://www.bgonair.bg/world/2018-12-06/cnn-sasht-prashta-voenni-korabi-v-cherno-more", "text": "САЩ усилено се подготвят за изпращането на свои военни кораби в Черно море. За това съобщава американската телевизия CNN, която се позовава на свои източници. Според информацията на медията военните са поискали от Държавния департамент да уведоми Турция за евентуалното преминаване на американски бойни кораби през Босфора и Дарданелите. Според CNN Вашингтон се подготвя за такава мярка \"в отговор на действията на Русия срещу Украйна в Керченския пролив\". На 25 ноември Русия задържа там три украински бойни кораба и техните екипажи.", "date": "2018.12.06", "title": "CNN: САЩ праща военни кораби в Черно море"}
{"url": "https://www.bgonair.bg/bulgaria/2018-12-06/fenovete-na-tsska-sofiya-blokirat-krastovishteto-na-orlov-most", "text": "Кръстовището на Орлов мост ще бъде блокирано от агитката на ЦСКА-София около 16:00 часа в мирен протест срещу съдийството и БФС. Феновете се събират половин час по-рано в градинката на столичната улица \"Иван Асен II\", където е старата сграда на централата. Протест се стяга и за утре, когато там ще се събере и дисциплинарната комисия, на която трябва да присъстват Кирил Десподов, Георги Петков и Александър Александров. Запалянковците подчертават, че протестът им е мирен и нямат други искания освен нормално провеждане на първенството, без да бъде фаворизиран един отбор.", "date": "2018.12.06", "title": "Феновете на ЦСКА-София блокират кръстовището на Орлов мост"}
{"url": "https://www.bgonair.bg/bulgaria/2018-12-06/nay-nakraya-u-nas-nikolay-i-evgeniya-banevi-se-pribraha", "text": "\r\n Арестуваните във Франция Николай и Евгения Баневи бяха върнати в София в ранния следобед. С два различни самолета, заради изискванията за сигурност на полетите.  Правилата за конвой не позволяват повече от един обвиняем да пътува в един самолет, което и наложи разделянето им. Така, на летище \"София\" първа пристигна Евгения Банева с полет от Мюнхен. Минути по-късно Николай Банев беше докаран с полет от Франкфурт. В момента двамата са в Националната следствена служба. Вчера главният прокурор Сотир Цацаров съобщи, че ще им бъде повдигнато ново, прецизирано обвинение, ще бъдат задържани за 72 часа и прокуратурата ще иска постоянния им арест.  Баневи бяха задържани в края на октомври в Ница, повдигнати са им обвинения за източване на завод \"Полимери\" и данъчни престъпления.", "date": "2018.12.06", "title": "Най-накрая у нас: Николай и Евгения Баневи се прибраха"}
{"url": "https://www.bgonair.bg/science/2018-12-06/a1-predlaga-ednomesechen-bezplaten-dostap-do-vsichki-viber-stikeri", "text": "\r\n Александър Димитров, председател на управителния съвет и главен изпълнителен директор на А1, бе избран за \"Мениджър на годината 2018” в най-престижния конкурс за мениджърски постижения в България, организиран от списание \"Мениджър\". Наградата бе връчена от президента на Република България Румен Радев на официална церемония снощи след няколкомесечен процес по оценка и селекция на кандидатите на база утвърдена методология на \"Делойт\" България.  Той получи още две отличия – наградата на зрителите на bTV за \"Мениджър на годината”, определена чрез онлайн гласуване на сайта на медиата, и специалната награда \"Мисия в полза на обществото”, която се връчва от вестник \"24 часа\".  А1 е телекомът с най-бързата 4G мрежа в България за третото тримесечие на 2018 година – това показват резултатите на световния лидер в тестването на бързината и качеството на мобилните мрежи Ookla. Анализът на скоростта на 4G мрежата на А1 се базира тестове на потребители, които са осъществени между 1 юли и 30 септември 2018 година чрез приложението на Ookla – Speedtest. Специално за коледните празници А1 предлага безплатен едномесечен абонамент, който дава достъп за сваляне на всички платени стикер пакети в платформата на Viber. При активиране на услугата през декември, клиентите на А1 ще получат безплатен достъп до всички платени стикер пакети в приложението на Viber за срок от един месец. С А1 стикер абонамент всички клиенти на мобилни услуги от А1, получават достъп за сваляне на стикер пакетите срещу 1,99 лева на месец. Активирането на услугата се осъществява през платформата на Viber за мобилни устройства с операционна система Android или iOS или със сканиране на QR код през сайта на А1. Вече е ясен победителят от месечната игра на телекома. Това е Stanislav Ivanov. Той печели Hiaomi Redmi 6A. Новата награда в играта е смартфона A1 Smart N9. Може да го спечелите ако отговаряте правилно на въпросите на компанията във Facebook страницата. Въпросът е: Колко време продължава безплатният период, който дава достъп до всички стикер пакети на Viber?", "date": "2018.12.06", "title": "А1 предлага едномесечен безплатен достъп до всички Viber стикери"}
{"url": "https://www.bgonair.bg/sutreshen-blok/2018-12-06/sled-belgiya-italiya-i-frantsiya-za-patya-kam-doma-i-atelieto-v-bashtinata-kashta", "text": "\r\n Да живееш 14 години в три държави, но да решиш да се завърнеш към корените си, за да правиш шедьоври от порцелан. Това е изборът на керамика Екатерина Лашова. Определя себе си като френски керамик, но и като пазител на традиционния български занаят. Учила и живяла в Белгия, Италия и Франция, тя избира да се завърне в България, защото усеща, че мястото ѝ е тук. Днес е успешна в това, което прави, но в началото малцина вярват в нея. Брат ѝ купува картините ѝ, а родителите ѝ приспособяват постройка към къщата за ателие. Започва с чаши, а едно от най-оригиналните ѝ хрумвания е смачканата чаша. Идеята се ражда в Париж по време на следването ѝ, а дипломната ѝ работа е на тема рециклиране на форми, създадени да бъдат изхвърлени.  Работи с български порцелан и българска глина, които е опитомила до съвършенство. Само част от боите купува от Германия.", "date": "2018.12.06", "title": "След Белгия, Италия и Франция: За пътя към дома и ателието в бащината къща"}
{"url": "https://www.bgonair.bg/world/2018-12-06/ministrite-na-petrola-na-stranite-ot-opek-se-sreshtnaha-vav-viena", "text": "\r\n Във Виена започна втората редовна среща на Организацията на страните износителки на петрол. Основната цел на форума е да се договори от януари намаляване на добива на петрол, което ще доведе до повишаване на цената на черното злато. На форума в австрийската столица ще присъстват и представители на страни, които са извън петролния картел. Една от тях е Русия.  \r\nСаудитска Арабия, която е реалният лидер на ОПЕК, намекна за необходимостта от намаляване на добива на суровината заради опасения от пренасищане на пазара. Москва обаче се обяви против. Като трети най-голям производител в ОПЕК Иран поиска да не намалява своя добив, докато не бъдат вдигнати американските санкции срещу страната.  Същевременно САЩ също не желаят орязване на добива, тъй като Вашингтон иска цените на суровината да се задържат ниски. Източници от ОПЕК посочиха, че организацията обсъжда идеята за намаляване на добива през следващата година чрез връщане на производствените квоти, договорени през 2016 г. Подобен ход би означавал орязване на производството с повече от 1 милион барела на ден.  Саудитска Арабия, Русия и ОАЕ увеличиха производството от юни, след като Тръмп призова за по-голямо производство, за да се компенсира по-ниският ирански износ заради санкциите на САЩ. Петролните цени се сринаха с почти 1/3 от октомври до 62 долара за барел.  ", "date": "2018.12.06", "title": "Министрите на петрола на страните от ОПЕК се срещнаха във Виена"}
{"url": "https://www.bgonair.bg/bulgaria/2018-12-06/doncho-barbalov-pak-poema-vremenno-posta-na-zam-kmet-po-transporta", "text": "\r\n Дончо Барбалов е новият заместник-кмет по транспорта на София. Той ще замени на поста подалия оставка Евгени Крусев, който е проверяван от прокуратурата във връзка с ремонта на ул. \"Граф Игнатиев\". Към момента Барбалов е и заместник-кмет по финансите в Столична община. Според Фандъкова, той се е доказал като отговорен и способен заместник-кмет. През последните 10 години трима заместник-кметове по транспорта на София си тръгнаха предсрочно от поста, заради съмнения за корупция. През 2016 година, отново след шумен скандал, Барбалов беше временно на поста заместник-кмет по транспорта.", "date": "2018.12.06", "title": "Дончо Барбалов пак поема временно поста на зам.-кмет по транспорта в София"}
{"url": "https://www.bgonair.bg/bulgaria/2018-12-06/sled-6-mesetsa-protesti-deputatite-prieha-zakona-za-lichnata-pomosht", "text": "\r\n Социалната реформа за хората с увреждания е вече на финална права. След като вчера депутатите приеха Закона за хората с увреждания, днес това се случи и със Закона за личната помощ. Тези текстове бяха причината майките на деца с увреждания да протестират месеци наред. Повече от 6 месеца, след като майките на деца с увреждания опънаха палатков лагер в знак на протест пред Народното събрание заради липсата на реформа в сферата, днес те ще напуснат мястото и протестите ще бъдат преустановени. Депутатите изпълниха голяма част от техните искания с приемането на двата закона. Майките бяха особено емоционални, като те присъстваха на дебатите по закона в Народното събрание. Народните избраници пък се изправиха на крака, за да ги аплодират за усилията. Все пак палатковият лагер не се преустановява, а само ще се премести - този път пред Министерството на здравеопазването. През януари майките ще застанат там на протест с искане за реформа на системата ТЕЛК. Въпреки консенсуса около закона в пленарната зала, дебатът в НС не мина без политически нападки. От ГЕРБ нападнаха БСП, че Корнелия Нинова не е в зала, а именно тя е изготвила закона. Но какво регламентира Законът за личната помощ? Текстовете в него обясняват кои хора ще могат да се ползват с лични асистенти и за колко време. От личен асистент ще могат да ползват хора с увреждания над 90% и деца с над 50% увреждания. Въвежда се и индивидуална оценка на потребностите на човека с увреждания. При първа степен увреждане човекът ще има право да ползва личен асистент до 15 часа месечно, а при последна - 4-а степен - 148 часа на месец.", "date": "2018.12.06", "title": "След 6 месеца протести: Депутатите приеха Закона за личната помощ"}
{"url": "https://www.bgonair.bg/bulgaria/2018-12-06/signal-ot-bsp-ogradata-s-turtsiya-pak-padna", "text": "\r\n Оградата с Турция отново падна. Това показват снимки, публикувани в социалните мрежи от депутата от БСП Николай Цонков. Кадрите са от 4 декември. Падналата ограда е на 12 км от Малко Търново, в местността Дълбокия дол. На едната от снимките се вижда и паднала стълба. Предполага се, че тя е използвана при нелегалното преминаване на хора през границата на България. Миналата година червения депутат Елена Йончева разкри нередности около строителството на оградата. След проверки, стана ясно, че има завишаване на цената за построяването на оградата. Назначена е и допълнителна проверка. Управляващото мнозинство включи оградата в списъка на стратегическите обекти от значение за националната сигурност, а снимането и приближаването до нея е строго ограничено. Припомняме, че съоръжението пада няколко пъти заради \"метеорологични условия\".", "date": "2018.12.06", "title": "Сигнал от БСП: Оградата с Турция пак падна"}
{"url": "https://www.bgonair.bg/bulgaria/2018-12-06/kray-na-chakaneto-po-opashki-za-da-podadem-zhalba-ili-signal", "text": "\r\n Край на ходенето и чакането на опашки в администрацията, за да подадем жалба или сигнал. Със системата за електронно връчване това ще става за секунди. В края на ноември над 400 административни структури са обхванати от общ портал. Дигитална препоръчана поща с обратна разписка. Така накратко може да се опише електронното връчване на документи.  \"От момента, в който бъде изпратен на конкретна административна структура и в момента, в който от другата страна някой отвори вашия документ, той се счита за връчен. И оттук нататък поражда правно действие. За да се възползвате от новата услуга, е нужно само едно нещо – регистрация в платформата чрез електронен подпис. Това ще ви даде достъп до всички основни административни справки у нас\", обясни пред   Веселин Нинов. Той допълни още, че ако нещата се развият по план, очаквания са от края на 2019 година чрез същата система за връчване да могат да бъдат връчвани фишове и глоби.  Администрацията няма оправдание да каже \"ами, не ви видяхме мейла“. В платформата освен сканирани хартиени документи, могат да се качват и клипове или аудиофайлове. При отваряне на писмото, подателят получава сигнал. Дигитален таймер показва и в колко часа е изпратено. А това решава големият проблем дали са спазени законови срокове, когато това се налага.  Всяка система е добре подсигурена с антивирусна защита, като решението е централизирано. Всички документи, които администрацията обменя по електронен път помежду си, са кибергарантирани Над 13 хил. души вече са се регистрирали в платформата. Чрез друга услуга, отново предоставена от Държавната агенция за електронно управление, всеки може да проверки колко пъти държавата е търсила данни за него.  Най-често в регистрите влиза МВР. А само за месец социалните са проверили над 120 хил. души дали живеят на заявения от тях постоянен адрес. Което значи, че са успели да спестят над 120 хил. хартиени справки.", "date": "2018.12.06", "title": "Край на чакането по опашки, за да подадем жалба или сигнал"}
{"url": "https://www.bgonair.bg/world/2018-12-06/amerikanski-iztrebitel-se-udari-v-transporten-samolet-kray-yaponiya", "text": "Американски изтребител и транспортен самолет се сблъскаха край бреговете на Япония. На борда на машините е имало седем души екипаж. Спасен е само един човек. Провежда се операция по издирването на останалите шестима души от екипажа. Причината за инцидента все още остава неясна. Двата летателни апарата са излетели от базата \"Ивакуни\" в изпълнение на учебен полет. Сблъсъкът между машините е станал при опит за презареждане с гориво на 322 километра над морето край японското крайбрежие.", "date": "2018.12.06", "title": "Американски изтребител се удари в транспортен самолет край Япония"}
{"url": "https://www.bgonair.bg/bulgaria/2018-12-06/spetsprokuraturata-vazlozhi-proverka-na-orazheyniya-zavod-arsenal", "text": "Специализираната прокуратура възложи на началника на служба КОС към националната полиция проверка в оръжейния завод \"Арсенал“, съобщиха от държавното обвинение. Разпореждането идва ден, след като беше оповестено спирането на голяма пратка незаконно оръжие в област Стара Загора. Бяха конфискувани 17 автомата \"Калашников“, 15 пистолета \"Макаров“ и 12 цеви за същия пистолет.  Според антимафиотите \"има основания да се предполага, че оръжията са произведени в завода и незаконно са изнесени оттам\". От завод \"Арсенал\" засега не коментират има ли назначена проверка. ", "date": "2018.12.06", "title": "Спецпрокуратурата възложи проверка на оръжейния завод \"Арсенал\""}
{"url": "https://www.bgonair.bg/bulgaria/2018-12-06/okonchatelno-desislava-ivancheva-i-bilyana-petrova-ostavat-v-aresta", "text": "Бившият кмет на \"Младост\" Десислава Иванчева и заместничката ѝ Биляна Петрова остават в ареста. Tова реши апелативният спецсъд на закрито заседание.  Разпореденото по-рано смекчаване на мерките им за неотклонение в \"домашен арест\" не е оправдано, смятат магистратите.  Мотивът за продължаването на ареста и този път е \"изключително опасната степен на обществена опасност на престъпленията, вменени на двете подсъдими\".  Иванчева и Петрова са дадени на съд за подкуп.  Съдиите отказват да си направят отвод и са категорични, че престоят им в ареста не накърнява правото им на защита, тъй като и двете имат висококвалифицирани адвокати.", "date": "2018.12.06", "title": "Окончателно: Десислава Иванчева и Биляна Петрова остават в ареста"}
{"url": "https://www.bgonair.bg/bulgaria/2018-12-06/priklyuchi-razsledvaneto-na-avtobusnata-katastrofa-na-am-trakiya", "text": "Приключи разследването за катастрофата на магистрала \"Тракия\", в която през април загинаха шестима души, а 17 бяха ранени.  На съд отива Цвета Таскова, шофирала колата, която при изпреварване удари автобуса и той се преобърна.  Експертизите са установили, че за шофьора на автобуса е било невъзможно да го контролира, в следствие на което той се наклонил. Пътниците чупят с телата си десните стъкла на автобуса. Катастрофата е могла да се избегне, ако Цвета Таскова е осигурила минималната странична дистанция, смятат от Окръжната прокуратура.", "date": "2018.12.06", "title": "Приключи разследването на автобусната катастрофа на АМ \"Тракия\""}
