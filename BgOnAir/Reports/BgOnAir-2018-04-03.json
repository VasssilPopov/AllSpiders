{"url": "https://www.bgonair.bg/economy/2018-04-03/sasht-nastoyavat-za-predvaritelna-sdelka-za-nafta", "text": "Администрацията на американския президент Доналд Тръмп настоява за сключването на предварителна сделка за Северноамериканското споразумение за свободна търговия (НАФТА), която да бъде обявена по време на срещата на върха на Организацията на американските държави (OAS) в Перу следващата седмица. За тази цел властите във Вашингтон ще са домакини на министерски срещи, чиято цел е постигане на пробив в преговорите. Това съобщават трима източници пред Bloomberg, цитирани от  По думите им Белият дом иска лидерите на Канада, САЩ и Мексико да подготвят основните рамки на новото споразумение по време на срещата, която започва на 13 април, като техническите преговори ще продължат и след това. Мексиканското песо възстанови част от загубите си след новината за готвените срещи, достигайки 18,2 песо за долар. Канадската валута също поскъпна до 1,2913 канадски долара за щатски долар.  Трите страни по НАФТА обаче ще имат трудности с изпълнението на целите на САЩ, тъй като помежду им все още остават различия, включително и във връзка с предложението на Вашингтон за повече северноамериканска продукция, използвана при производството на автомобили. От Белия дом отказаха да коментират съобщението за готвено обявяване на нов договор по време на срещата в средата на месеца. Според източниците мексиканският министър на икономиката Илдефонсо Гуахардо ще посети Вашингтон в сряда, където ще се срещне с американския търговски представител Робърт Лайтизър. Очаква се някои от срещите между двамата да включват и президентският съветник Джаред Къшнър, както и мексиканският министър на външните работи Луис Видеграй, който според запознатите ръководи двустранните отношения между Тръмп и мексиканския му колега Енрике Пеня Нието. Канадският външен министър Кристия Фрийленд ще пристигне в четвъртък за отделни срещи с Лайтизър. Преговорите за НАФТА се водят под натиска на политическия календар, тъй като през юли предстоят общи избори в Мексико, както и вот за членове на Сената в САЩ през ноември, което може потенциално да усложни процеса по постигане на сделка и одобряването ѝ от законодателните органи в трите страни. Евентуалното споразумение е застрашено, ако във Вашингтон демократите поемат контрола на Сената или левият президентски кандидат и фаворит на вота Андрес Мануел Лопес Обрадор спечели изборите в страната. Мексико и Канада започнаха повторното предоговаряне на условията по НАФТА през август по инициатива на Доналд Тръмп, според който споразумението е накарало американски компании да съкращават персонала си и да местят фабрики в Мексико. Снимка: Pixabay", "date": "2018.04.03", "title": "САЩ настояват за предварителна сделка за НАФТА "}
{"url": "https://www.bgonair.bg/sutreshen-blok/2018-04-03/poluchavashtite-zaplata-na-nivoto-na-srednata-klasa-tryabva-da-sa-minimum-30-smyata-ikonomist", "text": "\r\n Икономистът Кольо Парамов обяви, че около 345 хиляди души у нас, които се осигуряват, са декларирали средни за страната доходи за миналата година. По думите му това са близо 10% от всички осигуряващи се лица, което е прекалено малко.  \"Тези 10% платени по нивото на средната класа трябва да станат минимум 30%\", категоричен беше Парамов в студиото на  . Финансистът Емил Хърсев пък обясни, че средното възнаграждение не значи средна класа. \"Изнасянето на възнагражденията от минималната към тази средна за България норма на доход е това, което ще закрепи пазара на труда\", обясни Хърсев пред  . По думите му така у нас ще се върнат да работят българи от чужбина, а и чужденци ще има, които ще искат да работят у нас. Финансистът каза също, че ако темповете на нарастване на трудовите доходи у нас, което е средно с около 10% на година за последните 4 години, продължи още 3 години, ще наблюдаваме обръщане на демографските прогнози. Хърсев смята също, че българите никога няма да си признаем, че живеем по-добре. Икономистът Кольо Парамов пък допълни, че въпросът с приемането на единната европейска валута е фундаментален за България и че колкото повече го отлагаме, толкова повече губим.", "date": "2018.04.03", "title": "Бедните у нас стават все по-малко - истина ли е?"}
{"url": "https://www.bgonair.bg/world/2018-04-03/tsentralen-sarvar-na-evrokontrol-otkaza-polovinata-poleti-nad-evropa-zakasnyavat", "text": "Половината от полетите над Европа се движат със закъснение. Причината е, че централен сървър на системата на Евроконтрол в Брюксел отказа.  Техническият проблем може да засегне и Летище София. На уебсайта на столичния аеропорт бяха оповестени закъснения на полети от Барселона, Бирмингам, Лисабон, Мюнхен и Цюрих.  От Евроконтрол увериха, че проблемът няма да окаже влияние върху безопасността на самолетите и допълниха, че достъпа до сървъра вече е отворен. Въздушният трафик постепенно ще се нормализира.", "date": "2018.04.03", "title": "Централен сървър на Евроконтрол отказа, половината полети над Европа закъсняват"}
{"url": "https://www.bgonair.bg/world/2018-04-03/katastrofa-mezhdu-dva-vlaka-na-metroto-v-germanskiya-duysburg-pone-20-dushi-sa-postradali", "text": "Най-малко 35 души пострадаха при катастрофа между два влака на метрото в германския град Дуйсбург. Двама от тях са в тежко състояние.  На място веднага са пристигнали екипи на пожарната, както и хеликоптели на медицинските служби.  По първоначални данни катастрофата не е била челен удар. Предполага се, че единият влак e спрял в тунела, а вторият се е блъснал в него. Причината за инцидента все още се изяснява.", "date": "2018.04.03", "title": "Катастрофа между два влака на метрото в германския Дуйсбург, има пострадали"}
{"url": "https://www.bgonair.bg/denqt-on-air/2018-04-03/na-balkanite-se-vodi-ozhestochena-geopoliticheska-voyna-balgariya-v-rolyata-na-dobriya-diplomat", "text": "\r\n Геополитическата борба, която се води на територията на Балканите е изключително изострена. Много ясно се вижда силната намеса на Русия и Турция. А България все по-сериозно трябва да изпълнява ролята на добрия дипломат и домакин, който да подпомага процесите за водене на диалог между отделните държави. Това коментира в студиото на   председателят на Държавна агенция за българите в чужбина (ДАБЧ) Петър Харалампиев, след като Сърбия, Румъния, Кипър и Испания заплашиха да бойкотират срещата на върха на Западните Балкани в София на 17 май. Причината за това е участието на Косово и присъствието на неговия президент Хашим Тачи.  Интегрирането на Западните Балкани в ЕС е най-важният приоритет на българското председателство на Съвета на ЕС и подобен бойкот ще е предизвикателство пред българската дипломация. \"Страната ни доста умело може да използва като оръжие българските малцинства, които живеят зад граница, тъй като тези хора със своя авторитет могат да бъдат мост между Европа и съответните държави в региона\", заяви Петър Харалампиев. Пред  той подчерта, че за съжаление Европейският съюз не обръща достатъчно внимание на Балканите. А това от своя страна отваряло пътя на Турция и Русия.  \"Трудно може да се стигне до обединение. По-скоро предстои да виждаме доста сериозни сблъсъци и от двете страни, както и от САЩ, тъй като те също имат интерес. Европа пък тепърва ще бъде изправена пред огромни предизвикателства, основно с мигрантите\", каза още Харалампиев.", "date": "2018.04.03", "title": "На Балканите се води ожесточена геополитическа война, България - в ролята на добрия дипломат!"}
{"url": "https://www.bgonair.bg/world/2018-04-03/angliyskite-laboratorii-ne-mogat-da-potvardyat-rusiya-li-otrovi-skripal", "text": "Лабораториите във Великобритания не могат да потвърдят произхода на нервно-паралитичния газ, използван при покушението срещу Сергей и Юлия Скрипал. Това заяви директорът на лаборатория \"Портън Даун\", която по-рано идентифицира отровното вещество като военно разработения Новичок. По-рано днес британски медии публикуваха информация, че непосредствено преди нападението, Юлия Скрипал е получила достъп по банкова сметка със 150 хил. британски лири, собственост на брат ѝ, който е загинал при подозрителни обстоятелства в Санкт Петербург миналата година. Това не е първата необичайна смърт в семейството – братът на Сергей Скрипал беше открит мъртъв през 2016 г., а съпругата на бившия руски шпионин - Людмила, е починала през 2012 г. ", "date": "2018.04.03", "title": "Английските лаборатории не могат да потвърдят Русия ли отрови Скрипал"}
{"url": "https://www.bgonair.bg/world/2018-04-03/putin-i-erdogan-zaedno-na-parvata-kopka-na-turska-atomna-elektrotsentrala", "text": "Руският президент Владимир Путин пристига на двудневна визита в Турция. Заедно с турския си колега Реджеп Ердоган той ще присъства на първата копка на АЕЦ \"Аккую\" - първата турска атомна електроцентрала.  Съоръжението ще бъде построено близо до пристанище на брега на Средиземно море от руската държавна компания \"Росатом\".  То ще има четири енергоблока с мощност от по 1200 мегавата, като трябва да бъде пуснато в експлоатация през 2021 година.", "date": "2018.04.03", "title": "Путин и Ердоган заедно на първата копка на турска атомна електроцентрала"}
{"url": "https://www.bgonair.bg/world/2018-04-03/prolet-li-stud-i-10-santimetrovi-prespi-shokiraha-nyuyorkchani", "text": "Студ и 10-сантиметрови снежни преспи в Ню Йорк. Жителите и гостите на Голямата ябълка бяха изненадани от лошото време, като по улиците се образуваха големи задръствания. Заради снега бейзболният отбор \"Ню Йорк Янкис\" бе принуден да отмени чакания от месеци първи домакински мач от новият сезон. Според синоптиците това е най-значителният априлски снеговалеж от 36 години насам.  Тази зима беше много тежка в най-големия американски град. Обичайно в Ню Йорк пада общо 1 метър сняг за целия сезон. Тази зима обаче снежните преспи бяха с 40 сантиметра повече.", "date": "2018.04.03", "title": "Пролет? Студ и 10-сантиметрови преспи шокираха нюйоркчани"}
{"url": "https://www.bgonair.bg/world/2018-04-03/germanskata-prokuratura-poiska-puchdemon-da-bade-ekstradiran-v-ispaniya", "text": "\r\n Германската прокуратура поиска Карлес Пучдемон да бъде екстрадиран в Испания.  Обвиненията към него включват злоупотреба с държавни средства, подстрекаване към бунт и организацията на незаконен референдум след като бившият лидер на Каталуния се опита да декларира независимостта на региона през октомври миналата година.  Предстои решение на германския съд дали ще изпълни искането на прокуратурата. В момента Пучдемон се намира в затвора в град Ноймюнстер. Той беше задържан в Германия миналия месец при опит да се върне в Белгия.", "date": "2018.04.03", "title": "Германската прокуратура поиска Пучдемон да бъде екстрадиран в Испания"}
{"url": "https://www.bgonair.bg/reportazhi/2018-04-03/stachkata-na-transportni-rabotnitsi-vav-frantsiya-zapochna", "text": "\r\n Държавната железопътна компания и персоналът на авиокомпания Air France започнаха стачни действия. Протестът на жп служителите започна снощи и ще продължи три месеца, което ще създаде неудобство на милионите ползващи френските железници.  Протестни акции ще има по два дни на всеки пет до края на юни. Акцията е насочена срещу премахването на специалния железничарски статут при новоназначените, условията за отваряне към конкуренцията и превръщането на компанията в дружество с ограничена отговорност, което, според синдикатите, открива пътя за бъдеща приватизация.  Ще се движат само всеки осми от високоскоростните влакове и всеки пети от регионалните. Стачните действия са сериозен тест за президента Еманюел Макрон и реформите, които иска да прокара. Той е решен да модернизира сектора тъй като движението на влак във Франция излиза с 30 % по-скъпо, отколкото на други места, което прави железниците неконкурентноспособни. Според анализатори стачката на държавните железници може да струва между 10 и 20 милиона евро на ден. В същото време протест организира и персоналът на Air France. Те настояват за 6% увеличение на заплатите. Стачки са планирани и за 7, 10 и 11 април. Те не са свързани пряко с реформите на Макрон, но засилват всеобщото недоволство.", "date": "2018.04.03", "title": "Стачката на транспортни работници във Франция започна"}
{"url": "https://www.bgonair.bg/bulgaria/2018-04-03/vlakat-sofiya-burgas-mozhe-da-e-bil-podpalen-umishleno", "text": "Не се изключват умишлени действия при пожара в бързия влак на гара Коньово.  Това стана ясно от думите на транспортния министър Ивайло Московски пред журналисти днес.  Все още се извършват експертизи. След като приключи работата на специализираните органи ще бъде ясна причината за пожара преди дни, когато изгоряха два вагона на бързия влак от София до Бургас.", "date": "2018.04.03", "title": "Влакът София-Бургас може да е бил подпален умишлено"}
{"url": "https://www.bgonair.bg/bulgaria/2018-04-03/sofiya-no-v-tsifri-ot-1879-do-dnes", "text": "Населението на София се е увеличило от 20 541 души в края на 1880 г. на 1 323 637 към 31 декември 2016 година. 48 % са жени, 52 % са мъже. Обратното на това съотношение е при новородените – 52 % момчета и 48 % момичета.  5 404 души пък са минали под венчилото през 2016 година. 6 663 са лекарите, 836 зъболекарите, при 68 болнични заведения. Но и тази бройка се оказва недостатъчна, констатират експертите.  Именно със здравни грижи обаче страната ни успява да привлече и туристи. През 2016 г. са били реализирани малко под 2 милиона нощувки.  Но какво е привлякло туристите? Културният облик на столицата се състои от 22 театъра, 9 библиотеки, 16 кина и 25 музеи. Поводът да погледнем София в числа, е и специалната дата в календара. На 3 април 1879 г. градът е обявен за столица на България.", "date": "2018.04.03", "title": "София, но в цифри: От 1879 до днес..."}
{"url": "https://www.bgonair.bg/bulgaria/2018-04-03/dvama-vaorazheni-retsidivisti-izbyagaha-ot-sofiyskiya-zatvor", "text": "\r\n Двама въоръжени затворници са избягали от Софийския градски затвор. Новината съобщиха преди по-малко от час от Министерството на правосъдието.  Лишените от свобода са нападнали служители на затвора. В момента властите издирват престъпниците.  Бягството е станало в 15:45 часа. Двамата избягали са Радослав Колев, рецидивист, осъден на лишаване от свобода за 26 години за убийство, и небезизвестният рецидивист Владимир Пелов, осъден на лишаване от свобода за 30 години за грабеж, отвличане и опит за убийство на двама служители на МВР.  По неофициална информация двамата затворници са получавали техника, като телевизор, от техни роднини. Рецидивистите са нападнали служителя, който е трябвало да провери какво точни се е внасяло в затвора. От него са се снабдили с огнестрелно оръжие.  След това са заплашили постовия вътре в сградата на Централния софийски затвор, който им е отключил към първия пост. Там отново чрез заплахи за излезли на двора и са напуснали изцяло сградата на затвора.  Двама прокурори от са на място и проверяват не само мерките за охрана в сградата, но и начина, по който затворниците са успели да се сдобият с оръжието.  Няма пострадали надзиратели, само служителят е в малко по-тежко състояние, предаде репортерът на Bulgaria ON AIR Илияна Шишкова. ", "date": "2018.04.03", "title": "Двама въоръжени рецидивисти избягаха от Софийския затвор!"}
{"url": "https://www.bgonair.bg/bulgaria/2018-04-03/blaskash-i-byagash-haskovliya-prichini-katastrofa-i-se-ukri", "text": "Полицаи задържаха шофьор, избягал след пътен инцидент с пострадала жена в Хасковско, съобщиха от МВР.  Инцидентът е станал на 2 април, към 21:20 часа, на кръговото движение за с. Бисер.  Неустановен водач шофирал лек автомобил \"Ауди\", собственост на 43-годишен мъж от Хасково. Поради несъобразена с пътните условия скорост, той навлязъл в насрещното движение и се е ударил челно в лек автомобил \"Фолксваген Голф\", шофиран от 60-годишен мъж от селото.  Вследствие на удара е пострадала пътуващата в \"Голф\"-а 57-годишна жена, която е с фрактура на дясна ръка.  След произшествието, водачът на \"Ауди\"-то напуснал мястото на произшествието, предаде  . След подадения сигнал и последвало издирване е установен и задържан шофьорът - 24-годишен хасковлия. По случая е образувано досъдебно производство.", "date": "2018.04.03", "title": "Блъскаш и бягаш - хасковлия причини катастрофа и се укри"}
{"url": "https://www.bgonair.bg/bulgaria/2018-04-03/desetoklasnik-zapali-i-oskverni-balgarskiya-tribagrenik", "text": "\r\n Десетокласник от село Царевци, Варненско, запали и оскверни българския трибагреник.  Вчера група младежи се събрали в двора на училището в селото. Без причина и обяснение 16-годишният Хасан, който е от ромски произход, се качил на козирката на училището и запалил българското знаме.  Хвърлил го на земята и накъсал остатъците от трибагреника.  Сигналът за унищожения флаг е подаден от директора на училището, на което младежът е бивш възпитаник.  За опетняване на българското знаме най–вероятно ще бъде наказан само с обществено порицание, защото е непълнолетен. Снимка: Pixabay  ", "date": "2018.04.03", "title": "Десетокласник от ромски произход запали и оскверни българския трибагреник"}
{"url": "https://www.bgonair.bg/bulgaria/2018-04-03/upravlyavashtite-iskat-komisiya-po-dosietata", "text": "\r\n Управляващите заявиха категорично, че все още има необходимост от Комисия по досиетата и тя ще продължи работа като държавен орган. Темата \"За и Против\" работата на Комисията за разсекретяване на досиетата на бившата Държавна сигурност беше обсъдена в парламента. От БСП отново призоваха тя да бъде превърната в Институт за национална памет.  Освен в България такива органи има в Румъния, Полша, Словакия, Чехия и Германия. В Германия такава комисия работи с пълна сила и не един или двама политици са били разобличени като сътрудници на ЩАЗИ - германското министерство на държавната сигурност. Това обясни по време на дебата в парламента Торстен Гайслер – ръководител на фондация Конард Аденауер за България. За 10-те години работа на Комисията по досиетата са проверени близо 300 хиляди души. За 15 хил. от тях Комисията е установила принадлежност към структурите на Държавна сигурност и разузнавателните служби на Българската народна армия. Дейността на Комисията бележи пикове в годините, предшестващи избори, като най-много разсекретени документи има през 2008 г. ", "date": "2018.04.03", "title": "Управляващите искат Комисия по досиетата"}
{"url": "https://www.bgonair.bg/reportazhi/2018-04-03/24-godishen-mazh-ot-sofiya-tvardi-che-e-stanal-zhertva-na-politseysko-nasilie", "text": "\r\n Млад мъж от София е станал жертва на полицейското насилие. Случаят е от декември миналата година. 24-годишният Филип Славчев твърди, че е бил бит и заплашван с изнасилване от униформени в районното управление на Велинград. Във връзка с инцидента е образувано следствено дело. В сутрешните часове на 21 декември миналата година Филип Славчев е посетен от представители на криминална полиция. Униформените носели със себе си заповед за арест. Грабежът станал седмица по-рано. Въоръжен мъж нахлул във Велинградско чейндж бюро. Заради случая Филип е отведен за разпит първо в Пазарджик, а после във Велинград.  Отговорът обаче не се харесва на разпитващите и е последван от силен удар. Филип е в шок.  Многократно е бил принуждаван да признае, че той стои зад обира във Велинград от различни униформени.  А единият от тях се оказва осбено циничен. След като успява да се прибере в София, Филип се отправя към Пирогов, за да си извади медицинско. ", "date": "2018.04.03", "title": "24-годишен твърди, че е станал жертва на полицейско насилие"}
{"url": "https://www.bgonair.bg/denqt-on-air/2018-04-03/komisiyata-po-dosietata-ostava-no-kakvo-ot-tova", "text": "\r\n Нужна ли ни е Комисията за разсекретяване на досиетата на бившата Държавна сигурност? Според управляващите – недвусмислено \"Да\". БСП призоваха тя да бъде превърната в Институт за национална памет. \"Тази комисия започна да действа 25 години след Промените, а трябваше да се задейства още в началото им. Комисията спазва закона стриктно. Трябваше още през 90-та година цялата информация да се свали. Тоталитарен режим се сваля с преврат или с революция, а ние нямахме нито едното\", посочи политологът Иван Сотиров. Според журналиста Копринка Червенкова Комисията не е ефективна, а дейността ѝ е безрезултатна.  \"Ако досиетата бяха чистени, просто щяха да бъдат махнати, а на тяхно място щяха да останат образците. Тази Комисия трябва да приключи. Никаква разлика нямаше да има, ако цялата информация бе свалена през 90-та година\", подчерта тя в \"Денят ON AIR\". Пред Bulgaria ON AIR Сотиров отбеляза, че страхът от Комисията е от това да не се види неграмотното ниво на някои институции и високопоставени личности в държавата.", "date": "2018.04.03", "title": "Комисията по досиетата остава. Но какво от това?"}
{"url": "https://www.bgonair.bg/bulgaria/2018-04-03/sdvr-alarmira-za-nova-shema-za-telefonni-izmami", "text": "За нова схема за телефонна измама предупреди СДВР. Обаждането най-често е на телефонни номера на физически или юридически лица, които евентуално предоставят преводачески или адвокатски услуги.  При обаждането телефонният измамник се представя за високопоставен служител или негов познат, който търси съдействие - най-често за превод или адвокатски услуги при разпит на задържан в полицията чужд гражданин. При изразена готовност за съдействие следва повторно обаждане с обяснение, че е необходимо спешно придвижване на съответната документация, поради което жертвата трябва да направи плащане през офиси на фирми за валутни разплащания и парични преводи, пише  . Най-често исканите суми са в евро с обещанието да бъдат възстановени след приключване на поетия ангажимент. Потърпевшият разбира, че е измамен, едва когато пристигне на посочения адрес и се окаже, че нужда от неговите услуги няма. От полицията съветват да бъдете бдителни и при съмнение да проверявате получената информация, включително и в институциите, от чието име ви се обаждат за съдействие.", "date": "2018.04.03", "title": "СДВР алармира за нова схема за телефонни измами"}
{"url": "https://www.bgonair.bg/bulgaria/2018-04-03/mlad-minyor-pochina-po-vreme-na-rabota-v-rudnik-kray-madan", "text": "Млад миньор почина по време на работа в един от забоите на рудничните мини край Мадан. 37-годишният мъж е издъхнал по време на работа, съобщи \"Дарик\". Според първоначалните информации смъртта му не е причинена от трудова злополука, а се дължи на здравословен проблем. Предполага се, че младият мъж е получил инфаркт или инсулт по време на работа. Изпълнителният директор на \"Горубсо\"–Мадан инж. Сергей Атанасов потвърди информацията. Той съобщи, че мъжът е издъхнал около 22:00 ч. снощи в края на смяната му. \"Разследващите ще изясняват причината\", добави инж. Атанасов. Предстои аутопсия. 37-годишният мъж е от Мадан, не е бил семеен.", "date": "2018.04.03", "title": "Млад миньор почина по време на работа в рудник край Мадан"}
{"url": "https://www.bgonair.bg/bulgaria/2018-04-03/kachestvena-hrana-li-shte-yadem-po-velikden-babh-zapochna-proverki", "text": "\r\n \n С какво качество е храната, която ще сложим на трапезата си за Великден? Традиционно Агенцията по безопасност на храните започва проверки в навечерието на празника.  Инспекторите ще проверяват щателно храните, които обикновено слагаме на масата за Великден - агнешко месо, козунаци, яйца. Ще бъдат проверявани и боите, с които боядисваме самите яйца, предаде репортерът на Bulgaria ON AIR Милена Енчева. Агнешкото има здравна маркировка, която показва ветеринарния регистрационен номер на предприятието, където е добито месото, уточниха инспекторите. Проверки ще има и около Гергьовден, а ако бъдат установени нарушения за пръв път в даден обект, глобата е от 500 до 1000 лева. При повторно нарушение тя може да стигне до 3000 лева.", "date": "2018.04.03", "title": "Качествена храна ли ще ядем по Великден - БАБХ започна проверки"}
{"url": "https://www.bgonair.bg/bulgaria/2018-04-03/balgariya-nyama-da-uchastva-v-sdelkata-za-prodazhbata-na-chez", "text": "\r\n \n Българската държава се отказа да участва в сделката за продажбата на ЧЕЗ. Новината дойде от заседанието на временната парламентарна комисия по казуса.  Позицията съобщи финансовият министър Владислав Горанов. Той заяви, че решението е съгласувано и с министър-председателя Бойко Борисов. Също така министърът поясни, че не става въпрос за позиция на правителството, тъй като такова изрично решение от негова страна не е взимано. Според Горанов не е необходимо България да придобива и участва в сделката между ЧЕЗ и \"Инерком\". Министърът уточни, че ако държавата се намеси по някакъв начин, това може да означава конфискация и би създало лошо име на страната. А дотам не трябва да се стига, тъй като ще остави впечатлението, че сме лошо място за инвестиции. По отношение на договора между ЧЕЗ и \"Инерком\", Горанов заяви,  че той може да бъде прегледан единствено ако чешката или българската компания реши да го представи. Главният прокурор Сотир Цацаров, който също присъства на заседанието на комисията, съобщи, че няма досъдебни производства срещу Гинка Върбакова, нейният съпруг и \"Инерком\". Проверката държавното обвинение е направила след запитване от ДАНС, премиера и канцеларията на президента. Снимка: Олег Попов, Bulgaria ON AIR   ", "date": "2018.04.03", "title": "България няма да участва в сделката за продажбата на ЧЕЗ"}
{"url": "https://www.bgonair.bg/sutreshen-blok/2018-04-03/raste-no-ne-staree-139-godini-sofiya-stolitsa-na-balgariya", "text": "\r\n София празнува 139 години от обявяването си за столица на България. Редица празнични събития и вход свободен в част от музеите ще ви позволят да се запознаете с историята на града. Преди 139 години София има население от около 13 хил. жители, а днес със своите 1,3 млн. жители градът се нарежда на 15-о място по големина в целия Европейски съюз. Проф. Марин Дринов е човекът, който защитава тезата, че София трябва да стане столица на България, а в съперничеството влизат още Велико Търново и Пловдив. Една от залите на Музея за история на София представя автентичните кабинети на първите управници на града, а в специална витрина е поставен първият печат на градския управителен съвет от 1879 г. Ерина Кръстева от Музея за история на София показа за Bulgaria ON AIR първообраза на герба на София от 1900 г. По предложение на един от зам.-кметовете Ради Радев е добавен девизът \"Расте, но не старее\". \"За 139 години столица и за 140 години Освобождение на България от османско владичество имаме специална временна изложба, наречена \"Светлината на Освобождението\" на бул. \"Мария Луиза\" 16 в Триъгълната кула на Сердика\", обясни Кръстева за \"България сутрин\".  ", "date": "2018.04.03", "title": "Расте, но не старее - 139 години София столица на България"}
{"url": "https://www.bgonair.bg/bulgaria/2018-04-03/kazanlachanin-sgashti-kradets-vkashti-apashat-mu-bil-poznat", "text": "\r\n Млад мъж от Казанлък, залови крадец в дома си. Апашът влязъл в къщата и то в стаята, където собственикът спял.  Инцидентът става на малка и тиха уличка, близо до училище. Събуденият собственик Веско подгонил недоброжелателя и го хванал едва в края на уличката.  След като крадецът излиза, Веско се обажда на тел. 112. Разказва, че това не е първата му подобна страховита среща. Неотдавна отново е бил обект на обир. Пред полицаите крадецът заявил, че влязъл в къщата, тъй като познавал семейството на Веско. Нахлулият в дома на казанлъчанина е задържан от полицията за 24 часа. Образувано е бързо производство срещу него, очаква го присъда.", "date": "2018.04.03", "title": "Казанлъчанин сгащи крадец вкъщи – апашът му бил познат…"}
{"url": "https://www.bgonair.bg/bulgaria/2018-04-03/lekuvat-kucheto-mima-namereno-s-otryazani-lapi-v-sofiya", "text": "\r\n След поредната жестокост над животно събират средства за лечението на кучето Мими, което беше намерено с отрязани лапи до крайпътно заведение в района на Петрохан. Прибрала го е жена, която се грижи за още 26 кучета и 6 котки.  В момента за кучето се полагат грижи във ветеринарна клиника и Мими вече се възстановява. Все още докторите се опитват да овладеят инфекцията и в най-скоро време ще се разбере дали има възможност кучето да се сдобие с протеза или ще трябва да се придвижва със специализирана инвалидна количка. \" \", обясни в \" \" Анастасия Асенова. По думите ѝ на кучето му предстои дълго лечение, за което има събрани средства, но те едва ли ще стигнат за всички консумативи по възстановяването. \" \", подчерта спасителката му пред  . Тя допълни, че във Facebook вече е създадена група, наречена \" \", където всеки, който има желание да помогне с нещо, може да го направи. \r\n  ", "date": "2018.04.03", "title": "Лекуват кучето Мими, намерено с отрязани лапи в района на Петрохан"}
{"url": "https://www.bgonair.bg/bulgaria/2018-04-03/tragediya-17-godishna-pochina-v-uchilishte-v-stolichniya-lyulin", "text": "\r\n 17-годишна ученичка почина в училището си без да могат да я спасят, съобщиха свидетели на трагедията. Инцидентът е станал около 19 часа вчера в 96-о училище в столичния квартал \"Люлин\". Според очевидци момичето се почувствало зле, след което припаднало. На място веднага е извикана линейка. Медиците обаче не успели да я спасят.  Съучениците на момичето обвиняват лекарите, че са се забавили с реакцията си, а заради възникналото напрежение на място са пристигнали полицейски патрули. Днес трябва да стане ясна причината за смъртта, чака се и коментар от Спешна помощ. \"Сигналът е подаден в 20:09 ч., в 20:20 ч. линейката е била на мястото на инцидента. Втората линейка е повикана в 21:03 ч. - сигналът е подаден за майката на момичето, която е изпаднала в тежка нервна криза. В 21:15 ч. тя е била там\", каза за Bulgaria ON AIR говорителят на Спешна помощ Катя Сунгарска. По думите ѝ линейката е посрещната с удари и блъскане, а полицията е успяла да изведе колата с минимални щети. \"За съжаление нашият екип е констатирал смъртта на момичето. Охранителят свидетелства, че на момичето му е прилошало към 19 часа, опитвали са се да ѝ помогнат, пръскали са я с вода. Но при нас сигналът постъпва в 20:09 ч. Защо този един час е загубен няма как да знаем. Не е имало следи от насилие по детето\", обясни Сунгарска в \"България сутрин\". В училището не е имало никой освен охраната, няма учебни занятия през тази седмица, тъй като децата са във Великденска ваканция. Починалото момиче е от Банкя и е учило там, но живеело в близост до 96 СОУ \"Л.Н.Толстой\", в чийто двор е починало вчера. Заедно с нейния брат е трябвало да бъдат на училище в Професионалната гимназия по туризъм в Банкя. Все още не е ясно защо двамата не са били в клас и са се разхождали в \"Люлин\". Момичето е имало епилептични припадъци във времето, научи Bulgaria ON AIR. Екипи от психолози са готови да работят със съучениците на починалата, обяви образователният министър Красимир Вълчев. Чуйте какво обясниха охранителят и зам.-директорът на 96 СОУ: \r\n  ", "date": "2018.04.03", "title": "Трагедия: 17-годишна почина в училище в столичния \"Люлин\""}
{"url": "https://www.bgonair.bg/sutreshen-blok/2018-04-03/mesar-nyama-kak-na-balgarskiyat-pazar-da-ima-gratsko-ili-rumansko-agneshko", "text": "\r\n Собственикът на месарски магазин в София Бакри настоя, че няма как на българския пазар да има гръцко или румънско агнешко, защото цената на вносното е колкото тази на българското месо или по-висока.  \"В Гърция стоката е по-скъпа отколкото в България. Като го сметнеш и като го вкараш, то излиза по-скъпо. И в момента румънското пак е по-скъпо\", обясни Бакри в ефира на  . Бившият министър на земеделието и храните Мирослав Найденов пък подчерта, че е нормално българските производители да имат претенции към изкупната цена на агнешкото месо. Животновъдите обясняват, че прекупвачи изкупуват агнетата от тях на 5 лева за килограм, което не може да покрие дори разходите им по отглеждане, а в магазините месото вече се продава на цена между 13 и 16 лева. Найденов обясни, че е нормално производителите да са недоволни, но няма какво да се направи, защото това са търговски отношения. \"Проблемът е, че българските животновъди залагат на двата празника Великден и Гергьовден. Пазарът в България не е така структуриран, за да предлагат целогодишно прясно българско агнешко месо\", подчерта бившият земеделски министър пред . Той обясни още, че има и дефицит на месото у нас, а една от причините за това е, че е рано, а друга - популацията е намаляла значително, защото малко хора се занимават с овцевъдство. Шеф Георги Иванов пък каза, че българското агнешко е с високи вкусови качества и месото от нашата страна е предпочитано от съседните ни държави. \"Месото трябва да бъде със свеж цвят и да мирише на свежо.\" Така Иванов обясни, че може да се разпознава прясното месо в магазина. Готвачът каза също, че в кулинарията има много техники и технологии, които да компенсират, ако приготвяме замразено месо. ", "date": "2018.04.03", "title": "Месар: Няма как на българския пазар да има гръцко или румънско агнешко"}
{"url": "https://www.bgonair.bg/sutreshen-blok/2018-04-03/pozitsiyata-na-balgariya-po-kazusa-skripal-e-gibelna-smyata-politolog", "text": "\r\n Къде е България в конфликта между Москва и Лондон след отравянето на бившия руски шпионин Сергей Скрипал и неговата дъщеря? Според политолога   решението на страната ни да не заеме категорична позиция е гибелно. Припомняме, че засега България няма да експулсира руски дипломати, тъй като според властта няма категорични доказателства за отравянето на Скрипал от Русия. \" \", обясни Дайнов в  Той подчерта, че когато си част от група хора, ти им дължиш някаква солидарност. Няма сляпа солидарност, има премислена, отбеляза политологът. \"България изглежда много лошо. Всички наши партньори на запад знаят, че сме най-бедната и корумпирана страна, което не ни поставя в добра светлина. Всички знаят, че България винаги се колебае по отношение на Русия\", каза още проф. Дайнов.  \" \", каза от своя страна  . Според него в случая Бойко Борисов е взел външнополитическия завой, отлагайки вземането на крайно решение. Категорично трябва да сме на страната на Англия, но дайте да се обединим и да хванем престъпника, подчерта социологът.  Двамата отправиха обвинения към политиката на управляващите, а Стойчев е на мнение, че има мнозинство от хора, което не е в подкрепа на случващото се в страната. Но по думите му то е разпокъсано и не може да доведе до алтернатива.  \" \", посочи той. \" \", отбеляза проф. Дайнов и добави, че ръководството на БСП не разбира с какви възможности разполага.  ", "date": "2018.04.03", "title": "Позицията на България по казуса \"Скрипал\" е гибелна, смята политолог"}
{"url": "https://www.bgonair.bg/bulgaria/2018-04-03/parlamentarnata-komisiya-za-chez-shte-zasedava-otnovo", "text": "Трето заседание на Временната парламентарна комисия по казуса \"ЧЕЗ\". На срещата ще бъде обсъдена възможността държавата да участва с активи в компанията. На днешното заседание, което започва ранния следобед, се очаква да бъде изнесена информация от прокуратурата и от Комисията за енергийно и водно регулиране във връзка с извършените проверки в компанията. Идеята за влизането на държавата в сделката за ЧЕЗ възникна след среща на премиера Бойко Борисов със собственичката на \"Инерком\" Гинка Върбакова.", "date": "2018.04.03", "title": "Парламентарната комисия за ЧЕЗ ще заседава отново"}
{"url": "https://www.bgonair.bg/sutreshen-blok/2018-04-03/ochakva-ni-topal-i-slanchev-den-nay-nakraya-nyama-da-vali", "text": "\r\n Днес най-накрая няма да вали дъжд. Денят започва студено и сутрешните температурите имат зимни стойности, но следобед се очаква те да достигнат 20 градуса. В следобедните часове ще се появи и слаб вятър от юг-югоизток. Днешният ден обещава да бъде хубав и спокоен, увери синоптикът на Bulgaria ON AIR Симеон Матев. Той посочи, че морската вода все още е твърде студена - около 7-8 градуса. Духа и студен вятър от морето. Черноморието през април и май остава доста по-студена част спрямо вътрешността на страната, отбеляза Симеон Матев. Температурите по Черноморието днес ще са по-ниски - максималните във Варна и Бургас ще бъдат около 13-14 градуса.  През следващите дни времето ще се задържи топло и слънчево, а в петък на места ни очакват нови превалявания. В сряда максималните температури ще бъдат между 19 и 24 градуса, а в четвъртък времето ще е почти същото.  ", "date": "2018.04.03", "title": "Очаква ни топъл и слънчев ден, най-накрая няма да вали"}
