{"url": "https://www.bgonair.bg/world/2019-03-25/raketa-ot-ivitsata-gaza-porazi-zhilishtna-sgrada-v-izrael", "text": "Ново ракетно нападение срещу Израел от Ивицата Газа. Задействани са били системите за тревога в централната част на страната.  Отекнали са експлозии в района Емек Хефер, северно от Тел Авив. Ударена е жилищна сграда и рани 7 души.  От израелската армия потвърдиха за атаката. Tази част от страната e подложена на ракетен обстрел за пръв път от четири години. Израел обвини за атаката ислямисткото движение „Хамас“, което дефакто управлява Газа.  Премиерът на страната Бенямин Нетаняху съкрати визитата си във Вашингтон и обеща „мощен отговор“.  Израел вече затвори граничните си пунктове и достъпа по море до ивицата Газа и вероятно се готви за ответен обстрел.  Харесайте ни във Facebook ", "date": "2019.03.25", "title": "Ракета от Ивицата Газа порази жилищна сграда в Израел"}
{"url": "https://www.bgonair.bg/world/2019-03-25/kralskata-komisiya-v-nova-zelandiya-shte-razsledva-strelbata-v-dzhamiite", "text": "Премиерът на Нова Зеландия Джасинда Ардърн е наредила разследването на стрелбата в две дажмии в Крайстчърч на 15 март да се проведе от специална кралска комисия.  Кралската анкетна комисия е най-висшата публична институция в страната, провеждаща независими разследвания. Тя не е на пряко подчинение на правителството.  По думите на Ардърн именно тази комисия ще направи \"обстоен и пълен доклад\" на случилото се. Разследващите ще проучат действията на Бюрото за сигурност на правителствените комуникации и Новозеландската служба за разузнаване.  Припомняме, че 28-годишният австралиец Брентън Тарант уби 50 души и рани десетки други при кървавото нападение в две джамии в Крайстчърч. След трагедията Нова Зеландия забрани употребата на полуавтоматични оръжия.", "date": "2019.03.25", "title": "Кралската комисия в Нова Зеландия ще разследва стрелбата в джамиите"}
{"url": "https://www.bgonair.bg/world/2019-03-25/frenskiyat-spaydarmen-pokori-blizo-200-metrov-nebostargach-s-blagotvoritelna-tsel", "text": "\r\n \"Френският Спайдърмен\" с нов удар – този път световноизвестният катерач покори близо 200-метров небостъргач с благотворителна цел – за да помогне на парижката катедрала \"Нотр Дам\". Ален Робер не би посмял да се катери по световноизвестната катедрала. Затова пък 37-етажна стъклена сграда в парижкия бизнес-квартал \"Дефанс\" е идеален за него терен.  Традиционно, 56-годишният катерач не използва осигурителна екипировка. И както обикновено, акцията му е изненадваща. А срещу нея спонсорите му даряват 5 хиляди евро за реставрацията на \"Нотр Дам\".  Ален Робер или т.нар. \"френски Спайдърмен\"  \"Исках да помогна. Ако повече хора направят същото, смятам, че нужната сума ще бъде събрана. Има толкова много големи компании, които биха могли да си позволят по-щедри дарения\", заяви Робер. По-рано архиепископът на Париж обяви, че за ремонта на катедралата са нужни близо 150 милиона евро. Причината е, че много от фантастичните фигури и готически арки по фасадата са пострадали под напора на времето и на метеорологичните условия.  Построена през 12-и век, всяка година \"Нотр Дам\" посреща между 12 и 14 милиона туристи.   ", "date": "2019.03.25", "title": "\"Френският Спайдърмен\" покори близо 200-метров небостъргач с благотворителна цел"}
{"url": "https://www.bgonair.bg/world/2019-03-25/tereza-mey-svika-speshna-sreshta-s-klyuchovi-ministri", "text": "Ключови министри бяха извикани на извънредна спешна среща в провинциалната резиденция на британския премиер край Лондон.  Според източници, близки до Тереза Мей, на разговори са били поканени вицепремиерът Дейвид Лидингтън, министърът на околната среда Майкъл Гоув и министърът по Brexit Стив Баркли, както и влиятелни членове на Консервативната партия.  Извънредната среща се състоя само часове, след като в британските медии се появиха спекулации, че кабинетът на Тереза Мей планира да я отстрани от поста на фона на нарастващото напрежение около евентуален Brexit без споразумение. Харесайте ни във Facebook ", "date": "2019.03.25", "title": "Тереза Мей свика спешна среща с ключови министри"}
{"url": "https://www.bgonair.bg/world/2019-03-25/erdogan-pravi-sveta-sofiya-otnovo-dzhamiya", "text": "\r\n Турският президент Реджеп Ердоган иска да превърне известната църква \"Света София\" в Истанбул отново в джамия. Храмът в момента е музей и се събира вход от 10 долара. Според Ердоган \"Света София\" трябва да бъде достъпна за посетители от всички религии и то безплатно. Изградената през 6 век \"Света София\" се смята за най-значимия паметник на византийското изкуство. В продължение на близо 1000 години е била най-големият християнски храм в света. След превземането на Константинопол от османците през 15 век е превърната в джамия, като допълнително са ѝ пристроени минарета.   ", "date": "2019.03.25", "title": "Ердоган иска да превърне \"Света София\" отново в джамия"}
{"url": "https://www.bgonair.bg/world/2019-03-25/dva-ruski-samoleta-s-voenni-katsnaha-vav-venetsuela", "text": "Два руски самолета, превозващи военни и апаратура, са кацнали във Венецуела този уикенд. Това твърдят местен журналист и свидетел на агенция \"Ройтерс“. Според тях пътническият самолет е докарал близо 100 военни, сред които и началник-щаба на руските сухопътни войски.  От товарната машина били свалени 35 тона апаратура, без да е ясно каква точно е тя.  Според два сайта, проследяващи самолети, двата са излетели от руското военно летище \"Чкаловски“ в петък и са кацнали край Каракас в събота.  Засега венецуелските власти не коментират информацията. Харесайте страницата ни във Facebook ", "date": "2019.03.25", "title": "Два руски самолета с военни кацнаха във Венецуела"}
{"url": "https://www.bgonair.bg/reportazhi/2019-03-25/lyubov-kato-v-prikazkite-istoriyata-na-dva-shtarkela-svili-gnezdo-v-harvatiya", "text": "\r\n Истинска любов като тази от приказките – такава е историята на два щъркела, свили гнездо в Хърватия. В продължение на 17 години всяка пролет мъжкият се връща от Южна Африка при своята любима, която не може да лети. Малена и Клепeтан – два щъркела, чиято история трогва не само жителите на малко градче в Хърватия, но и стопля сърцата дори на тези, които не вярват във вечната любов. Малена целогодишно живее в страната. Причината – ранена е от ловец в крилото и вече не може да лети. Затова зимата е принудена да стои сама в свитото от двамата гнездо. Вече 26 години за нея се грижи 72-годишният Стйепан Вокич. А всяка пролет нейният любим преминава около 15 хиляди километра и се връща от Южна Африка, за да е до нея. А тази година дори е подранил . \"Дойдоха общо 7 щъркела. Два кацнаха на игрището. Чудех се дали единият от тях е той. Взе парче место. Приближи се и така разбрах, че наистина е той\", коментира Вокич. Двойката щъркели се сдобива с наследници всяка година. Те са толкова популярни в Хърватия, че на тях е посветен анимационен филм, разказващ любовната им история. А докато малки и големи гледат и телевизионната версия, Малена трепетно очаква пролетта, за да види своя любим. ", "date": "2019.03.25", "title": "Любов като в приказките – историята на два щъркела, свили гнездо в Хърватия"}
{"url": "https://www.bgonair.bg/science/2019-03-25/porsche-zabranyava-preprodavaneto-na-novi-avtomobili", "text": "Германският автомобилен производител Porsche ще въведе абонамент за своите нови автомобили в опит за борба срещу спекулантите, които купуват коли на компанията, издадени в ограничена серия, и след това ги продават с огромна печалба. Това съобщи  Проблемът е не само при моделите Porsche, но и с други премиум марки. Германската компания обаче се надява сериозно да го разреши с помощта на забрана за препродажба на нови автомобили. Жертви на спекулантите станаха модели като Boxster Spyder, 911 R и GT, както и 918 Spyder. По-специално, компанията се сблъска с препродажбите на 911 R през 2016 г., когато колекционери, готови на всичко, бяха принудени да плащат пет пъти повече от номиналната цена, за да заобиколят списъка с чакащите и веднага да закупят автомобила. \"Нашата цел е да продаваме автомобили на шофьори, а не на дилъри\", каза шефът на германската компания Оливер Блум. Едно от решенията също така може да бъде въвеждането на специална лизингова схема, която ще изключи препродажбата на автомобила за известен период от време. Снимка: pixabay.com  ", "date": "2019.03.25", "title": "Porsche забранява препродаването на нови автомобили"}
{"url": "https://www.bgonair.bg/bulgaria/2019-03-25/babh-ustanovi-bakterialni-i-virusni-bolesti-po-zhivotni-v-yambolsko", "text": "Бактериални и вирусни болести по животни в Ямболско установи Българската агенция по безопасност на храните (БАБХ). Установени са Мукозна болест по говедата и Пастьорелоза в няколко регистрирани животновъдни обекта в област Ямбол, предава  . Взетите проби са потвърдени от Националната референтна лаборатория в София, съобщи Агенцията. Обектите са посетени на място и е установено, че не се полагат адекватни грижи за животните, поради което са се проявили и заболяванията. Във фермите е наблюдавана смъртност при животните, за която са взети мерки. В единия от случаите не е спазена процедурата за уведомяване на официалните власти при съмнение за заразна болест. Държавната програма за профилактика предвижда мерки срещу тези заболявания за сметка на техните стопани. За целта те следва да се обърнат към регистрираните ветеринарни лекари, с които са сключили договор. Харесайте ни във Facebook ", "date": "2019.03.25", "title": "БАБХ  установи бактериални и вирусни болести по животни в Ямболско"}
{"url": "https://www.bgonair.bg/bulgaria/2019-03-25/pak-prostrelyan-pelikan-tozi-pat-na-magistrala-hemus", "text": "Регионалната инспекция по околната среда и водите в Шумен изпрати за лечение простреляна птица от защитения вид розов пеликан, съобщиха от пресцентъра на екоинспекцията. Птицата е била намерена от граждани в близост до автомагистрала \"Хемус\" край Каспичан и транспортирана до ветеринарна клиника в Нови Пазар, от където е получен сигнал в екоинспекцията, пише  . При прегледа на пеликана от ветеринарните лекари, не са забелязани видими външни наранявания, но едното му крило било увиснало и не можел да лети. На същия ден птицата е транспортирана за лечение в Спасителния център за диви животни \"Зелени Балкани\" в Стара Загора, където е установено, че по нея е стреляно с пушка, след като в крилото ѝ са намерени две сачми. Харесайте и страницата ни във Facebook ", "date": "2019.03.25", "title": "Пак прострелян пеликан, този път на магистрала \"Хемус\""}
{"url": "https://www.bgonair.bg/world/2019-03-25/tereza-mey-obyavi-che-zasega-nyama-podkrepa-v-parlamenta-za-sdelkata-za-brexit", "text": "\r\n Засега няма подкрепа в британския парламент за сделката на Тереза Мей за Brexit. Това заяви самата Мей пред Камарата на общините. По-рано тя обяви, че ще внесе споразумението за трети вот само ако е сигурна, че ще получи подкрепата на депутатите. Това трябва да стане до края на тази седмица. Мей заяви още, че ще продължи с преговорите в опит да убеди парламента да гласува ЗА. В същото време днес депутатите ще обсъждат алтернативи на нейната сделка. Дори и да гласуват в подкрепа на \"по-мек“ Brexit, обаче, кабинетът няма да е длъжен да се съобрази с волята на парламента.  Спекулациите, че се готви премахването на Мей като премиер, не спират. Харесайте ни във Facebook ", "date": "2019.03.25", "title": "Тереза Мей обяви, че засега няма подкрепа в парламента за сделката за Brexit"}
{"url": "https://www.bgonair.bg/denqt-on-air/2019-03-25/byurokratsiyata-i-nepodgotvenite-kadri-sa-osnovnite-problemi-pred-rodniya-biznes-kazva-predpriemach", "text": "\r\n Всеки четвърти автомобил, произведен в ЕС, е с части, изработени в България. Това заяви икономическият министър Емил Караниколов на срещата на високо равнище на Алианса на консерваторите (АКРЕ), която се проведе в НДК. Той поясни, че у нас има около 220 компании, които работят в този сектор, а родната икономика е насочена към износа. По думите му България има един балансиран ръст на преките чужди инвестиции, като през 2017 г. те са били над 1,38 млрд. евро, а през 2018 г. са 1,5 млрд. евро. Основният проблем на българската икономика е липсата на работна ръка. Предприемачът Красимир Дачев е съгласен с това, че няма подготвени кадри, а според него у нас сме обсебени от чуждите инвестиции.  , каза предприемачът пред  . Дочев посочи, че бизнес средата у нас става по-предвидима, но липсата на подготвени кадри и наличието на необразовани хора и много бюрокрация продължават да пречат.  , добави предприемачът в студиото на  . Красимир Дачев каза също, че въпреки работата по намаляване на бюрокрацията у нас, тя все още остава висока, което пречи на предприемачеството. Той обаче е категоричен, че сега условията за работа и развиването на бизнес са по-добри от преди години, защото има банки, които ще отпуснат пари, стига да има качествен проект. Дачев каза също, че няма как да очакваме у нас високи доходи и висок стандарт, при положение, че икономиката ни е обвързана до голяма степен с производство и износ на суровини. По думите му у нас не се произвежда продукт, който да е с високо качество и с висока добавена стойност, за да струва повече пари.  посочи още Красимир Дачев. Харесайте и страницата ни във Facebook ", "date": "2019.03.25", "title": "Бюрокрацията и неподготвените кадри били основните проблеми пред родния бизнес"}
{"url": "https://www.bgonair.bg/bulgaria/2019-03-25/investor-media-group-i-balgarska-bolnichna-asotsiatsiya-nagradiha-nay-dobrite-bolnitsi", "text": "\r\n Кои са най-добрите болници и къде грижата за пациентите е най-високо ниво. Отговор на тези и още важни въпроси дава националната класация \"Най-добрите болници\", организирана от Investor Media Group и Българска болнична асоциация.   На официално събитие в столицата бяха отличени лечебните заведения спечилили доверието на пациентите. Изследванията оценяват лечебните заведения по редица критерии, сред които технология, специализация, персонал и качество на услугите. \n Нивото на иновации в болниците в България остава на много ниско ниво. Едва 15% от лечебните заведения в страната използват иновативни процедури и отговарят на най-високите стандарти. А делът на иновативните технологии в лечебните заведения също остава нисък – едва 9 на сто. Това са някои от основните изводи от проучването на независимата анализаторска компания IQVIA, на базата на която беше съставена и класацията \"Най-добрите болници\". Проучването представлява оценка на здравните услуги в болничния сектор и е първо по рода си за България. Общият брой участници – 2185, го прави представително за страната и откроява важни тенденции за структуроопределящите болнични заведения.  Рейтингът \"Най-добрите болници\" класира най-добре представящите се лечебни заведения в България и е организизиран от Българската болнична асоциация (ББА) и Investor Media Group. В хода на проучването, изготвено от IQVIA, беше проведено национално допитване сред пациенти, общопрактикуващи лекари и мениджъри на болници. Изследването оценява лечебните заведения по редица критерии - технология, специализация, персонал и качество на услугите.  Харесайте и страницата ни във Facebook ", "date": "2019.03.25", "title": "Investor Media Group и Българска болнична асоциация наградиха \"Най-добрите болници\""}
{"url": "https://www.bgonair.bg/bulgaria/2019-03-25/paketat-mobilnost-shte-se-glasuva-v-sryada", "text": "\r\n Европейският парламент реши, че пакетът \"Мобилност\" ще се гласува в сряда.  Последната надежда на България беше точката за гласуване на пакета \"Мобилност“ да отпадне от дневния ред на парламентарната сесия. За това призоваха редица евродепутати, сред които дори председателят на Транспортната комисия в Европарламента – французойката Карима Дели. Както и представителят на Европейската народна партия Андрей Новаков. 2 гласа обаче не са достигнали за промяната в дневния ред. Стана ясно, че трима от българските евродепутати не са били в пленарната зала.  Светослав Малинов обясни, че полетът му е закъснял. Неджми Али не беше открит за коментар. Николай Бареков обаче не скри, че умишлено не е присъствал на вота. Малко след обявяването на новината от българското министерство на транспорта дадоха извънреден брифинг.  \"Към текстовете, които ще влязат за гласуване в сряда, са постъпили над 1600 поправки. Те все още не са преведени, което означава, че евродепутатите ще имат броени часове преди вота, за да се запознаят с тях. Развитие, което всички източници от Европарламента определят като безпрецедентно\", коментира министърът на транспорта Росен Желязков. Харесайте ни във Facebook ", "date": "2019.03.25", "title": "Европейският парламент ще гласува пакета \"Мобилност\" в сряда"}
{"url": "https://www.bgonair.bg/world/2019-03-25/sled-2-godini-razsledvane-nyama-ruska-namesa-v-izborite-v-sasht", "text": "\r\n Доналд Тръмп не е сътрудничил с руското правителство по време на кандидат-президентската си кампания през 2016 година. Това е основното заключение от доклада на спецпрокурора Робърт Мълър по аферата с руската намеса в изборите в САЩ.  В документа се посочва, че не са открити категорични доказателства за вината или невинността на държавния глава и следователно не може да се заключи, че той е възпрепятствал правосъдието.  Главният прокурор на САЩ Уилям Бар е изпратил заключенията си на Конгреса. Припомняме, че разследването на специалния прокурор Робърт Мълър продължи 2 години.  Той предаде в петък окончателния доклад за разследването си за предполагаемо руска намеса в изборите. Конгресът вече оповести, че ще публикува доклада. Харесайте ни във Facebook ", "date": "2019.03.25", "title": "Доклад: Тръмп не е сътрудничил на руското правителство за изборите в САЩ"}
{"url": "https://www.bgonair.bg/reportazhi/2019-03-25/zakonovi-popravki-zastrashavat-kulturnoto-nasledstvo", "text": "\r\n Нова вратичка в Закона за културното наследство е на път да се отвори широко и да улесни строителството върху паметници на културата. Националният институт за недвижимо културно наследство да има само 1 месец, в който да трябва да отговори на всяко подадено инвестиционно намерение, свързано с паметници на културата. Това предвижда поправка в Закона, предложена и обсъдена тихомълком.  В момента Националният институт за недвижимо културно наследство разполага с 4 месеца, за да отговори на всяко подадено инвестиционно намерение за събаряне, строителство, надграждане, вграждане, ремонт и всякакъв друг вид намеса, засягаща сграда - паметник на културата. Предвижда се срокът да стане 1 месец. Ако Институтът не се справи за това време, да се смята, че инвеститорът има \"мълчаливо съгласие\" и може да пристъпи към действия. Основният аргумент на поправката, внесена от управляващите, е \"облекчаване на административните процедури\". А в официалната позиция на Министерството на културата се казва: \r\n\"Принципът на \"мълчаливото съгласие“ създава риск за опазването на недвижимото културно наследство на Република България и неконтролируеми намеси върху неговите обекти.\" Още в началото на 2016 г. беше направен опит да се въведе практиката на т.нар. мълчаливо съгласие.  Националният институт за недвижимо културно наследство надали ще се справи с планирания едномесечен срок. Капацитетът му не позволява това.  Неотдавна Сметната палата отчете, че на един експерт годишно се падат по над 3000 обекта, които трябва да следи.  Харесайте ни във Facebook ", "date": "2019.03.25", "title": "Законови поправки застрашават културното наследство"}
{"url": "https://www.bgonair.bg/denqt-on-air/2019-03-25/eksperti-za-apartamentgeyt-gerb-ne-mozhe-samo-bez-edin-chovek-i-tova-e-boyko-borisov", "text": "\r\n Скандалът с апартаментите на властта не спира да се разраства. След като стана ясно, че Цецка Цачева, Цветан Цветанов, Вежди Рашидов и заместник-министърът на спорта Ваня Колева са се сдобили с жилища от фирма \"Артекс\" на по-ниска цена от пазарната, към техните имена бяха добавени и тези на заместник-министъра на енергетиката Красимир Първанов, бившия шеф на Комисията по съобщенията Веселин Божков и члена на ВСС Гергана Мутафова. Общественото недоволство не стихва, въпреки че Цецка Цачева и Валя Колева бяха освободени от постовете си. Остава най-важният важният въпрос, а именно какви ще бъдет щетите върху правителството след \"апартаментгейт\"? Според журналиста Валерия Велева единственият верен ход в ситуацията е минимизиране на скандала, което значи засегнатите лица да понесат отговорност.  \"Засега имаме две оставки. Това е правилният ход. Остават другите двама души, които са засегнати. Единият е Вежди Рашидов, но проблем при него няма. Големият проблем е Цветанов Цветанов - дали ще понесе вина и каква ще бъде тя\", коментира Велева в \"Денят ON AIR\". По думите ѝ, ако Цветанов се оттегли, ще се минимизират щетите, тъй като по този начин той няма да бъде във фокуса на общественото мнение и опозицията. Според нея зам.-председателят на ГЕРБ е направил грешка, която в политиката е непростима и трябва да се наказва. \"Ако Цветанов се оттегли от парламента е възможно да остане председател на предизборния щаб, което не е малка власт, която остава в ръцете му. За ГЕРБ по-голям проблем е, че той има прекалено много власт върху структурите ѝ и е възможно неговото отстраняване от политиката изцяло да доведе до срив и демотивация в редиците на партията. Въпреки това правилният ход би бил отстраняване\", коментира политическият анализатор Георги Киряков пред Bulgaria ON AIR. Според експертите партия ГЕРБ може без всички членове освен без един и това е премиерът Бойко Борисов.  По думите на Киряков доверието на Борисов към Цветанов е изчерпано.  \"Само народът може да прощава на Борисов и оттам нататък той да прощава на подчинените си в партията. Ако премиерът усети, че тази ситуация ще навреди лично на него и народът няма да му прости, той няма как да прости на Цветанов\", обясни Киряков. Според него ситуацията е фатална за ГЕРБ и обществото доста отдавна не е реагирало  толкова остро на такова събитие. По думите му това е тежка присъда за партията. Харесайте ни във Facebook ", "date": "2019.03.25", "title": "Експерти за \"Апартаментгейт\": ГЕРБ не може само без един човек и това е Бойко Борисов"}
{"url": "https://www.bgonair.bg/bulgaria/2019-03-25/zavrashtaneto-sled-kontuziya-na-grigor-dimitrov-priklyuchi", "text": "\r\n Григор Димитров загуби с 0:2 сета 5:7, 5:7 от Джордан Томпсън в мач от третия кръг на турнира от сериите \"Мастърс\" в Маями. Димитров се завърна на корта след близо два месеца пауза, в която той лекуваше проблемното си дясно рамо. Преди два дни първата ни ракета разгроми Фелисиано Лопес, но днес отпадна от Джордан Томпсън, който е 77-и в света, съобщава  . Григор Димитров бе изправен до стената в края на втория сет, когато Джордан Томпсън получи три мачбола при сервис-гейм за българина. Той обаче отрази трите възможности за пробив на австралиеца и изпрати гейма в допълнителни разигравания, в които обаче Томпсън стигна до четвърти мачбол. Този път Димитров изпрати бекхенд в мрежата и загуби срещата след час и 48 минути на корта в Маями. Почти идентична бе и ситуацията във втория сет, в който Димитров проби за 5:4, но загуби моментално подаването си за 5:5, за по-късно позволи на Томпсън да спечели с четвърти мачбол. Харесайте и страницата ни във Facebook ", "date": "2019.03.25", "title": "Завръщането след контузия на Григор Димитров приключи"}
{"url": "https://www.bgonair.bg/bulgaria/2019-03-25/oshte-figuri-ot-vlastta-sas-zakupeni-apartamenti-ot-arteks-na-zanizheni-tseni", "text": "\r\n Още фигури от властта със закупени апартаменти от \"Артекс\" на занижени цени. Заместник-министърът на енергетиката Красимир Първанов, бившият шеф на Комисията по съобщенията Веселин Божков и членът на ВСС Гергана Мутафова са поредните клиенти на фирмата, продала апартаменти на ключови фигури от управлението. Справка в Имотния регистър, цитирана в медийни публикации, показва, че Първанов си е купил апартамент от 150 кв. м. и два гаража на улица Тинтява в столичния квартал Изток, на няколко пресечки от жилищата на Цветан Цветанов и Цецка Цачева. Заместник-министърът на енергетиката Красимир Първанов се сдобива с луксозния имот в края на септември миналата година на цена от 616 евро на кв. м. Средната цена в района е над 1500 евро на кв. м.  Малко преди него апартамент в същата сграда на подобна цена си купува и бившият шеф на Комисията по съобщенията Веселин Божков. Там е и един от апартаментите на депутата от ГЕРБ Вежди Рашидов.  А съсед на подалата оставка Цецка Цачева се оказа членът на Висшия съдебен съвет Гергана Мутафова. Тя обаче е платила двойно повече от Цачева. В четвъртък се очаква ръкводството на ГЕРБ да реши дали и Цветан Цветанов ще понесе отговорност по примера на Цецка Цачева и Ваня Колева, които подадоха оставки в края на миналата седмица заради скандала с апартаментите.   \"Партиите, които искат да видят себе си на бъдещия политически хоризонт, трябва сами да се чистят от корумпирани и некомпетентни кадри с управленски амбиции, а не да чакат да гърмят скандали и да ги гасят с оставки\", коментира президентът Румен Радев коментира от Египет. Харесайте ни във Facebook ", "date": "2019.03.25", "title": "Още фигури от властта със закупени апартаменти от \"Артекс\" на занижени цени"}
{"url": "https://www.bgonair.bg/direktno/2019-03-25/horata-s-uvreden-sluh-ne-iskat-da-badat-sazhalyavani", "text": "\r\n Хората с нарушен слух са дискриминирани в България, но въпреки това те не искат да бъдат съжалявани, каза Александър Иванов - председател на МОГА - Младежка организация на глухите активисти. Той допълни, че има криза в образованието, защото няма подходяща среда за децата, които имат проблем със слуха. Трябва да се работи в посока изучаване на жестовия език в училищата. Проф. д-р Иван Ценев, извършил първата кохлеарна имплантация у нас точно преди 20 години е на мнение, че днес у нас се правят много малко такива интервенции. Годишно те са едва около 60 за цялата страна. А би трябвало да са повече. Медикът беше категоричен, че заобикалящата ни среда днес е пагубна за слуха ни.    ", "date": "2019.03.25", "title": "Хората с увреден слух не искат да бъдат съжалявани"}
