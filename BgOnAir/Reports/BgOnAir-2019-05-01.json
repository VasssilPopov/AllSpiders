{"url": "https://www.bgonair.bg/bulgaria/2019-05-01/kitayski-turisti-obezvrediha-dzhebchiyka-v-tsentara-na-veliko-tarnovo", "text": "Китайски туристи обезвредиха джебчийка. Това разказаха очевидци в социалните мрежи.  Случката се разиграла в центъра на Велико Търново.  Туристите се разхождали в старата ни столица днес следобед, когато 26-годишната Събка от Самоводене опитала да прерови чантата на жена от азиатската група.  Събка обаче се натъкнала на бойни китайски хватки. Няколко от мъжете в групата затиснали джебчийката на земята и чакали така 20 минути докато пристигне полицията. A междувременно полицията издирва младо момиче, откраднало пари от магазин в София. Охранителна камера е заснела девойката, която изненадана от това, че няма никой на касата в магазина, решава да се възползва. Тя взима от касата 300 лева, разказва собственикът на магазина във Facebook.  ", "date": "2019.05.01", "title": "В центъра на Търново: Китайски туристи хванаха в крачка джебчийка "}
{"url": "https://www.bgonair.bg/economy/2019-05-01/finansovoto-ni-ministerstvo-s-ochakvaniya-za-rekorden-byudzheten-izlishak-za-april", "text": "Министерството на финансите (МФ) очаква рекорден бюджетен излишък в края на април в размер на 2,67 млрд. лв. или 2,3% от прогнозния БВП на България. Месец април традиционно се характеризира с превишение на приходите над разходите по КФП поради спецификата на данъчния календар. За подобрението на бюджетното салдо през месеца допринасят и възстановените суми от ЕК в частта на помощите, става ясно от предварителните данни и оценки за консолидираната фискална програма (КФП). Приходите и помощите към април 2019 г. се очаква да бъдат в размер на 15,1 млрд. лв., което е 34,5% от годишния разчет. Спрямо април 2018 г. приходите по КФП нарастват с 2,1 млрд. лв., като ръст се отчита както при данъчните и неданъчните приходи, така и при постъпленията в частта на помощите и даренията, където постъпват основно грантовете по програмите и фондовете на ЕС. На база на наличните предварителни оценки данъчните приходи отчитат ръст в размер на 1 млрд. лв., неданъчните приходи – 672,9 млн. лв., а приходите от помощи и дарения – 378,0 млн. лева. В частта на неданъчните приходи се проявява базов ефект в частта на приходите по бюджета на Фонд „Сигурност на електроенергийната система“, поради влезлите в сила промени в Закона за енергетиката от 01 юли 2018 г., с които бе променен механизмът за събиране на приходи по бюджета на фонда, уточняват от финансовото министерство. Поради тази причина приходите по бюджета на фонда за първите четири месеца на 2019 г. са по-високи от постъпленията за същия период на 2018 г.  Разходите по консолидираната фискална програма (вкл. вноската на България в бюджета на ЕС) към април 2019 г. са в размер на 12,4 млрд. лв., което е 28% от годишния разчет, като обичайно изпълнението на разходите спрямо планираното с разчетите за годината е по-високо през второто полугодие. За сравнение разходите по КФП към април 2018 г. бяха в размер на 11,6 млрд. лева. Номиналното нарастване, съпоставено със същия период на предходната година, е основно поради по-високия размер на разходите за персонал (увеличение с 10 на сто на средствата за заплати, възнаграждения и осигурителни вноски на заетите в бюджетния сектор и поредната стъпка на увеличение на възнагражденията в сектор „Образование“), по-високи социални и здравноосигурителни плащания (базов ефект от увеличението на пенсиите от юли 2018 г. и увеличение на здравноосигурителните плащания, заложено в ЗБНЗОК за 2019 г.) и по-висок размер на вноската в общия бюджет на ЕС през 2019 г., обясняват от МФ.   Частта от вноската на Република България в бюджета на ЕС, изплатена  към 30 април 2019 г. от централния бюджет, възлиза на 536,6 млн. лв. По данни за КФП към края на март бюджетния излишък възлиза на 1,8 млрд. лв. или 1,6% от прогнозния БВП. Той се формира от излишък по националния бюджет в размер на 1,66 млрд. лв. и излишък по европейските средства в размер на 144,1 млн. лева. Постъпилите приходи и помощи по КФП към март 2019 г. са в размер на 10,8 млрд. лв. или 24,8% от годишните разчети. Общата сума на данъчните постъпления, вкл. приходите от осигурителни вноски, възлиза на 8,5 млрд. лв., което представлява 24,7% от планираните за годината данъчни приходи. Приходите от преки данъци са в размер на 1,44 млрд. лв. или 22% от предвидените в разчетите за годината. Приходите от косвени данъци са в размер на 4,2 млрд. лв., което е 26,1% от разчетите за годината. Постъпленията от ДДС са в размер близо 3 млрд. лв. или 27,2% от планираните. Размерът на невъзстановения ДДС към 31.03.2019 г. е 74,4 млн. лева. Приходите от социални и здравноосигурителни вноски са 2,45 млрд. лв., което представлява 23,6% от разчетените за годината. Съпоставено със същия период на предходната година, приходите от осигурителни вноски нарастват номинално с 10,8 на сто.  Неданъчните приходи са в размер на 1,77 млрд. лв., което представлява 26,8% от годишните разчети. Разходите по КФП (вкл. вноската в бюджета на ЕС) към март 2019 г. възлизат на 9 млрд. лв., което е 20,4% от годишните разчети. За сравнение, разходите за същия период на предходната година са в размер на 8,6 млрд. лева. Размерът на фискалния резерв към края на март е 10,33 млрд. лв., в т.ч. 9,97 млрд. лв. депозити на фискалния резерв в БНБ и банки и 0,36 млрд. лв. вземания от фондовете на Европейския съюз за сертифицирани разходи, аванси и други. \r\n ", "date": "2019.05.01", "title": "Финансовото ни министерство с очаквания за рекорден бюджетен излишък за април"}
{"url": "https://www.bgonair.bg/economy/2019-05-01/chastniyat-sektor-v-sasht-s-275-hil-rabotni-mesta-dopalnitelno-prez-april", "text": "Американският частен сектор добавя през април 275 хил. работни места, като в това отношение успява да надмине очакванията на икономистите, съобщава Ройтерс, позовавайки се на информация от доклад, публикуван в сряда. Увеличението на работните позиции през изминалия месец е най-голямото от юли 2018 г.  Икономически експерти, анкетирани от Ройтерс, прогнозираха, че Националният доклад на ADP Research Institute ще отчете ръст при новите работни места в размер на 180 хил., като оценките на отделните специалисти варираха от 141 хил. до 225 хил. нови работни места. Докладът на ADP е изготвен съвместно с Moody’s Analytics. Информацията предшества по-изчерпателния доклад на Министерството на труда на САЩ, който се очаква да бъде обявен в петък и ще представи ситуацията в частния и публичния сектор без да включва селското стопанство. Експертите очакват броя на новозаетите работници в нестопанския сектор да се увеличи с 185 хил. души, като безработицата ще запази своето ниво от предходния месец - 3,8%, информира  През март американската икономика прибави 196 хил. нови работни места, отчитайки съществен ръст спрямо февруари. През март темпът на нарастване на средната почасова надница в САЩ се забави до 0,14% на месечна база и до 3,2% на годишна, разминавайки се с очакванията съответно за 0,2% и 3,4%. В края на април Bloomberg съобщи, че икономическият растеж в САЩ се ускорява с повече от очакваното през първото тримесечие на 2019 г., благодарение на подкрепата от страна на запасите и търговията, които компенсираха забавянето на потребителските разходи. Брутният вътрешен продукт на САЩ нараства с 3,2% на годишна база през периода януари – март, сочат предварителните данни на Министерство на търговията, изпреварвайки всички прогнози в проучването на Bloomberg. Консенсусната прогноза на пазара беше за повишение с 2,3% след регистриран растеж с 2,2% през предходното тримесечие. \r\n ", "date": "2019.05.01", "title": "Частният сектор в САЩ с 275 хил. работни места допълнително през април"}
{"url": "https://www.bgonair.bg/world/2019-05-01/nay-malko-71-dushi-postradaha-pri-sblasatsi-s-politsiyata-vav-venetsuela", "text": "\r\n Кризата във Венецуела се задълбочава. Най-малко 71 души пострадаха при сблъсъци с полицията по време на протести в Каракас. Демонстрантите излязоха по улиците, след като временно изпълняващия длъжността президент Хуан Гуайдо призова армията и жителите на Венецуела на пореден протест срещу Николас Мадуро. Военните обаче отново подчертаха своята подкрепа към държавния глава и обвиниха Гуайдо в опит за преврат. На този фон, държавният секретар на Съединените щати Майк Помпео заяви, че венецуелският държавен глава е бил подготвен да напусне страната си, но впоследствие е бил разубеден от Русия. Самият Мадуро заяви в национален ефир, че “въстанието е било потушено”. Междувременно, CNN и международният канал на BBC заявиха, че Венецуела е прекратила излъчването на ефира им.", "date": "2019.05.01", "title": "Най-малко 71 души пострадаха при сблъсъци с полицията във Венецуела"}
{"url": "https://www.bgonair.bg/world/2019-05-01/yaponiya-ofitsialno-ima-nov-imperator", "text": "Япония вече официално има нов император. Нарухито направи първото си обръщение към нацията, след като наследи Трона на хризантемата. Той заяви, че се надява на “щастие за народа, прогрес за страната и световен мир”. На финала на речта, той благодари и на баща си, Акихито, за всичко, което е направил за Япония като император. Акихито, абдикира от трона вчера и така стана първият японски император, отказал се от престола от 1817 година насам.", "date": "2019.05.01", "title": "Япония официално има нов император"}
{"url": "https://www.bgonair.bg/world/2019-05-01/v-denya-na-truda-hilyadi-protestirashti-se-sabraha-za-godishniya-marsh-v-parizh", "text": "В Деня на труда традиционно демонстрации се проведоха и по света. В Париж повече от 7 хил. полицаи са разположени на кючови места, за да предотвратят очакваните прояви на крайни радикали.  Хилади протестиращи вече се събраха за годишния марш. А към тях се включиха и демонстранти от движението на \"жълтите жилетки\".  Френските власти обявиха - очакват ескалация на напрежението. Още вчера беше наредено на собствениците на заведения и магазини да затворят и обезопасят обектите си. А президентът Еманюл Макрон заяви, че на опитите за провокация ще бъде отговорено \"изключително твърдо\". \r\n ", "date": "2019.05.01", "title": "В Деня на труда: Хиляди протестиращи се събраха за годишния марш в Париж"}
{"url": "https://www.bgonair.bg/world/2019-05-01/tereza-mey-uvolni-ministara-na-otbranata-na-velikobritaniya", "text": "Британският премиер Тереза Мей уволни министъра на отбраната Гавин Уилямсън. Причината - разследване за изтичане на информацията, че Великобритания е позволила на китайската компания \"Huawei\" да развива 5G мрежата на страната. Решението за уволнението на Уилямсън е било взето след разследване на обстоятелствата, при които без позволение е била разкрита информация от среща на Съвета за национална сигурност. Разследването започна миналата седмица, след като медиите на Острова съобщиха, че съветът се е съгласил да позволи на \"Huawei\" да участва в някои аспекти от изграждането на нова безжична комуникационна мрежа от пето поколение.    ", "date": "2019.05.01", "title": "Тереза Мей уволни министъра на отбраната на Великобритания"}
{"url": "https://www.bgonair.bg/world/2019-05-01/sasht-strelba-v-universitet-vze-dve-zhertvi", "text": "\r\n Двама души загинаха при стрелба в университет в американския щат Северна Каролина. Други четирима са ранени, трима от тях са в критично състояние.  Нападателят е открил огън в библиотеката на университета. След стрелбата, той е бил обезоръжен и задържан. Според властите, мъжът не е бил в списъци за наблюдение.  Идентифициран е като 22-годишния Тристан Андрю Терел. Предстои да му бъдат повдигнати обвинения. Мотивите за стрелбата се изясняват. Харесайте ни във Facebook ", "date": "2019.05.01", "title": "САЩ: Стрелба в университет взе две жертви"}
{"url": "https://www.bgonair.bg/reportazhi/2019-05-01/apartamentgeyt-i-v-ukrayna-saprugata-na-zelenski-kupila-imot-na-polovin-tsena", "text": "\r\n Скандал с имотите на властта и в Украйна. Съпругата на новоизбрания президент Володимир Зеленски е купила луксозно жилище в Крим на много изгодна цена. Имотът е взет за половината от пазарната му стойност. Луксозният апартамент се намира в жилищен комплекс на брега на Черно море в Ялта. То е закупено през април 2013 г. преди анексирането на полуостров Крим от Русия.  Олена Зеленска е платила за имота над 163 000 долара. Цена, доста по-ниска от пазарната.  Преди месеци апартаментът е бил предложен за продажба в агенция за недвижими имоти на стойност от 790 000 долара.  Жилището е закупено от бизнесмена Александър Буряк. Засега обаче нито Зеленски нито съпругата му са коментирали ситуацията.  Противниците на президента го обвиняват, че е пионка на Игор Коломойски, един от най-богатите хора в Украйна, чиято медийна компания работи в тясно сътрудничество с телевизионния бизнес на актьора. Обвинения, които двамата отхвърлят. Зеленски е комедиен актьор и телевизионна звезда без политически опит, който спечели президентските избори миналия месец.  В предизборната си кампания той се представяше като човек, който се отличава от олиграхичния елит, доминиращ в украинския бизнес и политика.  \r\n ", "date": "2019.05.01", "title": "\"Апартаментгейт\" и в Украйна: Съпругата на Зеленски купила имот на половин цена"}
{"url": "https://www.bgonair.bg/science/2019-05-01/frantsiya-i-germaniya-obedinyavat-usiliya-v-proizvodstvoto-na-avtomobilni-baterii", "text": "Две от най-големите европейски държави - Германия и Франция, са готови да инвестират в съвместно дружество за производство на автомобилни батерии, съобщава агенция Reuters, цитирана от  Планът на двете страни включва съвместни инвестции, като за осъществяването на производството ще се разчита на Opel, PSA и на германският производител на индустриални и транспортни батерии - Saft. Все още обаче се очаква решението на Европейската комисия, която трябва да одобри държавните субсидии. Според информация на Reuters, общата сума, която двете държави се готови да инвестират, е 1,7 млрд. евро, като тя трябва да бъде разпределена в отделните фирмени съюзи. Министерствата на икономиката на Франция и на Германия вече са изпратили писма до изпълнителни органи на Европейския съюз, с което искат да бъде дадена „зелена светлина“ на проекта. Главната цел на мярката е да бъдат запазени работните места в сферата на акумулаторите, както и намаляване на зависимостта от азиатски доставчици на части. Що се отнася до мястото, където ще се произвеждат батериите, то най-вероятно ще бъде използвана фабрика на Opel, която се намира близо до френската граница. Очаква се германският министър на икономиката Питър Алтмайр да се срещне с френския си колега Бруно Льо Майър в четвъртък, за да обсъдят по-нататъшните стъпки. \r\n ", "date": "2019.05.01", "title": "Франция и Германия обединяват усилия в производството на автомобилни батерии"}
{"url": "https://www.bgonair.bg/world/2019-05-01/sadat-reshi-dzhulian-asandzh-otiva-v-zatvora", "text": "Основателят на \"Уикилийкс\" Джулиан Асандж отива в затвора. Той беше осъден на 50 седмици от британския съд за нарушаване на условията за освобождаване под гаранция.  Това се случило преди 7 години, когато Асандж се укри в еквадорското посолство в Лондон, за да предотврати екстрадиране в Швеция.  Припомняме, че на 11 април Еквадор оттегли предоставяне на защита на основателя на \"Уикилийкс\" и той бе задържан от британската полиция.  Австралиецът придоби известност след редица публикации, включително за американските военни операции в Афганистан и Ирак.  Утре Асандж ще се изправи отново пред съда. Този път по искане на Съединените щати за екстрадиция. \r\n   ", "date": "2019.05.01", "title": "Съдът реши: Джулиан Асандж отива в затвора"}
{"url": "https://www.bgonair.bg/economy/2019-05-01/zapochva-poetapnoto-spirane-na-parnoto-v-sofiya", "text": "\"Топлофикация\" започва поетапното спиране на парното в София. От дружеството напомнят, че стартира кампанията за отчитане на уредите за дялово разпределение и изготвянето на изравнителните сметки за периода 1 май 2018 г. - 30 април 2019 г. По тази причина от \"Топлофикация\" призовават клиентите да осигурят достъп до всички жилища, включително и до апартаментите, в които отоплителните тела не се използват или са свалени.  ", "date": "2019.05.01", "title": "Започва поетапното спиране на парното в София"}
{"url": "https://www.bgonair.bg/sutreshen-blok/2019-05-01/nuzhdaem-se-ot-konkretna-ikonomicheska-politika-podchertaha-ikonomisti", "text": "\r\n Заплатите в България са най-ниски в целия Европейски съюз. Минималната работна заплата у нас е 286 евро, а тази в Гърция е 650 евро. Според изследване на \"Евростат\" у нас на час се плаща средно 5 евро, при 27 евро средно за ЕС.  \"Въпросът е дали сме обречени вечно да догонваме Европа. Имаме възможности да не сме последни. Но никога не успяваме да ги използваме докрай. Доходите трябва да се заработят. Не може само да ти дадат още пари. Средната заплата не говори действително как изглежда заплащането. Разделението между хората води до нежелание за работа\", коментира икономистът проф. Гарабед Минасян.  По негови думи в \"България сутрин\" преди всичко, трябва да говорим за конкретна икономическа политика.  \"Важно е доколко бюджетът стимулира икономическия растеж. На фона на корупцията, която виждаме, е илюзия да вярваме, че тя няма да промени решението на инвеститорите. Неравенството е спирачка на икономическия растеж\", категоричен бе той.  Колегата му по професия икономистът Любослав Костов също изрази мнение, че е необходима активна политика, която да стимулира икономическия растеж. \"Ръстът на заплатата е двуцифрен, но само в София. В повечето градове е около 2%. Нехомогенното развитие поражда неравенство в страната. Средната работна заплата е по-висока дори в Македония. Икономическите промени са само десни. Ние сега се стремим към консервативна фискална политика. Пазарът се промени. Не можем да бъдем консервативни\", посочи той пред Bulgaria ON AIR.   \"Ако сравним отрасъла с най-високата средна работна заплата – информационните технологии, и този с най-ниска – хотелиерството и ресторантьорството, ще видим, че бедните стават по-бедни, а богатите по-богати. Неравенството трябва да бъде европейски проблем. В сегашните предизборни кампании за евроизборите никой не говори за неравенство. Ние слушаме само за апартаменти\", изтъкна още Костов.  Харесайте ни във Facebook ", "date": "2019.05.01", "title": "Нуждаем се от конкретна икономическа политика, подчертаха икономисти"}
{"url": "https://www.bgonair.bg/economy/2019-05-01/tsenite-na-petrola-prodalzhavat-da-padat", "text": "Цените на петрола се понижиха днес в азиатската електронна търговия след отчетеното увеличение на американските запаси. Глобалните пазари обаче продължават да са под напрежение заради изострянето на политическата криза във Венецуела, затягането на американските санкции срещу Иран и действащите ограничения за добива на ОПЕК, пише  Лондонският сорт Брент от Северно море, чиито котировки са референтни за европейския пазар, поевтиня тази сутрин с 47 цента или с 0,7 на сто до 71,59 долара за барел.  Американският сорт West Texas Intermediate (WTI) понижи цената си с 60 цента или с 0,9 на сто до 63,31 долара за барел. Търговията бе ограничена, тъй като 1 май е празничен ден в редица страни. Американските запаси на суров петрол са нараснали с 6,8 милиона барела до 466,4 милиона барела през седмицата, приключила на 26 април, отчете снощи Американският петролен институт, отбелязва още Ройтерс. Пазарният фокус обаче се измества към кризата в големия производител на петрол Венецуела, където има конфликт между президента Николас Мадуро и лидера на опозицията Хуан Гуайдо, коментира CNBC. Много наблюдатели се опасяват, че това може да доведе до ескалиращо насилие и по-нататъшни смущения в снабдяването със суров петрол. \r\nСнимка: Pixabay  ", "date": "2019.05.01", "title": "Цените на петрола продължават да падат"}
{"url": "https://www.bgonair.bg/bulgaria/2019-05-01/namereniyat-martav-mazh-v-gorna-oryahovitsa-e-bil-ubit", "text": "59-годишният мъж, открит с множество наранявания в Горна Оряховица, е жертва на убийство. За това е категорична извършената аутопсия в МОБАЛ \"Д-р Стефан Черкезов\". Тя е установила данни за насилствена смърт, уточниха от полицията, откъдето първоначално допускаха, че мъжът може да е станал жертва на инцидент, предаде \"24 часа\". Двама мъже са задържани в полицейското управление в града като съпричастни към престъплението. С тях се провеждат процесуално-следствени действия. Сигналът за открито тяло с множество травми край изоставена сграда в района на болницата е получен в 1 ч. тази нощ. Мъртвият е 59-годишен мъж от Левски. По първоначални данни той бил клошар и заедно с още трима бездомници живеели в неработеща автомивка в Горна Оряховица. Следствените действия в района продължават. Изясняват се мотивите за жестокото убийство. \r\n   ", "date": "2019.05.01", "title": "Намереният мъртъв мъж в Горна Оряховица е бил убит"}
{"url": "https://www.bgonair.bg/bulgaria/2019-05-01/darzhaven-fond-zemedelie-otpusnal-nad-280-000-lv-za-stroezh-na-kashti-za-gosti", "text": "\r\n Държавен фонд \"Земеделие\" е отпуснал 281 000 лева за изграждането на двете къщи за гости в Юндола. В последствие се оказа, че те са вписани в в сайт за резервации с телефона на зам.-директора на фонда Иванка Багдатова - Мизова. Вчера тя вчера се оттегли от поста си.  Собствениците на къщата за гости в Юндола са категорични, че подалата оставка Иванка Багдатова - Мизова няма нищо общо с вилата им. Разказват, че номерът на мобилния ѝ телефон съвсем случайно е попаднал в интернет страницата, рекламираща къщата им.  Къщата за гости е с капацитет от 12 места. За да се наеме струва 150 лева на вечер. От няколко месеца насам обаче резервациите в обекта са намалели драстично. Изграждането ѝ пък струвало около 200 000 лева - 70 процента от които, са осигурени по европейската програма за развитие на селските райони.    ", "date": "2019.05.01", "title": "Държавен фонд \"Земеделие\" отпуснал над 280 000 лв. за строеж на къщи за гости"}
{"url": "https://www.bgonair.bg/denqt-on-air/2019-05-01/stroyat-nov-zatvor-v-bivshi-kazarmi-kray-dupnitsa", "text": "\r\n Ще строят нов затвор в бившите казарми край дупнишкото село Самораново. Той ще бъде за 400 осъдени. Финансирането е по Норвежкия финансов механизъм и ще струва около 35 млн. лева. Това съобщи в студиото на  зам.-министърът на правосъдието проф. Николай Проданов. , отбеляза още той. Сега в бившите казарми при Самораново е затворническото общежитие към бобовдолския затвор изтърпяват присъда около 100 лишени от свобода с по-лек режим. Очаква се изгражането на затвора да започне до една година. Пред   Николай Проданов допълни, че първоначалният проект е бил той да бъде в общежитието в Казичене, по-близо до София. Теренът там обаче се оказал неподходящ. \r\n         ", "date": "2019.05.01", "title": "Строят нов затвор в бивши казарми край Дупница"}
{"url": "https://www.bgonair.bg/denqt-on-air/2019-05-01/direktor-na-uchilishte-ima-postoyanna-agresiya-kam-obshtestvenoznachimite-hora", "text": "\r\n Има постоянна агресия към общественозначимите хора у нас. Това заяви в \" \" директорът на 119-то училище \"Акад. Михаил Аранудов\" Диян Стаматов.  Бившият заместник министър на образованието допълни, че трябва да бъде изработена стратегия за запазване достойнството на учителите у нас. Арнаудов също така бе категоричен, че няма как да бъдат уволнявани директори заради недоволството на един родител. \"В момента има доста стратегии за детето и насилието в училище, но няма такава за запазване на достойнството на учителя. Често срещаме агресия към общественозначими хора - лекари, учители, полицаи. Никой не уважава тези хора. Не може директор да се уволнява заради недоволството на един родител. Всеки има право на мнение, но не може това да се изразява чрез протести, които да заплашват живота и здравето на децата. Не може да се заплашват и учители. Учителите постоянно трябва да се обясняват на родителите. Във всяко училище има правила, които са оповестени\", каза той. Директорът на 119-то училище също така сподели, че очаква през новата учебна година да има по-голям наплив от учители, които желаят да започнат работа по специалността си. Причината е, че заплатите ще се повишат и професията ще бъде доста по-атрактивна за хората. \"Догодина отново ще се повишат заплатите на учителите и ще има повече хора, които се насочват към тази работа. Липсата на учители в областта на физиката и химията обаче ще се задълбочи, тъй като и по висшите учебни заведения няма желаещи да кандидатстват\" обясни Стаматов.    ", "date": "2019.05.01", "title": "Директор на училище: Има постоянна агресия към общественозначимите хора"}
{"url": "https://www.bgonair.bg/direktno/2019-05-01/izgrazhdat-sistema-s-panik-butoni-za-lekarite-v-sofiya", "text": "Столичните лекари скоро ще имат система за паник бутони, каза заместник-председателят на БЛС д-р Николай Брънзалов. Той посочи,че тя ще бъде изградена до месеци. По думите му системата на здaравеопазването остава недофинансирана. Робърт Желязков и Пламен Карамански от jamba.bg са на мнение,че все повече работодатели вземат на работа хора с увреждания. Въпреки това трябва да се променят стереотипите. Всичко е въпрос на манталитет,смятат те.", "date": "2019.05.01", "title": "Изграждат система с паник бутони за лекарите в София"}
{"url": "https://www.bgonair.bg/denqt-on-air/2019-05-01/predsedatelyat-na-kt-podkrepa-22-ot-balgarite-zhiveyat-pod-praga-na-bednostta", "text": "\r\n 22% от българите живетя под прага на бедността. Въпреки това нещата в родната икономика се подобряват. Това заяви в \" \" председателят на КТ \"Подкрепа\" Димитър Манолов. Той бе категоричен, че въпреки, че България продължава да бъде една от най-бедните страни в Европа, родната икономика се развива. Манолов също така допълни, че един от основните проблеми е, че не произвеждаме стоки с висока добавена стойност. \"В България сме с най-ниско заплащане, най-ниски пенсии. 22% от българите живеят под прага на бедността. Страната обаче върви към по-добре. Нещата се развиват, но не толкова, по който ни се иска. Българската индустрия не произвежда стоки с висока добавена стойност. Ние разчитаме на чуждестранни технологични инвестиции, което не е много добре за бизнеса. Нашите производства не са технологични. Българинът става по-производителен, когато иде навън\", каза той.  Председателят на КТ \"Подкрепа\" също така допълни, че бизнесът няма да пострада, ако се вдигнат заплатите на работниците. \"Когато политиката и капиталът се обединят, работникът няма шанс. През миналата година говорихме за премахване на тавана на пенсиите, но тогава, за да се реши въпросът бе решено, че най-високите пенсии се увеличават с 30 процента, а останалите с по 2-3. Философията, която управлява света е да се мачка бедния. Заплатите у нас са в пъти по-ниски от тези в Европа. Обясняват ни, че ако се повишат заплатите ще се срине бизнеса, което не е така\", заяви Манолов пред  .    ", "date": "2019.05.01", "title": "КТ \"Подкрепа\": 22% от българите живеят под прага на бедността"}
{"url": "https://www.bgonair.bg/bulgaria/2019-05-01/kt-podkrepa-predlaga-otsenka-vazpitanie-za-uchenitsite", "text": "През последните години в България се наблюдава тревожна тенденция - задълбочаване на отрицателното и дори пренебрежително отношение към професията на българския учител от страна на родители, ученици, общественост. Синдикатът \"Образование\" към КТ \"Подкрепа\" решително изразява своето възмущение и категорично несъгласие с този недопустим негативен процес в обществото ни, се посочва в декларация от синдиката до народните представители, до общинските съветници и българското общество. Предлага се незабавно въвеждане на оценка \"Възпитание\" на учениците - подход, който се практикува в повечето страни от ЕС и дава много добри резултати. Синдикатът изразява своето дълбоко възмущение и непримиримост към всички форми на агресия и психически тормоз, на които е подложен българският учител, защото подобни прояви не само трайно увреждат здравето и авторитета на педагозите, но и рушат вековните образователни традиции на българската държава. През последните години негативизмът ескалира и агресията намира място и се проявява както в класната стая, така и извън нея от страна на родители, зад които стоят родителски организации, НПО и отделни представители на родителската общност, посочват от синдиката. За да има нормален и пълноценен учебен процес не са достатъчни само дигитализацията на учебния процес и повишаването на доходите в системата на образованието, необходимо е дисциплиниране на класната стая и на българския родител, за когото е крайно време да поеме своята ефективна отговорност, пише още в декларацията. \r\n ", "date": "2019.05.01", "title": "КТ \"Подкрепа\" предлага оценка \"Възпитание\" за учениците"}
{"url": "https://www.bgonair.bg/sutreshen-blok/2019-05-01/v-gartsiya-nyama-eskalatsii-na-naprezhenieto-zayavi-korespondent-v-atina", "text": "\r\n Гърция започна 24-часов протест, който ще засегне автобусния и градския транспорт. Ще стачкуват и служителите на метрото, корабите и фериботите.  Шофьорите на градския транспорт, който обслужва Атина и Пирея, ще протестират през целия работен ден. Същата ще бъде ситуацията и при служителите на кораби и фериботи.  А метрото ще стачкува от 9.00 часа до края на работното време. Трамваите, такситата и междуградските автобуси, както и другият масов транспорт, ще се движат съгласно разписанията. Защо протестират гърците? Темата коментира в \"България сутрин\" кореспондентът на в.\"Труд\" в Атина Бойка Атанасова. \"Под мотото \"Първи май е стачка, а не празник\" гръцките синдикати организират традиционната вече транспортна стачка, която ще блокира основно столицата. Българите, които имат някакви проблеми, е добре да се свържат с туристическите фирми, чрез които пътуват. Има обявено маршрутно пренасочване и едва ли ще има проблеми\", посочи тя. По думите ѝ загубите заради протестите няма да са големи, тъй като те не се отразяват на туристическия бранш, който е основната двигателна сила в Гърция. Единствените проблеми са по пристанищата, но отпор няма. А стачките там вече са се превърнали в атракция. \"Протестите са основно против лошите условия на труд, орязаните компенсации и бонуси, срещу променената пенсионна възраст и заради приватизацията на пристанището в морския транспорт\", сподели Атанасова пред Bulgaria ON AIR.  Темата за евроизборите и правителството на Ципрас кореспондетът коментира така: \"Ципрас започна да губи сериозни позиции. Нещата вървят в посока към нова демокрация. Но няма ескалации на напрежението. Много български граждани ще гласуват за гръцки евродепутати\".   ", "date": "2019.05.01", "title": "Няма ескалации на напрежението в Гърция"}
{"url": "https://www.bgonair.bg/sutreshen-blok/2019-05-01/eksperti-opasnostta-ot-islyamska-darzhava-ne-e-otminala", "text": "\r\n Лидерът на терористичната групировка \"Ислямска държава\" Абу Бакр ал Багдaди се появи във видеоклип за пръв път от пет години насам. В разпространеното от самата организация видео, мъж с брада, приличащ на Багдaди, заявява, че групировката ще търси отмъщение за всички нейни членове, които са били убити или се намират в затвора САЩ ще проверяват записа, а наградата от 25 милиона лева, която дават за Абу Багдади, остава. Според експерта от Центъра за близкоизточни изследвания Мохд Абуаси този запис е направен преди атентата в Шри Ланка и след последната битка между \"Ислямска държава\" и кюрдите. \"Това е целта - да мобилизира масите. Според данни почти 30 хиляди ислямисти, които са били на територията на Сирия и Ирак в рамките на \"Ислямска държава\", са се върнали обратно по местата си и се разчита точно тези бойци да бъдат мобилизирани отново\", коментира журналистката Нина Спасова пред  . По думите ѝ остава опасността от това \"Ислямска държава\" да бъде възстановена. По думите на Мохд Абуаси може да се каже, че във видеото е истинският Абу Багдади. \"През 2013 година се появи по същия начин. Разликата е, че сега той говори без никакво самочувствие. Липсва изражението, което имаше като лидер на ИД. Много хора смятаха, че той е умрял и при тяхната идеология не може да даваш клетва за лоялност към човек, който е загинал. Затова ако има хора, които искат да се присъединят към организацията, трябва да видят, че е жив\", коментира експертът в \" \". По думите на Мохд Абуаси американците продължават да използват присъствието на организацията за политически цели.  \"Факт е, че \"Ислямска държава\" териториално беше унищожена и там се бяха съсредотичили много привърженици на организацията. Сега те са в процес на преструктуриране. Тя не е унищожена идейно, което е много опасно и стои в основната на много терористични актове\", обясни Нина Спасова. Според нея организацията започва да върви по стъпките на \"Ал кайда\". По думите ѝ лидерите някъде създават и планират операциите и те се изпълняват от членовете на \"Ислямска държава\".  ", "date": "2019.05.01", "title": "Експерти: Опасността от \"Ислямска държава\" не е отминала"}
{"url": "https://www.bgonair.bg/science/2019-05-01/kristiano-ronaldo-si-kupi-nay-skapiyat-avtomobil-v-sveta", "text": "Нападателят на \"Ювентус\" и националния тим на Португалия Кристиано Роналдо си купи най-скъпият автомобил на планетата - Bugatti La Voiture Noir. За френското бижу той е платил 11 милиона евро. Това съобщи италианският вестник \"La Stampa\", цитирани  . Суперколата, чието име от френски се превежда като \"черния автомобил\", беше показана на автосалона в Женева през март. Тогава стана ясно, че под капака на модела се крие двигател със 1500 конски сили, а максималната му скорост е 420 кч/м.  При представянето на автомобила президентът на Bugatti - Стефан Винкелман, съобщи, че машината вече има своя купувач, като това е един от най-големите и най-предани фенове на марката. В крайна сметка това е именно петкратният носител на \"Златната топка\". Роналдо обаче ще трябва да почака поне 2 години, за да седне зад волана на La Voiture Noir.     ", "date": "2019.05.01", "title": "Кристиано Роналдо си купи най-скъпия автомобил в света"}
{"url": "https://www.bgonair.bg/bulgaria/2019-05-01/borisov-ot-varshava-bez-sigurnost-evropeyskite-tsennosti-sa-trudno-postizhimi", "text": "Страните ни доказаха, че могат да бъдат \"кормилото на Европейския съюз\". Това заяви министър-председателят Бойко Борисов по време на пленарната сесия \"Заедно за Европа“ във Варшава по повод 15-годишнината от началото на голямото разширяване на Европейския съюз, съобщиха от пресцентъра на МС. Държавните и правителствени ръководители на страните членки, приети след 2004 година в Европейския съюз, провеждат среща на високо равнище във Варшава, инициирана от министър-председателя на Полша Матеуш Моравецки. Пред участниците в Полша българският премиер подчерта, че страната ни ще продължи да работи прозрачно и отговорно за бъдещето на европейските граждани и за осъществяването на общите политики на ЕС -  икономически растеж, социално сближаване и перспектива за младите хора, сигурност и стабилност, развитие на цифровата икономика. \"Ключовата дума и днес е \"сигурност\". Без сигурност и стабилност европейските ценности са трудно защитими“, подчерта в изказването си българският премиер. Борисов заяви, че страната ни изпълнява отлично задачата по опазването на европейската граница и счита за особено важно укрепването на контрола по всички граници на общоевропейско ниво. Премиерът Борисов изтъкна още, че България ще продължава да отстоява категоричната си позиция за солидарно разпределение на тежестта и допълни, че никоя държава членка не трябва да бъде оставена сама да се справя с предизвикателствата на миграцията. \"Шенген е едно постижение, което трябва да съхраним. Бъдещето му трябва да бъде символ на обединена и единна Европа“, заяви още пред участниците Борисов. Той подчерта, че пълноправното членство в Шенгенското пространство си остава ключов приоритет за страната ни. По време на сесията във Варшава министър-председателят Бойко Борисов беше категоричен, че Европа няма да бъде завършен проект, ако страните от Западните Балкани не бъдат приобщени към ЕС. \"Всяка от нашите държави даде своя принос. България вложи цялата си енергия, за да постигне напредък в тази област по време на ротационното си председателство на Съвета на ЕС. Удовлетворени сме и от факта, че настоящото румънско председателство и бъдещото на Хърватия ще продължат осъществяването на този приоритет“, посочи Борисов пред лидерите в Полша. Българският министър-председател изтъкна и необходимостта от запазването на кохезионната и общата селскостопанска политика, включително осигуряване на адекватното им финансиране от бюджета на ЕС. Бойко Борисов посочи и нуждата от изграждането на Цифровия пазар и развитието на иновациите и високите технологии. Според него те ще допринесат за по-високата конкурентоспособност на ЕС. Пред участниците в сесията премиерът Борисов подчерта и стратегическото значение на Енергийния съюз, включително ускоряването на работата по регионалните енергийни проекти и междусистемните връзки. \"България категорично остава на позиция, че консенсусът е задължителен при вземане на решения в областите от взаимен интерес на всички държави-членки от Общността“, завърши речта си българският министър-председател, предаде  . Харесайте ни във Facebook ", "date": "2019.05.01", "title": "Борисов от Варшава: Без сигурност европейските ценности са трудно постижими "}
{"url": "https://www.bgonair.bg/bulgaria/2019-05-01/darvo-padna-varhu-kola-na-patya-pazardzhik-belovo-zhena-e-s-opasnost-za-zhivota", "text": "\r\n Жена е с опасност за живота, след като дърво падна върху лек автомобил на пътя Пазарджик - Белово.  Инцидентът е станал около 19.30 часа вчера в района между минерален плаж \"Топлата вода\" и Орешака.  В резултат на силния порив на вятъра, изгнило дърво е паднало върху лек автомобил, в който е пътувало семейство от Костенец - мъж, жена и пет-годишното им дете.  Най-тежко пострадала е жената. Тя е с опасност за живота. Настанена е в болницата в Пазарджик. В момента е в изкуствена кома. След инцидента вчера са ѝ направени множество операции. Мъжът е с лицеви травми, без опасност за живота. Той е освободен за домашно лечение.  Детето, което е пътувало на задната седалка, е невредимо.  Пътят Пазарджик - Белово беше временно затворен. \r\n   ", "date": "2019.05.01", "title": "Дърво падна върху кола на пътя Пазарджик - Белово, жена е с опасност за живота"}
{"url": "https://www.bgonair.bg/bulgaria/2019-05-01/dvete-zheni-ot-katastrofata-kray-varna-ostavat-s-opasnost-za-zhivota", "text": "\r\n Две жени остават с опасност за живота след вчерашната катастрофа край варненското село Припек. И на двете ще бъде направена операция на гръбначния стълб. Както е известно седем души пострадаха, след като микробус за междуселски превози се пребърна на пътя. Момчето, което пострада при катастрофата на училищен автобус на пътя Айтос - Карнобат, пък е получил краткротрайна загуба на паметта. Това е станало секунди, след като е изхвърчал от прозореца на автобуса. В ранния следобед вчера край село Чукарка автобусът с три деца в него се преобърнакрай пътя, след отнето предимство. 14- годишният Мехмед все още не може да се съвземе от шока от катастрофата. Спомня си само момента, когато лекият автомобил се врязва в училищния автобус на разклона за село Чукарка. Шофьорът на училичния автобус отнел предимството на автомобила. \"Спомням си само, че бях говорил с майка ми и видях колата като ни блъсна. Повече нищо не съм видял\", каза той. Утре Мехмед ще бъде изписан от бургаската болница, но не иска да пътува повече с този шофьор. Родителите му ще настояват водачът, който вози до Айтос децата от три села, да бъде сменен. Алкохолната му проба е отрицателна, но тепърва ще се установява дали има превишения на скоростта при инцидента.   ", "date": "2019.05.01", "title": "Две жени от катастрофата край Варна остават с опасност за живота"}
{"url": "https://www.bgonair.bg/bulgaria/2019-05-01/perkite-na-grafa-potroshiha-lineyka", "text": "\r\n Пореден случай, в който така наречените \"перки\" по столичната улица \"Граф Игнатиев\", се оказват пречка. Този път за екипите на Спешна помощ.  Наскоро поставените ограничители по трамвайните линий на \"Графа\" се оказаха пречка за пристигнала на адрес линейка. \r\n\"Видяхме, че спря линейка, която искаше да маневрира, впоследствие се оказа, че има някакъв проблем. Хората слязоха и се оказа, че линейката е закачила една от \"перките\", разказа очевидката Стефка Маркова. При ударът картерът на линейката се е спукал и маслото ѝ изтекло. Автомобилът е на частна клиника, а за късмет случаят не е бил спешен.  ", "date": "2019.05.01", "title": "\"Перките\" на \"Графа\" потрошиха линейка"}
{"url": "https://www.bgonair.bg/bulgaria/2019-05-01/bsp-startira-predizbornata-si-kampaniya-za-evrovota", "text": "БСП за България\" открива кампанията си за европейските избори с първомайски митинг-шествие в столицата, съобщават от партията. Традиционното шествие на БСП по случай Деня на труда и международната работническа солидарност ще започне в 11.00 часа от пл. \"Св. Александър Невски\", ще премине по ул. \"Г. С. Раковски\", бул. \"Княз Ал. Дондуков\" и ще завърши с митинг на пл. \"Независимост\", предава  След обръщенията по случай Деня на труда на пл. \"Атанас Буров\", между БНБ и фонтана пред Археологическия музей, ще бъде отбелязан и празникът на в. \"Дума\", левия печат и свободните медии. Присъстващите ще могат да чуят изпълненията на Николина Чакърдъкова и група \"Тоника СВ\". Слоганът на кампанията на \"БСП за България\" за предстоящите евроизбори е \"Справедливост сега\". \r\n ", "date": "2019.05.01", "title": "БСП стартира предизборната си кампания за евровота"}
{"url": "https://www.bgonair.bg/world/2019-05-01/torrnado-preobarna-avtobus-v-rumaniya", "text": "Торнадо преобърна автобус с 39 пътници в Румъния, на около 30 километра от Силистра. Най-малко 12 от пътниците са пострадали, а четирима от тях са настанени в болница. Бяха нанесени и материални щети - силните пориви са отнесли покривите на къщи и са изкоренили дървета. На места електроподаването беше засегнато. Според метеоролозите подобно природно явление е изключително рядко на Балканите.  ", "date": "2019.05.01", "title": "Торнадо преобърна автобус в Румъния"}
