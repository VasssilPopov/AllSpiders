{"url": "https://www.bgonair.bg/bulgaria/2018-09-07/predvizhdat-razlichni-lichni-karti-za-podsadimi-i-obvinyaemi", "text": "Обвиняемите и подсъдимите ще имат различни лични карти. Това предвиждат от Министерството на вътрешните работи. Временните документи на лицата със забрана да напускат страната ще имат различен външен вид.  Целта е да бъде намалена вероятността от допускане на грешки от граничната полиция. От догодина започва и издаването на нови лични карти с повече биометрични данни.", "date": "2018.09.07", "title": "Предвиждат различни лични карти за подсъдими и обвиняеми"}
{"url": "https://www.bgonair.bg/bulgaria/2018-09-07/balgarskiyat-pasport-sred-nay-vliyatelnite-v-sveta", "text": "Според нова класация българският паспорт е сред най-влиятелните в света. Компанията \"Артън Кепитал\", която стои зад изследването, констатира, че колкото повече граници \"отваря\" един паспорт, толкова по-високо се класира той в \"безвизовия рейтинг\". С паспорт от Сингапур можем да посетим цели 166 държави. Гражданството на страни като Южна Корея, Швеция, Германия, Америка, позволява посещението на 165 държави. Доста по-нагоре в класацията сме ние и северните ни съседи румънците. С български паспорт можем да се отбием в някоя от общо 158 държави. Само с едно място след нас е Лихтенщайн. Две стълбици по-надолу са Обединените Арабски Емирства, Хърватия и Кипър.", "date": "2018.09.07", "title": "Българският паспорт: Сред най-влиятелните в света!"}
{"url": "https://www.bgonair.bg/world/2018-09-07/trafikat-v-barselona-beshe-blokiran-zaradi-navodneniya", "text": "Тежки наводнения заради проливните дъждове блокираха трафика в Барселона, като превърнаха улиците в реки. Гръмотевичната буря предизвика истински хаос в испанския град. Силните ветрове преобърнаха кофи за боклук и паркирани коли. Много от метростанциите трябваше да бъдат затворени, заради наводненията.", "date": "2018.09.07", "title": "Трафикът в Барселона беше блокиран заради наводнения"}
{"url": "https://www.bgonair.bg/world/2018-09-07/slovenskite-sluzhbi-zadarzhaha-lider-na-paravoenno-formirovanie", "text": "\r\n Словенската полиция арестува в Марибор лидера на \"Щирска гвардия\" и бивш кандидат за президент Андрей Шишко и негов приближен. Двамата са обвинени в подготвяне на преврат в Словения. Шишко е обвинен и в организиране на трафик на оръжие и експлозиви и в притежанието на материали за изработването на незаконни взривни субстанции.  Повод за спецакцията на словенските служби за сигурност е видео, в което група маскирани и въоръжени мъже във военни униформи обещават да въведат ред в страната.  Паравоенното формирование е доброволна организация, която провежда учения в горите край Марибор. Държавният и правителствен елит на страната осъдиха групата като \"крайно неприемлива\".", "date": "2018.09.07", "title": "Словенските служби задържаха лидер на паравоенно формирование"}
{"url": "https://www.bgonair.bg/world/2018-09-07/brazilski-kandidat-za-prezident-be-namushkan-s-nozh-po-vreme-na-miting", "text": "\r\n Бразилският кандидат за президент Жаир Болсонаро беше намушкан с нож по време на предизборен митинг в южната част на страната. Крайнодесният политик е бил откаран в болница с прободни рани в корема, но няма опасност за живота му.  Нападателят му е бил задържан. Той е бил идентифициран като Аделио Обиспо де Оливейра, но повече подробности не бяха оповестени.  63-годишният Болсонаро е с най-висок рейтинг в момента, което го поставя начело в предизборната надпревара, след като съдът забрани на основния фаворит – експрезидента Лула да Силва, да участва в изборите.", "date": "2018.09.07", "title": "Бразилски кандидат за президент бе намушкан с нож по време на митинг"}
{"url": "https://www.bgonair.bg/denqt-on-air/2018-09-07/nov-politicheski-sezon-stariyat-ne-e-priklyuchval-smyatat-eksperti", "text": "\r\n , коментира в студиото на   политологът Георги Киряков. По думите му лятото е времето, в което се предполага, че хората искат да си отморят и скандалите, на които сме станали свидетели, са били излишни. , допълни оциологът и експерт по политически комуникации Евелина Славкова. А във връзка с отношенията на БСП и президента Румен Радев, двамата експерти в студиото на   посочиха, че е напълно нормално в политическото говорене управляващата партия да се опитва да пребори опозицията с подобен тип внушения. , каза Георги Киряков.  ", "date": "2018.09.07", "title": "Нов политически сезон? Старият не е приключвал, смятат експерти"}
{"url": "https://www.bgonair.bg/denqt-on-air/2018-09-07/spas-tashev-bez-dogovora-s-gartsiya-makedoniya-nyama-da-poluchi-chlenstvo-v-nato-i-es", "text": "\r\n Американският държавен глава Доналд Тръмп изпрати писмо до македонския президент Георге Иванов, в което изразява подкрепата си за Договора между властите в Скопие и Атина за разрешаване на спора за името. Преспанският договор за новото име на Република Македония отваря пътя за членство на страната в НАТО и ЕС, написа Тръмп до македонския си колега по повод Деня на независимостта 8 септември. \"Поздравителният адрес може би е изпратен не до когото трябва, тъй като Георге Иванов има доста противоречива позиция по отношение на членството на Македония в НАТО. От една страна той декларативно смята, че мястото на страната е в НАТО, но политиката, която отстоява е насочена против това членство, тъй като не желае да приеме договора с Гърция\", каза в студиото на  македонистът д-р Спас Ташев. Той подчерта, че както от НАТО, така и от всички държави членки на Европейския съюз, идват ясни послания, че без този договор страната няма да получи желаното членство. \"По този начин президентът на Македония се оказва в една патова ситуация, той няма полезен ход. И поради тази причина основен играч се явява Зоран Заев и правителството му\", допълни д-р Ташев. Пред   историкът отбеляза още, че Гърция, създавайки спора за името на югозападната ни съседка и блокирайки нейното успешно включване в международните структури, е съдействала до голяма степен на запазването на сръбското влияние върху държавата. ", "date": "2018.09.07", "title": "Спас Ташев: Без договора с Гърция Македония няма да получи членство в НАТО и ЕС"}
{"url": "https://www.bgonair.bg/direktno/2018-09-07/reklamniyat-pazar-u-nas-e-izklyuchitelno-visokokonkurenten", "text": "\r\n \r\n \r\n Рекламният пазар у нас е изключително висококонкурентен, каза Росен Мисов  -изпълнителен директор на Българската асоциация на рекламодателите.", "date": "2018.09.07", "title": "Рекламният пазар у нас е изключително висококонкурентен"}
{"url": "https://www.bgonair.bg/world/2018-09-07/ekvador-beshe-razlyulyan-ot-trus-s-magnitud-63-po-rihter", "text": "Трус с магнитуд 6,3 по Рихтер разтърси Еквадор тази нощ. Епицентърът на земетресението е бил край град Амбато. Не се съобщава за жертви, но има много повредени сгради. Трусът, който е бил усетен силно в столицата Кито, накара хиляди хора да избягат панически на улицата. Преди две години в Еквадор имаше опустошително земетресение с магнитуд 7.8. Тогава загинаха повече от 600 души.", "date": "2018.09.07", "title": "Еквадор беше разлюлян от трус с магнитуд 6,3 по Рихтер"}
{"url": "https://www.bgonair.bg/world/2018-09-07/helikopter-se-razbi-na-bosfora-zaginal-e-vitseprezidentat-na-otokar", "text": "Частен хеликоптер се разби на брега на Босфора в района на истанбулския квартал \"Малтепе\".  Пилотът е ранен, а пътникът - бизнесменът Халил Юнвер, който е вицепрезидент на борда на директорите на автобусния производител \"Отокар“, е починал в болница.  Други двама души са леко ранени при инцидента, съобщиха официалните власти. Причините за катастрофата се изясняват. Води се разследване.", "date": "2018.09.07", "title": "Хеликоптер се разби на Босфора - загинал е вицепрезидентът на \"Отокар\""}
{"url": "https://www.bgonair.bg/world/2018-09-07/pak-patnitsi-pod-karantina-na-amerikansko-letishte", "text": "\r\n Нов случай на поставени под карантина пътници на американско летище. Полети на авиокомпанията \"Америкън еърлайнс\" от Париж и Мюнхен бяха задържани на международното летище във Филаделфия, след като 12 души на борда почувствали неразположение. Служители на Центъра за контрол и превенция на болестите са прегледали всички 250 души, намиращи се на борда на машините. 12-те пътници, които се оплакали от болки в гърлото и кашлица са хоспитализирани като предпазна мярка. Лекарите съобщиха, че те нямат треска и причините за симптомите, наподобяващи грип се установяват. Останалите пътници са били освободени.", "date": "2018.09.07", "title": "Пак пътници под карантина на американско летище"}
{"url": "https://www.bgonair.bg/world/2018-09-07/kakvo-shte-se-sluchi-s-idlib-rusiya-turtsiya-i-iran-reshavat", "text": "Съдбата на сирийската провинция Идлиб е в ръцете на президентите на Турция, Русия и Иран.  Тримата лидери се срещнаха в Техеран.  Те се събират като лидери на страните-гаранти на мирните договорености, достигнати на първоначален етап в казахстанската столица Астана, които обаче не дадоха резултати.", "date": "2018.09.07", "title": "Какво ще се случи с Идлиб - Русия, Турция и Иран решават"}
{"url": "https://www.bgonair.bg/world/2018-09-07/hakeri-otkradnaha-danni-na-380-hil-klienti-na-british-earueyz", "text": "Хакери са откраднали лични и финансови данни на 380 хиляди клиенти на \"Бритиш еъруейз\", съобщи Ройтерс, като се позовава на англо-испанския холдинг \"Интернешънъл еърлайнс груп\", включващ британската авиокомпания и испанската \"Иберия\". На хакерската атака били подложени сайтът на \"Бритиш еъруейз\" и мобилното приложение.  Пострадали са клиенти, платили билетите си с кредитна карта в периода 21 август - 5 септември.  Откраднатата информация не включва паспортни данни и сведения за планирани полети, уточниха от холдинга. \"Бритиш еъруейз\" е започнала разследване и поддържа контакт със засегнатите клиенти. Авиокомпанията е уведомила полицията и съответните власти. Пробивът е отстранен и сайтът й работи нормално, пише ", "date": "2018.09.07", "title": "Хакери откраднаха данни на 380 хил. клиенти на \"Бритиш еъруейз\""}
{"url": "https://www.bgonair.bg/bulgaria/2018-09-07/preasfaltirat-fatalniya-uchastak-kray-svoge", "text": "Започва преасфалтирането на опасния участък от пътя Своге - София, на който се случи автобусната катастрофа със 17 жертви. Отсечката ще остане затворена за движение до приключване на работата. Осигурени са обходни маршрути. Леките автомобили ще преминават по пътя София - Монтана, а след това по пътя Своге - Искрец - Бучин проход. Тежкотоварните камиони и автобусите, идващи от Видин по път Е-79 и пътуващи към Своге, ще бъдат отклонявани при Ребърково в посока Ботевград, за да не влизат в Искърското дефиле.", "date": "2018.09.07", "title": "Преасфалтират фаталния участък край Своге"}
{"url": "https://www.bgonair.bg/denqt-on-air/2018-09-07/otnoshenieto-mezhdu-balgariya-i-izrael-premierite-sa-istinski-priyateli", "text": "\r\n България е в добри отношения с Израел и това може да го видим от честите посещения на премиера Борисов в страната. Само за 2 месеца министър-председателят ни посети израелския си колега Бенямин Нетаняху два пъти. Планира се откриване на почетно консулство в Ерусалим. \"В много отношения Борисов и Нетаняху си помагат. Те наистина са приятели, дори като език на тялото. Консултират се по различни въпроси, свързани с вътрешнополитическите теми. Нетаняху успява да оцелява. Успява да формира странни коалиции и да прокарва своите идеи в парламента. В Израел има както Министерски съвет, така и Съкратен съвет. Това са по-приближените министри към премиера. Очаквам това да се случи и в България. Това е една от формите, които работи\", отбеляза политическият анализатор Давид Леви.  В студиото на \"Денят ON AIR\" гостът посочи, че местенето на консулството ни от Тел Авив в Ерусалим е малко вероятно. \"ЕС натиска много силно да остане в Тел Авив. Цялата външна политика на ЕС е насочена към самоунищожение. България има исторически шанс да остави много значила следа в отношенията си с Израел. Най-големите инвестиции в страната ни са именно от израелски еврейски фирми\", подчерта Леви.   Днес лидерите на Иран, Турция и Русия се срещнаха в Техеран, за да решат съдбата на сирийската провинция Идлиб.  \"Няма по-деструктивно действие в Близкия изток от този триъгълник на злото. Те имат за цел да отслабят влиянието на САЩ и ЕС в Изтока. Путин се опитва да установи своята тоталитарна власт, за да се противопостави на САЩ. Бъдещето на мюсюлманския свят се продава за жълти стотинки. Тези 3 страни ще си разделят Сирия и ще постигнат своето\", категоричен бе анализаторът пред Bulgaria ON AIR.   За финал на разговора Давид Леви изтъкна, че в Близкия изток бушува конфликтът между мюсюлманската цивилизация и европейската. Ако това се реши, то проблемите ще секнат, каза още той. ", "date": "2018.09.07", "title": "Отношението между България и Израел: Премиерите са истински приятели!"}
{"url": "https://www.bgonair.bg/bulgaria/2018-09-07/avtomobil-se-vryaza-v-targovski-tsentar-v-ovcha-kupel", "text": "\r\n 60-годишен водач на лек автомобил \"Ситроен\" с близо 3 промила алкохол в кръвта се вряза във витрина на търговски обект в столичния квартал \"Овча купел\". При инцидента са пострадали петима души, за щастие жертви няма. Сигналът за пътното произшествие е получен около 14.00 ч. Шофьорът се е движел по бул. \"Монтевидео\". По неизвестни до момента причини той решава да направи ляв завой  метри преди кръстовището. Разбира се не успява, в резултат на което минава през бордюра и дори се качва на двете стъпала, водещи към официалния вход на търговския център. Врязвайки се в централния вход той спира на сантиметри от краката на част от клиентите. 45-годишна жена е с нараняване на коляното, а 8-годишно дете е с нараняване в областта на главата и носа. 53-годишна жена е с контузно-разкъсна рана на ръката, 43-годишен мъж с гръбначно нараняване. И четиримата са приети за лечение в Центъра за спешна помощ \"Н.И.Пирогов\". Водачът на автомобила е настанен във ВМА с рани по главата, без опасност за живота. Нанесените материални щети са за хиляди левове. Очевидци споделят, че шофьорът е бил във видимо нетрезво състояние и дори твърдят, че на седалката до него е имало бутилка с ракия.      ", "date": "2018.09.07", "title": "Пиян шофьор се вряза в търговски обект в \"Овча купел\""}
{"url": "https://www.bgonair.bg/bulgaria/2018-09-07/deloto-po-sluchaya-ivancheva-otnovo-udari-na-kamak-i-ne-tragna", "text": "\r\n В Специализирания наказателен съд беше насрочено разпоредително заседание по делото срещу екскмета на Младост Десислава Иванчева, Биляна Петрова и Петко Дюлгеров. Магистратите трябваше да преценят дали да пуснат Иванчева от ареста. Нито делото тръгна, нито беше разгледана мярката за неотклонение. Делото не почна, защото по закон Иванчева и останалите трябва да получат обвинителния акт 7 дни преди днешното заседание. Това е можело да се случи - на 31 август екскметът е получил копие от обвинителния акт, но тя е отказала да се запознае и го е върнала, защото не е имала достъп до защитата си в лицето на адвокат Марин Марковски. Делото беше отложено за 13 септември. Освен това днес съдът трябваше да разгледа мярката за неотклонение на Десислава Иванчева. Това не се случи, тъй като една от назначените експертизи все още не е изготвена. Днес в съда дойде и бизнесмена Александър Ваклин, който според прокуратурата е дал подкупа. Той е категоричен, че Иванчева е поискала рушвета и инициативата е била нейна. В същото време поддръжници на бившия кмет на \"Младост\" го нарекоха лъжец. Адвокат Марковски пък изтъкна, че се е запознал с обвинителния акт и той не съдържа доказателства, че Иванчева е поискала откуп. В следващите дни Иванчева и Петрова ще бъдат докарани от Сливенския затвор в София, за да разгледат обвинителния акт. ", "date": "2018.09.07", "title": "Делото по случая \"Иванчева\" отново удари на камък и не тръгна"}
{"url": "https://www.bgonair.bg/bulgaria/2018-09-07/spryaha-stroezha-pogalnal-kola-v-ovcha-kupel", "text": "\r\n \n Спират строежа в столичния квартал \"Овча купел\", където тази сутрин кола пропадна в строителен изкоп.  Инцидентът стана само на няколко метра от жилищен блок, висок 9 етажа.  След протести и неуспешни опити да накарат институциите да се задействат, след пропадането от ДНСК са издали заповед строителството да бъде спряно, а дупката да бъде укрепена.  От общината ще санкционират и строителните фирми, нарушили мерките за безопасност.  По случая е сезирана и софийската градска прокуратура.  По-рано днес жителите на квартала заплашиха, че са готови дори да влязат в изкопа, за да спрат строителството.", "date": "2018.09.07", "title": "Спряха строежа \"погълнал\" кола в \"Овча купел\""}
{"url": "https://www.bgonair.bg/bulgaria/2018-09-07/sled-katastrofata-s-georgi-radev-i-dvete-strani-sa-vinovni", "text": "\r\n Установени са множество полицейски грешки при инцидента с бащата на президента Румен Радев в Харманли. Това показа проверката на МВР за сблъсъка на кръгово кръстовище между автомобила на Георги Радев и триколка.  Заключението е, че и двамата водачи са виновни. Радев - защото е отнел предимство, а другият водач – защото е трябвало да кара триколката най-вдясно или по пешеходната пътека.  Заради това и на двамата са наложени глоби. Основната грешка на дошлите на място полицаи пък е, че не са обезопасили движението. Освен това допуснали и приближаването на други граждани, сред които и бивш кмет на града, който нито е участник, нито свидетел на катастрофата.  Полицаите са отрекли върху тях да е оказан натиск, за да не пишат акт на бащата на държавния глава. Предстои проверка и на прокуратурата.  Припомняме, че случаят беше една от причините премиерът Бойко Борисов да поиска оставката на вътрешния министър Валентин Радев. Служителят, писал акт само на водача на триколката, е уволнен.", "date": "2018.09.07", "title": "След катастрофата с Георги Радев: И двете страни са виновни!"}
{"url": "https://www.bgonair.bg/bulgaria/2018-09-07/padnalata-ot-terasa-zhena-v-silistra-e-stabilizirana", "text": "\r\n 70-годишната жена, която беше приета в болница, след като падна с парапета на тераса от четвъртия етажа в Силистра, е стабилизирана и пряка опасност за живота и няма. Тя е приета в спешния център в сряда вечерта и е настанена в реанимацията на болницата с множество травми. Инцидентът станал, когато жената излязла на балкона и се подпряла на парапета. Според съсед заради ремонт е била нарушена целостта на връзката със съседната тераса. Те казват, че блокът е строен преди 38 години.", "date": "2018.09.07", "title": "Падналата от тераса жена в Силистра е стабилизирана"}
{"url": "https://www.bgonair.bg/bulgaria/2018-09-07/shte-tragne-li-deloto-ivancheva-spetssadat-reshava", "text": "Ще тръгне ли по същество делото срещу отстранения кмет на район \"Младост\" Десислава Иванчева, заместничката ѝ Биляна Петрова и бившия управник на района Петко Дюлгеров? Това трябва да реши днес Специализираният съд.  Бившата кметица и заместничката ѝ бяха задържани при показна акция в центъра на София на 17 април, а в колата им - открити 70 000 евро белязани банкноти.  Иванчева и Петрова направиха неколкократни опити да излязат от ареста с молби съдът да промени мерките им за неотклонение от \"задържане под стража\" в по-леки, но получиха отказ.  В края август магистратите решиха психиатър, онколог и съдебен лекар да извършат преглед на Иванчева, която поиска да бъде освободена от ареста заради влошеното си здравословно състояние. Резултатите от експертизата все още не са ясни.", "date": "2018.09.07", "title": "Ще тръгне ли делото \"Иванчева\"? Спецсъдът решава"}
{"url": "https://www.bgonair.bg/bulgaria/2018-09-07/sled-svlachishteto-v-kvartal-ovcha-kupel-eksperti-veche-sa-na-myasto-za-da-izyasnyat-prichinite", "text": "Експерти от Дирекцията за национален строителен контрол влязоха в изкопа в столичния квартал \"Овча купел\", при който се образува свлачище, което погълна кола, за да извършат проверка. От столичната дирекция \"Общински строителен контрол\" пък обясниха, че тази проверка може да продължи цяла седмица. Очаква се те да дадат повече подробности по случая. На мястото в \"Овча купел\" вече има кран, който трябва да извади падналата в изкопа кола, която обаче е с газова уредба, което също е предпоставка за опасност. Именно заради това там са и пожарникарите. \n Жителите на блока, до който стана инцидента и който е буквално на няколко метра от свлачището, се заканиха тази вечер да образуват жива верига докато обекта не бъде укрепен и настояват за спиране на строежа изцяло.", "date": "2018.09.07", "title": "След свлачището в квартал \"Овча купел\": Експерти вече са на място, за да изяснят причините"}
{"url": "https://www.bgonair.bg/bulgaria/2018-09-07/balgariya-startira-uspeshno-v-ligata-na-natsiite", "text": "\r\n България започна с победа участието си в новия турнир на УЕФА - \"Лигата на нациите\". Селекцията на Петър Хубчев успя да измъкне трите точки при гостуването на Словения, надделявайки с 2:1 в среща от трета група. В герой за тима ни навръх един от най-светлите национални празници - Съединението, се превърна Божидар Краев, който отбеляза и двете попадения. Краев първо откри резултата в третата минута, след което беше точен и в 59-ата. В другата среща от нашата трета група Норвегия победи Кипър с 2:0. В неделя България приема именно Норвегия в мач от втория кръг на турнира.", "date": "2018.09.07", "title": "България стартира успешно в \"Лигата на нациите\""}
{"url": "https://www.bgonair.bg/sutreshen-blok/2018-09-07/shte-si-vkara-li-avtogol-borisov-ako-otstapi-ot-ostavkite-na-ministrite-si", "text": "\r\n Николай Нанков, министърът на регионалното развитие и благоустройството в оставка, все пак ще остане на поста си. Това потвърдиха високопоставени източници от Министерски съвет и близки до политическите кабинети на ГЕРБ и Обединени патриоти. Лично премиерът и лидер на ГЕРБ Бойко Борисов обаче е забранил на своите да коментират оставките на тримата министри, признаха депутати от управляващото мнозинство. Ще си вкара ли автогол премиерът Борисов, ако се откаже от оставките на министрите в кабинета? Според социолога доц. Петър Чолаков премиерът и друг път се е отказвал от подадени вече оставки, но точно в този момент ако Борисов даде една назад, това ще бъде голяма вреда за кабинета. \"Оставките навсякъде означават, че \"архитектът\" на правителството не си е свършил работата. Тук пък става дума за ключови министерства. Загубата на човешки живот катализира това решение на премиера. Въпреки това проблемите няма да бъдат решени\", категоричен е Чолаков в \"България сутрин\". По думите на Любомир Аламанов - PR експерт в Център за анализ и кризисни ситуации, определено Борисов няма да изглежда добре в очите на обществото, ако оттегли оставките и върне министрите. \"Проблемът не е толкова вътрешното напрежение, а че институциите рухнаха. Не трябва властта да е толкова подвластна на партийни желания. Не може да се слага човек да отговаря за определено нещо, само защото е подаден от политическа квота. Тази година беше пълна с всякакви грешки, които започнаха да избиват\", уточни още експертът пред ", "date": "2018.09.07", "title": "Ще си вкара ли автогол Борисов, ако отстъпи от оставките на министрите си?"}
{"url": "https://www.bgonair.bg/sutreshen-blok/2018-09-07/hvashtame-gi-puskame-gi-i-taka-do-kray-sveta-kakvo-shte-postigne-prokuraturata", "text": "\r\n Играта на котка и мишка между специализираната прокуратура и две от най-големите бизнес фамилии продължава. Издирваните хотелиерски магнати Ветко и Маринела Арабаджиеви продължават да чакат в странство бурята да отмине.  Вчера на родна земя официално бяха повдигнати обвинения за участие в организирана престъпна група на собственика на \"Винпром Карнобат\" Миню Стайков, сина му Стайко и още 6 души, сред които синът на кмета на Карнобат Иван Димитров.  \"Обществото вече не издържа лакомията на управляващите. Наистина са им видими резултатите. Те са като тест за степента на упойката. Нищо друго. Хаосът, безумието и прахът в очите на хората нямат край. Тези символи на прехода става безусловно ясно, че са в престъпни групи. Те трябва да бъдат последвани от политици. Тези хора са отвратили всички до огромна степен\", категорична бе PR-ът и бивш говорител на МВР Соня Момчилова.  В студиото на \"България сутрин\" експертът по сигурност полк. Николай Марков отбеляза, че престъпна схема от такъв магнитуд, за какъвто се подозират Стайкови и Арабаджиеви, не може да се разкрие за 2 месеца.  \"Притеснявам се, че прокуратурата няма достатъчно доказателства. Изборите в България се правят от тези хора, от олигарсите. Не се правят от политиците. Тези фигури са по-скоро политически. Ако проследите пътя на парите ще видите, че ще стигнете до банки, а след това и до офшорни сметки. Законът в България трябва да бъде прилаган императивно. Вчера един от управляващите политици каза, че е лошо да се нападат българските олигарси. Всички в България знаят защо Гешев прави тези акции – прицелил се е в позицията на главен прокурор. Шумът в медиите е само PR акция\", подчерта експертът.  Според него  единственият начин да се запази българският бизнес е да се спазват законите. В противен случай самите нарушаващи го ще станат жертва.  За финал на разговора Соня Момчилова отбеляза, че понятията справедливост, чест и достойнство изчезнаха отдавна и нямаме право на претенции към управляващите. Тя също се съгласи, че Гешев тръгва към поста на главен прокурор с подмяна на истинските факти. ", "date": "2018.09.07", "title": "Хващаме ги, пускаме ги и така до край света… Какво ще постигне прокуратурата?"}
{"url": "https://www.bgonair.bg/sutreshen-blok/2018-09-07/40-godini-sled-balgarskiya-chadar-novo-izdanie-na-portretat-na-moya-dvoynik", "text": "\r\n На 7-ми септември 1978 г. на моста Ватерло в Лондон е прострелян писателят емигрант Георги Марков. В навечерието на 40-годишнината му кончина в ново издание с твърди корици излиза \"Портретът на моя двойник”. \"Портретът на моя двойник” е издадена за първи път през 1966 г. и използва езоповски език, за да говори за социалните проблеми на едно общество, което се опитва да си придаде вид на идеално, но всъщност идеалите са само параван за една мръсна игра. Според писателя Захари Карабашлиев всичко от Марков е написано с изключителен талант. \"Наблюденията на Марков са брилянтно изказани на един най-чист и достъпен език. Той постига съвършенството, което е простотата. Много лесно е да се пише сложно. Когато четеш Георги Марков и се замислиш сега как се пише, може да си зададеш много въпроси\", категоричен е писателят в \"България сутрин\". По думите на журналиста и философ Тони Николов годишнината от смъртта на Марков трябва да се отбележи наистина по един достоен начин. \"На 7-ми септември в 14 часа всички ще се съберем на паметника на пл. \"Журналист\". Ще има приятели и почители на Георги Марков. Хората чувстват неговото творчество, ще се четат се негови произведения\", каза още Николов пред Bulgaria ON AIR. Голямото събитие ще се състои на 10 септември в НДК, където български писатели и общественици ще се съберат, за да почетат пометта на Марков и да прочетат откъс от негово произведение.", "date": "2018.09.07", "title": "40 години след \"българския чадър\": Ново издание на \"Портретът на моя двойник”"}
{"url": "https://www.bgonair.bg/sutreshen-blok/2018-09-07/stroitelen-obekt-v-ovcha-kupel-pogalna-avtomobil-sled-svlachishte", "text": "\r\n Рано тази сутрин свлачище, причинено от спукан водопровод, погълна автомобил и част от оградата на строителен обект в столичния квартал \"Овча купел\". Пропадналата земна маса е само на няколко метра от жилищен блок, висок 9 етажа. Именно строителният обект изкара на протест жителите само преди дни. Вече доста време хората от \"Овча купел\" алармират за презастрояването на района. Жителите на блока, който е в съседство със строителния обект споделиха пред камерата на  , че са чули страшен тътен сутринта при свличането на земните маси. Собственикът на автомобила, който вече е в основите на строежа, разказа, че излизайки е забелязал, че под автомобила му теренът е започнал да пропада и е искал да намери охранител или други хора от обекта, които да информира и буквално след няколко минути автомобилът, заедно с част от оградата се оказал в изкопа. \"Двете ми гуми бяха леко потънали надолу. В рамките на две три минути можеше и аз да съм вътре в колата\", разказа Цветан в ефира на  .  Мъжът разказа, че често е спирал до оградата, както и много други автомобили се оставят там. \n Отвъд този инцидент, хората от блока, който е на няколко метра от свлачището и други жители на квартала, разказаха, че вече много време търсят институциите и настояват строежът да бъде спрян, но по думите им от общината са ги уведомили, че цялата документация е изрядна и няма как това да стане, защото теренът е частен, реституиран, въпреки че преди време е бил предвиден за детска градина. \"Безотговорно се раздават разрешителни за строеж в \"Овча купел\" - това е истината\", каза Ели Иванова, която пък е организатор на протестите срещу застрояването на района.  Тази сутрин на мястото на инцидента дойдоха пожарникари, служители на общината, които обаче само наблюдваха какво се случва и как тонове вода се изливат в изкопа, защото няма как да действат преди от \"ВиК София\" да спрат водата, което не може да стане близо час. Хора от строителния обект пък обясниха, че течащата вода е от скъсан водопровод, който е за доставяне на вода до противопожарен кран. Жителите на околните блокове пък споделиха, че този кран, който е поставен преди месец и половина, е бил заграден от оградата на новия строеж. Гражданите от квартал \"Овча купел\" настояват за спиране на строежа и като цяло за прекратяването на презастрояването в района. Те искат още зелените площи между блоковете да останат и да не се предвиждат за строеж в устройствените планове на района.", "date": "2018.09.07", "title": "Строителен обект в \"Овча купел\" погълна автомобил след свлачище!"}
{"url": "https://www.bgonair.bg/others/2018-09-07/dnes-ni-ochakva-priyatno-slanchevo-vreme-ot-nedelyata-dazhd", "text": "\r\n Днес ни очаква едно приятно слънчево време, с по-високи температури от вчерашните. Тук-там ще има заоблачавания, но няма да има превалявания. Може да има незначителни кратки валежи по Черноморието на юг - към Ахтопол.  Температурите в цялата страна ще са около 25-26 градуса, подчерта в \"България сутрин\" синоптичката Виолета Манчева. По думите ѝ днес по морето ще бъде перфектно време за плаж - температурите ще са около 26 градуса, а водата остава около 26 градуса. Валежи не се очакват, но все пак на юг към Ахтопол са възможни. \"Тази сутрин в почти цяла България температурите са доста ниски - около 12-13 градуса, но това не бива да стряска хората, защото е напълно нормално сутрините да стават по-хладни\", обясни Манчева. През уикенда ще има заоблачавания. В съботата времето ще остане стабилно. Преваляванията започват отново в неделя, когато температурите ще се понижат. В неделя следобед ще има условия за дъжд, особено по морето.  В понеделник температурите ще паднат още и дъждовете ще се разпространят из страната. Във вторник отново ще има леко стабилизиране на времето - слънце и приятни температури. ", "date": "2018.09.07", "title": "Днес ни очаква приятно слънчево време! От неделята - дъжд и застудяване"}
{"url": "https://www.bgonair.bg/bulgaria/2018-09-07/kmetat-na-ovcha-kupel-pred-horata-chakame-ekspertni-i-kontrolni-organi", "text": "Кметът на район \"Овча купел\" Христина Семерджиева пристигна на мястото на строителния обект, където след свлачище в изкопа пропадна автомобил, каза, че очаква експерти от Дирекция за национален строителен контрол, които да изследват и да се произнесат за това, което трябва да се случи и да се направи на мястото. Семерджиева напомни, че по документи с този строеж всичко е наред, но сега се вижда, че явно не е така.  \"Няма да се допусне гражданите по никакъв начин да бъдат наранени. Фирмата изпълнител ще си поеме съответната отговорност. Отговорността ще я кажат експертите, когато дойдат на обекта\", подчерта кметът на район \"Овча купел\" пред камерата на Bulgaria ON AIR.  Христина Семерджиева обясни, че тя няма нищо общо с издаването на разрешителни за такива строежи, които са били от трета категория и за които разрешение се дава само от главния архитект на Столичната община.  \"Нямам никакви правомощия по одобряването на строеж. Аз много пъти обясних на хората, че не съм оправомощено лице нито да дам разрешение за строеж, нито да спра обекта\", настоя Семерджиева.  Тя посъветва собственика на пропадналия автомобил да поиска обезщетение от строителя, а граждани на \"Овча купел\" декларираха готовност дори да влязат в изкопа, за да спрат строителството.  \"Съжалявам, че този строител не е тук, за да отговори на всички тези въпроси, които поставят гражданите към него, а аз трябва да се червя, заради неговите действия\", каза още Семерджиева. Жители на района пък настояха служителят, който е подписал разрешение за започването на строежа, да се изправи пред тях. На този призив кметът отговори, че служителят е в отпуска, но заместникът му се очаква да дойде пред хората, заедно със служите на ДНСК, който също се очакват. ", "date": "2018.09.07", "title": "Кметът на \"Овча купел\" пред хората: Чакаме експертни и контролни органи"}
