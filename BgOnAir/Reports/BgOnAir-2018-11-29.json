{"url": "https://www.bgonair.bg/economy/2018-11-29/prodalzhenieto-na-turski-potok-v-evropa-shte-se-zabavi-posochva-interfaks", "text": "Продължението на газопровода \"Турски поток\" в Европа ще бъде готово с минимум една година, това съобщава руската агенция \"Интерфакс”, позовавайки се на източници близки до проекта. Причината е забавянето на изграждането на съответната инфраструктура в Централна и Източна Европа. Агенцията отбелязва, че сръбският и българският участък от продължението на \"Турски поток” ще бъдат готови не по-рано от края на 2020 г. Това означа, че синьо гориво може да бъде доставено не по-рано от януари 2021 г. По тази причина \"Газпром\" ще бъде принуден да чака не по-малко от една година след завършването на строителството на \"Турски поток\", за да може да прави доставки на Балканите.", "date": "2018.11.29", "title": "Продължението на \"Турски поток\" в Европа ще се забави, посочва \"Интерфакс\""}
{"url": "https://www.bgonair.bg/economy/2018-11-29/financial-times-ikonomicheskoto-doverie-v-evrozonata-se-e-vloshilo-i-prez-noemvri", "text": "Икономическото доверие в еврозоната се е влошило през ноември за 11-и пореден месец, макар и по-слабо от очакваното, съобщава Financial Times. Показателят на Европейската комисия за икономическото доверие е на ниво от 109,5 пункта през ноември спрямо 109,8 пункта месец по-рано. Резултатът все пак е по-добър от очакванията на анализаторите за 109 пункта, пише   . Влошаването на икономическото доверие се компенсира от първото подобрение от април насам на доверието в индустриалния сектор, чийто показател бележи ръст до 3,4 пункта от 3 пункта през ноември. Икономистите, анкетирани от Ройтерс, очакваха той да се понижи до 2,5%. Това четене контрастира с PMI данните за ноември, които показаха, че производствената активност в еврозоната се е сринала до най-ниското си ниво от пет години. Подобно на PMI данните обаче четенето на ЕС показа, че поръчките за износ са намалели и че ръстът на общите нови поръчки след сериозния спад през октомври е много скромен. В същото време показателят за бизнес климата в региона се е повишил до 1,09 пункта през ноември от 1,01 пункта през октомври и доста над прогнозите за 0,96 пункта. \r\nСнимка: Pixabay", "date": "2018.11.29", "title": "Financial Times: Икономическото доверие в еврозоната се е влошило и през ноември"}
{"url": "https://www.bgonair.bg/sutreshen-blok/2018-11-29/smyana-na-pensionnata-sistema-vseki-s-lichna-partida-predlozhi-ikonomist", "text": "\r\n Депутатите приеха на второ четене рамката на Бюджет 2019, както и отделните бюджети на министерствата. Това стана след дълги разисквания и спорове за параметрите на бюджета. Водеща роля беше дадена на пенсиите и техния размер. Докато народните представители поддържаха високия градус в пленарната зала, пред сградата на Народното събрание десетки пенсионери излязоха на протест с настояване за достойни пари за старост.  \"Увеличение все пак има, но то не е над нивото на инфлация. Не се търси дългосрочно устойчиво решение. Дефицитът намалява, но пенсиите не могат да се увеличат със задоволителни нива. Правителството успява да прикрие проблема, засега. Работещите плащат пенсиите на пенсионерите. Трябва да се премине към друга система, особено в нашето застаряващо население. Трябва да се премине към система с индивидуална партида, в която да се събират парите на всеки човек отделно\", обясни икономистът Георги Вулджев.  В студиото на \"България сутрин\" той отбеляза още, че има нужда от реформа в частните пенсионни фондове. Според икономиста Любослав Костов инфлацията е рекордно висока.  \"Тя се измерва с кумулативен принцип. Ако запазим тази тенденция, в момента на увеличението на пенсиите с 5,7%, тя ще бъде около 10% - двойно по-голяма. Държавата трябва да се замисли какво прави за пенсионерите. Ако искаме да получаваме по-високи пенсии, трябва да се осигуряваме на парите, които взимаме. 1,2 милиона пенсионери получават пенсия, която е под прага на бедност. Скоро време ще станем 5 милиона. Този бюджет не решава важните проблеми. Правителството не прави достатъчно, за да стимулира икономиката\", категоричен бе той пред Bulgaria ON AIR. ", "date": "2018.11.29", "title": "Смяна на пенсионната система – всеки с лична партида, предложи икономист"}
{"url": "https://www.bgonair.bg/denqt-on-air/2018-11-29/sotsialist-predlozheniyata-ni-za-byudzhet-2019-byaha-finansovo-obosnovani-no-nito-duma-ne-beshe-prieta", "text": "\r\n Парламентът прие държавния бюджет за догодина. Над 30 часа дебати и нито едно предложение на опозицията не беше подкрепено. От БСП настояваха минималната заплата през следващата година да скочи на 640 лева, но мнозинството в парламента реши окончателно, че минималният размер на основната заплата за най-ниската длъжност в държавната администрация от 1 януари догодина ще е 560 лв. Не мина и предложението на левицата за по-високи помощи за деца. Един въпрос мина с тишина и от опозиция, и от управляващи, а именно този за размера на партийните субсидии, които остават 11 лева за глас. \"Нямаше дебат, тъй като и нашето становище е следното: Ако бъдат драстично намалени или отнети от партиите или отделните политици, те ще бъдат изпратени да търсят съдействие и суми от хора, които могат да им ги дадат. Ако просиш пари, трябва по някакъв начин да се отплатиш\", коментира в студиото на \"Денят ON AIR\" депутатът от БСП Пенчо Милков. По неговите думи всички предложения на левицата са били финансово обосновани, въпреки това нито една дума от тях не е била приета. Той заяви, че ако трябва бюджетът да се определи с една дума - тя е \"тих\". \"Ние работим година и половина за това хората да започнат да бъдат щастливи. Предлагаме депутатската заплата да бъде замразена на нивото, на което е била в началото на това Народно събрание, защото те са против постоянното увеличаване на нашите заплати\", обясни народният представител пред Bulgaria ON AIR. Той коментира, че според БСП, когато приоритет е раждаемостта, всяко второ или трето дете трябва да получава помощи. Както и че за да може децата да не напускат училище, трябва да са подпомагани до 4 клас и да получават безплатни учебници от 1 до 12 клас. По неговите думи решенията за законите за хората с уврежданията са приети под натиск и през 2019 г. ще породят проблеми. Силна роля на държавата, семейно подоходно облагане, повече държава, повече публични разходи и участие на държавата в икономиката, преиндексация на пенсиите. Така депутатът отговори на въпроса какво е генералното нещо, което от БСП биха променили в бюджета.    ", "date": "2018.11.29", "title": "Социалист: Предложенията ни за бюджета бяха финансово обосновани, но нито дума не беше приета"}
{"url": "https://www.bgonair.bg/science/2018-11-29/smart-net-novata-usluga-na-a1-za-upravlenie-na-wi-fi-mrezhi", "text": "\r\n А1 предлага ново решение за интелигентно Wi-Fi покритие на вътрешни и външни пространства, което е реализирано със Cisco Meraki устройства и дава на бизнес клиентите си голям набор от функционалности. Услугата A1 Smart Net е подходяща за бизнеса, който иска да осигури високо качество на интернет връзката на своите клиенти, служители и партньори. А1 Smart Net се управлява изключително лесно през онлайн портал и предлага сигурност и защита на мрежата. Услугата позволява да се създадт отделни мрежи за служители и клиенти, като могат да се задават ограничения и забрани по типове трафик и по време. Гледйте Барселона - Виляреал в неделя от 19:30 часа по Max sport 2. Отговорете правилно на въпроса в месечната игра на А1 с коментар във Facebook страницата на мобилния оператор и може да спечелите нов мобилен телефон. А въпросът е:  Как се казва новата услуга на А1, която позволява създаване и управление на Wi-Fi мрежи?", "date": "2018.11.29", "title": "Smart Net - Новата услуга на А1 за управление на Wi-Fi мрежи"}
{"url": "https://www.bgonair.bg/economy/2018-11-29/valyo-zlatev-gorivata-mozhe-da-padnat-s-ne-poveche-ot-5-6-stotinki", "text": "\r\n С не повече от 5-6 стотинки могат да бъдат намалени цените на горивата у нас. Това каза председателят на Българската петролна и газова асоциация Валентин Златев.  Той е обсъдил намалението с вицепремиера Томислав Дончев. Според Златев това може да бъде постигнато с премахване на биокомпонента и други по-дребни съкращения.  По думите му намалените цени в последните седмици не били в резултат на протестите, а защото е поевтинял нефтът.  В отговор на протестите премиерът Бойко Борисов предложи на касовите бележки в бензиностанциите да има информация как се формират цените на горивата. Според Златев те неизбежно ще се увеличат, ако се наложи търговците да закупуват специален софтуер за това.", "date": "2018.11.29", "title": "Вальо Златев: Горивата може да паднат с не повече от 5-6 стотинки"}
{"url": "https://www.bgonair.bg/world/2018-11-29/mashtaben-antipravitelstven-protest-se-provede-v-skopie", "text": "Мащабен антиправителствен протест се проведе в Скопие. Демонстрацията беше организирана от най-голямата опозиционна партия в страната - ВМРО-ДПМНЕ. Лидерът на опозицията Християн Мицковски обяви, че събралите се в центъра на македонската столица искат оставката на премиера Зоран Заев и са готови да продължат с протестите. Хората скандираха и срещу промяната на името на страната и се противопоставиха срещу искането за екстадиция на бившия премиер Никола Груевски от Унгария.", "date": "2018.11.29", "title": "Мащабен антиправителствен протест се проведе в Скопие"}
{"url": "https://www.bgonair.bg/bulgaria/2018-11-29/boen-arsenal-be-otkrit-v-imot-na-56-godishen-britanets-vav-varna", "text": "Боен арсенал бе открит от полицията при проверка в землището на варненското село Константиново, съобщават от МВР, цитирани от  . Около 16:45 ч. в сряда, при полицейска проверка във връзка с разследване на случай в частен имот, в селото са намерени и иззети 2 бр. ръчни гранати, 40 бр. патрони, над 150 гилзи с различен калибър, сигнални ракети – 25 бр., тротилова пресовка, въздушна пушка, като боеприпасите са незаконно притежавани. Намерени са също суха тревиста маса, големи саксии и помещение със специфично оборудване. Направената експертна справка установява, че се касае за марихуана с тегло 611 гр. По случая е образувано досъдебно производство, материалите са докладвани в Районна прокуратура – Варна. Собственикът на имота е установен и задържан за 24 часа. Той е гражданин на Великобритания на 56 г., пребиваващ в България.", "date": "2018.11.29", "title": "Боен арсенал бе открит в имот на 56-годишен британец във Варна"}
{"url": "https://www.bgonair.bg/world/2018-11-29/poroshenko-obvini-putin-che-iska-da-aneksira-tsyala-ukrayna", "text": "\r\n Украинският президент Петро Порошенко обвини руския си колега Владимир Путин, че иска да анексира цяла Украйна. В интервю за германското издание \"Билд\" държавният глава призова НАТО да изпрати военни кораби в Азовско море, за да подкрепи Киев срещу Москва. Порошенко отхвърли обвиненията, че опитът на украинските военни кораби да преминат през Керченския проток е бил провокация. Пред американската телевизия CNBC, обаче, шефът на руската държавна Външнотърговска банка, застана твърдо на страната на Владимир Путин и потвърди думите му, че конфликтът в Азовско море е част от президентската кампания на Порошенко.  Според Андрей Костин, чиято банка понесе тежък удар след наложените на Русия санкции през 2014 година, единственият, който печели от ситуацията е именно украинският държавен глава, чийто рейтинг не е достатъчно висок, за да му осигури нов мандат.  На този фон, турският президент Реджеп Ергодан също се включи в конфликта. Той подчерта, че е обсъдил ситуацията и с двете страни и предложи Турция за посредник между Киев и Москва. Към момента, конфликтът остава в патова ситуация. В части от Украйна вече е въведено 30-дневно военно положение, а задържаните украински моряци остават зад решетките до края на януари. В неделя Русия задържа три украински военни кораба на път за Азовско море близо до Кримския полуостров, който анексира през 2014 година. Русия твърди, че корабите са влезли незаконно в нейни териториални води.  ", "date": "2018.11.29", "title": "Порошенко обвини Путин, че иска да анексира цяла Украйна"}
{"url": "https://www.bgonair.bg/bulgaria/2018-11-29/boyko-borisov-e-na-ofitsialna-vizita-v-kralstvo-maroko", "text": "\r\n Започна официалното посещение на Бойко Борисов в Кралство Мароко. Делегацията, която води премиерът, ще се опита да подобри търговско-икономическите отношения между двете страни.  Лично министър-предсдателят на Мароко Саад Еддин Ел Отмани посрещна  Борисов на летището в столицата Рабат. Двамата премиери проведоха среща на четири очи в Министерският съвет.  Саад Отмани подчерта че за Кралството е от изключително значение поддържането на тесни връзки с ЕС. Мароко е конституционно кралство, а правителството се назначава от крал Мохамед 6 в момента. Самият крал е кръстник на внука на Симеон Втори, но бившият министър-председател не е в делегацията на Борисов. Там обаче са бизнесмени от България, които ще проучват икономическите възможности между двете страни по време на бизнес форум в Казабланка . Към този момент българите в Мароко помагат предимно в строителния сектор. Мароко пък е голям производител на Арганово масло, което има сериозно търсене у нас, както в козметиката, така и в кулинарната индустрия.  Премиерът Борисов и членове на кабинета посетиха и мавзолеят на крал Мохамед 5.  Утре Борисов отново се среща с премиера Отмани. Двамата ще подпишат споразумение към Спогодбата за социална сигурност.", "date": "2018.11.29", "title": "Премиерът Борисов на официална визита в Кралство Мароко"}
{"url": "https://www.bgonair.bg/denqt-on-air/2018-11-29/parlamentat-prie-okonchatelno-byudzhet-2019", "text": "\r\n Депутатите окончателно приеха Закона за държавния бюджет. След близо 10 часа дебати днес, най-накрая държавните финанси за догодина са ясни. Не бяха нанесени никакви корекции на текстровете, предложени от Министерския съвет. В заключение финансовият министър Владислав Горанов заяви, че дебатът е бил по същество и е оптимистично настроен за изпълнението на Бюджет 2019. Той благодари на партиите, които са подкрепили текстовете, и на тези, които са имали алтернативно виждане. , коментира пред   заместник-председателят на Бюджетната комисия Евгения Ангелова. Тя отбеляза, че най-много пари ще бъдат отделени за приоритетите, които управляващите налагат, и за които се говори от няколко месеца насам. А именно - образование, социалната сфера и отбраната.  каза Ангелова. Предвидени са 39 млн. лева за увеличение на индивидуалните основни работни заплати на непедагогически персонал и съответните разходи за осигурителните им вноски за сметка на работодателя. Анексът предвижда промяна и при назначаването на психолози, педагогически съветници или социални работници. 1 щатна бройка ще се разкрива при над 350 ученици в училище, а не както до сега при над 400 ученици, а 2 щатни бройки – при над 800 ученици,  до сега това се правеше при над 900 ученици в училище.", "date": "2018.11.29", "title": "Парламентът прие окончателно Бюджет 2019"}
{"url": "https://www.bgonair.bg/denqt-on-air/2018-11-29/otpusnaha-poveche-pari-za-dogodina-shte-gi-usetim-li-ili-inflatsiyata-shte-gi-izyade", "text": "\r\n Депутатите приеха Бюджет 2019, но нито едно предложение на опозицията не беше подкрепено. Очаквано управляващите сипят похвали по адрес на бюджета, а опозицията го разкритикува. Опозицията иска невъзможното, управляващите дават възможното, посочи журналистът Ива Николова пред Bulgaria ON AIR. \"Няма как да усетим добрите пари, докато не се превърнем в страна производител. Ние сме страна, която е износител на ресурси и страна на услуги. Това не носи добавена стойност\", обясни тя. Политологът доц. Петър Чолаков застъпи тезата, че от ГЕРБ са завишили бюджета заради натиска от протестите и предстоящите избори. \"Обещани са известни увеличения, но над 1 милион са тези, които получават най-ниските пенсиии. Категорично инфлацията ще изяде тези пари. Правителството се опитва да запуши раните, които вече са се отворили в неговия имидж и опитва да изпревари някои удари. Това е популистки бюджет\", заяви той в предаването \"Денят ON AIR\". Според него тепърва ще видим засилваща се протестна вълна заради сметките, които трябва да плащаме. Политологът смята, че протестите в голяма степен са автентични, а хората поставят реални искания и проблеми в системите. \"Държавата продължава да бъде най-бедната и най-корумпираната в Европейския съюз\", подчерта доц. Петър Чолаков. Ива Николова не се съгласи с него и настоя, че на протестите се събират абсолютно нехомогенни групи, които нямат никакъв общ интерес. \"Не бива да се самоунижаваме с машинно гласуване. Прилага се в държави с много ниска грамотност\", каза още тя. Николова обаче се обяви за електронното гласуване и не се съгласи с довода на управляващите, че ще последват хакерски атаки, ако то бъде въведено на изборите у нас.    ", "date": "2018.11.29", "title": "Отпуснаха повече пари за догодина - ще ги усетим ли или инфлацията ще ги изяде?"}
{"url": "https://www.bgonair.bg/bulgaria/2018-11-29/150-razlichni-modela-na-patya-kakvi-koli-karat-balgarite", "text": "Общият брой леки автомобили в България е 2 762 590, като по пътищата ни се движат над 150 различни модела. Според данните на МВР по-голяма част от автопарка ни е с възраст над 20 години – такива са 1 473 237 от регистрираните коли, пише  . Абсолютен лидер в класацията са автомобилите с марка VW, държейки над 15% пазарен дял в сраната с 425 805 регистрирани коли, но както и при общия брой коли, тук също преобладават тези с възраст над 20 години. На второ място са Opel - 351 654. В челната тройка попада и Mercedes - оказва се, че в България има регистрирани над 193 хил. автомобила от тази марка (193 486). От данните на МВР се вижда, че все ще има доста автомобили съветско производство, както и от бившите соц страни – Волга, Москвич, Лада, Чайка, Варшава, Булгаррено, Застава, Вартбург и Трабант. Не по-малко обаче са супер луксозните автомобили с марките Ferrari, Porsche, Bentley, Maserati, Rolls-Royce, Lamborghini и Aston Martin. \r\n  Статистиката показва още, че в България има регистрирани близо 600 електрически коли. С марка Tesla са регистрирани цели 67 автомобила.", "date": "2018.11.29", "title": "150 различни модела на пътя - какви коли карат българите?"}
{"url": "https://www.bgonair.bg/bulgaria/2018-11-29/sagata-desislava-ivancheva-skara-vks-i-spetsprokuraturata", "text": "Нов епизод от сагата \"Десислава Иванчева\". Този път обаче магистрати срещу магистрати заради множеството жалби, пуснати от двете подсъдими.  Началото постави председателят на Върховния касационен съд Лозан Панов. С негова заповед трима върховни магистрати трябва да проверят всички документи, свързани с жалби на двете подсъдими, касаещи условията в следствения арест. Основание за това му дава Закона за съдебната власт. Проверката трябва да приключи на 5 декември. Часове по-късно от спецпрокуратурата контрираха, че документите не би следвало да бъдат предоставени. Или поне докато апелативният спецсъд не каже окончателно пуска ли двете под домашен арест. Това се очаква да се случи най-късно на 5 декември, когато изтича срокът за обжалване на протеста на обвинението, че те не следва да се приберат у дома.  Докато Върховният касационен съд и спецпрокуратурата спореха, апелативният спецсъд реши - проверката е приключила и на комисията са дадени всички необходими документи.", "date": "2018.11.29", "title": "Сагата \"Десислава Иванчева\" скара ВКС и спецпрокуратурата "}
{"url": "https://www.bgonair.bg/bulgaria/2018-11-29/zaradi-zakasnyal-vlak-ot-sofiya-za-burgas-bdzh-shte-kompensira-s-dvuposochen-bilet", "text": "БДЖ ще компенсира всички свои клиенти, които са пътували с бързия влак от София за Бургас вчера, съобщават от дружеството. Композицията потегли със 192 минути закъснение поради обледяване токоснемателя на локомотива, който е трябвало да го обслужи, както и липсата на възможност в момента да бъде подменен с друг. Поради изчакването да бъде осигурен локомотив се е стигнало до голямото закъснение, информира  . Заради този инцидент от БДЖ ще възстановят парите за билета на всички, които са се отказали от пътуването, а на изчакалите заминаването на композицията, ще предостави по един двупосочен билет за избран маршрут на пътуване с влак в страната. Към момента движението на влаковете в страната се извършва в условията на зимна обстановка, като някои композиции се движат със закъснения. Няма прекъснато движение в нито един железопътен участък.", "date": "2018.11.29", "title": "Заради закъснял влак от София за Бургас - БДЖ ще компенсира с двупосочен билет"}
{"url": "https://www.bgonair.bg/bulgaria/2018-11-29/makedoniya-ne-spazva-dogovora-s-balgariya-alarmirat-evrodeputati", "text": "Евродепутатът Ангел Джамбазки обвини Македония, че не спазва договора за добросъседство и приятелство с България. \"Отдавна трябваше да бъдат приведени редица мерки, като например - трябваше да приключи използването на езика на омразата, трябваше да бъдат издадени учебници на български език, не трябваше да се правят антибългарски изказвания. Нищо от това не се е случило все още. Това тревожи българското общество\", заяви Джамбазки. Според него македонският премиер Зоран Заев се бави. \"Той обещава на всеки всичко, но не изпълнява поетите задължения. И това няма да доведе до добър ефект и до добър краен резултат. Нашият призив към г-н Заев е да спазва този договор, ако желае да продължи да получава подкрепата и на нас като европейски представители, и на българското общество като цяло\", каза българският представител в ЕП. Евродепутатът от Европейската народна партия Андрей Ковачев също изрази разочарование от езика на омразата срещу България в някои македонски медии. \"Македония винаги е била неизменна част от Европа, както и част от българското наследство. Всички исторически спорове трябва да бъдат решени по пътя на добросъседството, толерантността и историческата справедливост“, заяви Ковачев по време на обсъждането на доклада за напредъка на западната ни съседка по пътя към членството ѝ в ЕС, предаде БНР. \"Във връзка с това не мога да скрия моето разочарование от продължаващите антибългарски изказвания в някои македонски медии. Не само физическите граници трябва да бъдат символични, нашето общо бъдеще, за което работят правителствата и на България, и на Македония, но и духовните граници, които бяха изградени от тоталитарните режими, говорът на омразата,  всичко това трябва да бъде преодоляно по пътя на европейската интеграция\", каза Ковачев. Междувременно съвместната мултидисциплинарна комисия по историческите и образователните въпроси между България и Македония ще се събере на двудневно заседание в Националния исторически музей в София. Това ще бъде трето заседание на комисията, създадена по силата на договора за приятелство между двете държави. Предвижда се  всяка година тя да представя общ доклад за дейността си на правителствата на София и Скопие. На последното ѝ заседание бяха обменени учебници по история. До момента България е представила над 30 страници бележки по учебници по история в Македония, тъй като българските представители са констатирали сериозни проблеми в учебното съдържание. На двустранна среща преди дни в Солун с македонския си колега Никола Димитров българският първи дипломат Екатерина Захариева обсъди конкретните стъпки по прилагане на Договора за приятелство, добросъседство и сътрудничество между двете страни и заяви, че е в общ интерес съвместната мултидисциплинарна комисия най-накрая да излезе с реални резултати. ", "date": "2018.11.29", "title": "Македония не спазва договора с България, алармират евродепутати"}
{"url": "https://www.bgonair.bg/bulgaria/2018-11-29/uchilishten-avtobus-katastrofira-v-rusensko-dve-detsa-sa-s-naranyavaniya", "text": "\r\n Училищен автобус катастрофира в Русенско. За щастие сериозно пострадали няма. Две деца са с леки наранявания и са откарани за преглед в общинската болница в град Бяла. Автобусът се е движел по маршрута град Бяла - село Джулюница. Инцидентът е станал около 14:30 ч. на пътя между селата Пиперково и Джулюница. По първоначална информация бус с холандска регистрация, управляван от 20-годишен шофьор, се е ударил челно в идващия насреща училищен автобус. В него са пътували 4 деца от Професионалната гимазия в град Бяла. Шофьорът на микробуса също е леко пострадал. Движението бе временно затворено до изтеглянето от пътя на двете превозни средства. От АПИ призоваха всички шофьори да се движат с повишено внимание. .", "date": "2018.11.29", "title": "Училищен автобус катастрофира в Русенско, две деца са леко ранени"}
{"url": "https://www.bgonair.bg/bulgaria/2018-11-29/okonchatelno-partiynite-subsidii-za-2019-g-ostavat-nepromeneni", "text": "\r\n Без никакви дебати депутатите решиха - партийните субсидии остават непроменени за следващата година. Това означава, че всяка партия, преминала процентната бариера, ще получава по 11 лева за действителен глас.  Това решение на Народното събрание идва на фона на заявката на премиера Бойко Борисов, че може да предложи намаляване. Между първо и второ четене обаче такова предложение не постъпи. Междувременно парите за машинно гласуване скараха депутатите. Според опозицията в бюджета няма заложени средства за осигуряване на необходимите машини. За втори ден депутатите разглеждат окончателно закона за държавния бюджет за следващата година. Вчера заседанието продължи до 22:00 часа. ", "date": "2018.11.29", "title": "Окончателно: Партийните субсидии за 2019 г. остават непроменени"}
{"url": "https://www.bgonair.bg/bulgaria/2018-11-29/stranata-ni-s-ambitsiya-da-domakinstva-na-evro-2032", "text": "\r\n България има амбиция да приеме Европейското първенство по футбол през 2032 година.  Това обяви в специално интервю за Bulgaria ON AIR министърът на младежта и спорта Красен Кралев. В началото на този месец пък премиерът Бойко Борисов обяви, че България, Румъния, Гърция и Сърбия ще кандидатстват за домакини на следващото Световно първенство по футбол през 2030 година. \"Имаме всички шансове да се поздравим с успех, ако си свършим домашното и си направим инфраструктурата. Тези инвестиции, които ще се направят, ще си оправдаят средствата по категоричен начин\", заяви Красен Кралев.", "date": "2018.11.29", "title": "Страната ни с амбиция да домакинства на Евро 2032"}
{"url": "https://www.bgonair.bg/bulgaria/2018-11-29/avtobus-izgorya-napalno-na-magistrala-trakiya", "text": "\r\n Автобус се запали в движение на магистрала \"Тракия\", близо до София. Няма пострадали пътници. След като се появил дим от отделението на двигателя, водачът спрял, за да провери какво става. Пред   той разказа, че когато отворил капака се възпламенило маслото и започнал пожара. За щастие той успял бързо да евакуира пътниците, които успели да вземат вещите си и да се отдръпнат от мястото на инцидента. На мястото движението вече се осъществява нормално. Сигналът за инцидента е подаден малко след 10:00 часа днес.", "date": "2018.11.29", "title": "Автобус се запали в движение на АМ \"Тракия\", няма пострадали"}
{"url": "https://www.bgonair.bg/bulgaria/2018-11-29/gerb-ogranichavat-mashinnoto-glasuvane-deputatite-v-skandal", "text": "\r\n Парите за машинно гласуване скараха депутатите. Според опозицията в бюджета няма заложени средства за осигуряване на необходимите машини. За втори ден депутатите разглеждат окончателно закона за държавния бюджет за следващата година. Вчера заседанието продължи до 22:00 часа. Днес опозицията и управляващите започнаха да се карат от сутринта. Темата се оказа неочаквана – парите за Централната избирателна комисия.  Според опозицията не са предвидени пари за въвеждането на машинно гласуване. Спорът в пленарната зала дойде на фона на внесените поправки от ГЕРБ, които ще ограничат машинното гласуване. Така то няма да бъде във всички сектори.  В държавния бюджет са заложени малко по 5 млн. лв. за ЦИК. Опозицията поиска 50 млн. лв. повече именно заради машинното гласуване. Спрямо сегашния закон машинно гласуване трябва да има във всички секции. Догодина предстоят два редовни избора – за евродепутати и местна власт.  Ако промените, внесени от ГЕРБ, станат факт, ще отпаднат номерата в бюлетините, електронното гласуване ще бъде отменено, а машинно ще има само в секции над 300 избиратели.  В програмата на парламента е планирано заседание за правна комисия. На него депутатите трябва да разгледат предложенията за промени в изборния кодекс, както и предложенията за намаляване на депутатските заплати. ", "date": "2018.11.29", "title": "ГЕРБ ограничават машинното гласуване – депутатите в скандал"}
{"url": "https://www.bgonair.bg/bulgaria/2018-11-29/mini-i-tets-maritsa-iztok-otnovo-na-protest-tragvat-na-shestvie-iz-sofiya", "text": "\r\n \n Миньори и енергетици от Мини \"Марица Изток\" и ТЕЦ \"Марица Изток\" протестираха в центъра на София. С шествие те преминаха покрай ресорните министерства и поискаха държавата да им гарантира работата в комплекса, който е пред финансов колапс.  Те се опасяват, че заради ограниченията на допустимото замърсяване с въглеродни емисии ще останат без работа. Вчера министърът на енергетиката Теменужка Петкова ги увери, че държавните Мини \"Марица Изток\" и ТЕЦ \"Марица Изток\" ще продължат да работят нормално. Тя уточни още, че се очаква към тях да се получи безсрочно изключение от новите екоправила. Държавният глава Румен Радев също коментира темата. В свой пост във Facebook той сподели, че България подкрепя споразуменията за климата и за опазването на околната среда. Но същевременно мерките следва да се запазят в рамките на постигнатите вече договорености. Радев заяви, че България не може да допусне загуба на конкурентоспособност в енергетиката.  Президентът заяви още, че утре ще приеме представители на двата синдиката, за да чуе по-конкретно техните изисквания.  Протестът преминава в шествие, което ще премине основни министерства като това на икономиката, енергетиката, околната среда и водите. Ще мине през КЕВР и през представителството на Еврокомисията, предаде Виктор Борисов. ", "date": "2018.11.29", "title": "Мини и ТЕЦ \"Марица Изток\" поискаха държавата да им гарантира работа в комплекса"}
