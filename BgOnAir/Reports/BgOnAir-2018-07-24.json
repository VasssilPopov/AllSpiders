{"url": "https://www.bgonair.bg/direktno/2018-07-24/horata-v-regiona-okolo-teteven-bedstvat", "text": "\r\n Няколко села са откъснати от високите води и до тях няма достъп, но няма опсаност за хората, каза областният управител на Ловеч Георги Терзийски. Той посочи, че няма и такива, които да се налага да бъдат евкуирани. Всички реки и язовири са под наблюдение. Никола Донев - председател на Българския вегански съюз, е на мнение, че държавата е можело да спаси голяма част от евтаназираните заради чумата животни. Това можело да стане чрез карантина. Проф. Дария Владикова от БАН обясни, че чрез енергия от водород е възможно сериозно да отпимизираме разходите си. За целта трябва да се инвестира в система, която струва около 50 000 лева. Такива в Европа има около 1000, а в Корея са вече 140 000.", "date": "2018.07.24", "title": "Хората в региона около Тетевен бедстват"}
{"url": "https://www.bgonair.bg/bulgaria/2018-07-24/kenovete-bira-nad-5-litra-ostavat-bez-banderol-zasega", "text": "ГЕРБ се отказва от първоначалната си идея бира в кенове над 5 л. да бъде облепяна с бандерол. Менда Стоянова, шефка на бюджетната комисия и автор на първоначалната поправка в Закона за акцизите и данъчните складове, с която се въведе това изискване, сега се отказа от предложението. Причината  - технически към момента няма как производителите да го изпълнят, предаде  . Според Стоянова целта на поставянето на бандерола е била да се затегне контролът и да се подобри проследимостта на тази стока от производителите през цялата верига. Идеята беше подкрепена от финансовото министерство.  Облепянето на кеновете с бандероли нямаше да се отрази на цената, защото и сега наливната бира се облага с акциз.", "date": "2018.07.24", "title": "Кеновете бира над 5 литра остават без бандерол... засега"}
{"url": "https://www.bgonair.bg/reportazhi/2018-07-24/palatka-sreshtu-palatkata-zarazhda-li-se-naprezhenie-pred-ns", "text": "\r\n Втора палатка се установи на протеста на майките на деца с увреждания. Тя обаче застава срещу първата. Национално представителните организации на хората с увреждания също се установиха на протест до Народното събрание.  Те също искат реформа, но са против законодателството, предложено от недоволните майки. Конфликтът между протестиращите майки на деца с увреждания и национално представителните организации се задълбочи в рамките на обсъждането на промените в законите за личната помощ и за здравната експертиза.  Майките на деца с увреждания не приеха радушно втората палатка. И са категорични, че новодошлите са при тях единствено с цел провокация.", "date": "2018.07.24", "title": "Палатка срещу палатката: Заражда ли се напрежение пред НС?"}
{"url": "https://www.bgonair.bg/denqt-on-air/2018-07-24/valutniyat-bord-izklyuchitelno-uspeshen-vse-po-gotovi-sme-za-evroto-smyata-ekspert", "text": "\r\n Брюксел реши, че до една година България може да очаква да бъде приета в т.нар. \"чакалня\" на еврозоната. Преди това обаче, трябва да се присъединим към банковия съюз, а подготовката за членството допълнително ще забави целия процес. \"Все по-готови ставаме. Сценарият е един – минаваме през едногодишен преходен период, в който се провежда проверка на банковия сектор. След това можем да влезем в еврозоната. Банките ни са си научили урока след кризата през 2008 година. Възможно е бързо да преминем през преходния период. Има политическа амбиция да влезем в еврозоната, особено след успешно европредседателство\", обясни икономистът и финансист Борис Петров.   В студиото на \"Денят ON AIR\" той подчерта, че фиксираният ни курс към валутния борд е изключително успешен, тъй като ни дал стабилност по отношение на инфлацията и предвидимост спрямо бизнес инвестициите.  \"Присъединяването към еврозоната означава и прекратяване на действието на този борд. Той ни даде гъвкавост на икономиката, благодарение на която ще можем по-лесно да се конкурираме с Европа. Бащите му бяха изключително далновидни, че направиха сключването на борда към германската марка\", изтъкна още Петров.  Според госта трябва да влезем в еврозоната с абсолютно същия курс на лева и то до последната цифра след запетаята.  \"Проблемите на пенсионерите няма да се решат, нито задълбочат с промяната на валутата. Техните проблеми могат да се решат със структурни реформи. На българския трудов пазар има един проблем – дефицит на кадрите. Това трябва да се реши, чрез промени в средното и висшето образование\", посочи икономистът Борис Петров пред Bulgaria ON AIR.", "date": "2018.07.24", "title": "Валутният борд – изключително успешен! Все по-готови сме за еврото, смята експерт"}
{"url": "https://www.bgonair.bg/denqt-on-air/2018-07-24/institutsii-katadzhii-kameri-zashto-nyama-kray-voynata-po-patishtata", "text": "\r\n Експертът по пътна безопасност Настимир Ананиев посочи, че 11 институциите у нас се занимават с пътния контрол, но между тях няма никаква координация. Той настоя да бъде направен пълен одит на знаковата уредба в държавата. По думите му има страшно много знаци, които не са си на мястото и правят шофьорите по-агресивни. \"В момента сме в сезона, в който се плаща най-голяма кръвнина на пътя. Миналата година бяхме втори по жертви на пътя. Проблемът е много комплексен. Не може да се направи закон, който да реши проблемите\", заяви Ананиев пред Bulgaria ON AIR. Друг от проблемите е обучението на водачите, смята той. Настимир Ананиев запита риторично дали получаването на книжка не трябва да се направи по-трудно. Според него част от проблема са и корупционните модели в сектор \"Пътна безопасност\". \"Преди 2 седмици бях в Италия с кола и ми направи впечатления, че почти няма полиция на пътя. За 6 дни видях само веднъж полицаи на пътя, които проверяваха кола. Но там има страшно много видеозаснемане. Трябва да се фокусираме в тази посока\", каза още той в предаването \"Денят ON AIR\". \"Над 20 хил. европейци умират всяка година по пътищата\", отбеляза Ананиев, заставайки категорично зад провежданите акции у нас и в Европа.  ", "date": "2018.07.24", "title": "Институции, катаджии, камери: Защо войната по пътищата няма край?"}
{"url": "https://www.bgonair.bg/economy/2018-07-24/opel-vazkrasna-i-otnovo-pecheli-pari", "text": "Германският автомобилен производител Opel, който в продължение на почти две десетилетия отчиташе загуби под ръководството на General Motors Co., отново печели пари. PSA Group, френският производител на марките Peugeot, Citroen и DS, който придоби марката преди година, агресивно съкрати разходите и част от работните места. Във вторник PSA разкри, че през първите шест месеца на 2018 г. Opel е реализирала печалба от 502 милиона евро (587 милиона долара) в сравнение със загуба година по-рано. Акциите се изстреляха с 13%, което е най-сериозният ръст от шест години насам. След като придоби Opel, PSA стартира план за преобразуване в нея и в британската сестринска марка Vauxhall, намалявайки разходите за разработване на нови модели с до 50% чрез споделяне на технологии с френската компания майка. Мерките доведоха и до разрешаване на спор с германски синдикални представители. Споразумението ще доведе до премахването на 3700 работни места от всички германски служители на Opel - около 20 000. Като цяло концернът повишава приходите си за първите шест месеца с почти 40% спрямо година по-рано до 38,6 млрд. евро. Анализаторите очакваха средно приходи в размер на 38,37 млрд. евро. На поделението Opel-Vauxhall се пада дял от 9,95 млрд евро. Нетната печалба на компанията възлиза на 1,7 млрд. евро – с 242 млн. евро повече от преди година. Под егидата на новия ръководител в момента в компанията се провеждат още реформи. Четете повече по темата в  Снимка: Pixabay.com", "date": "2018.07.24", "title": "Opel възкръсна и отново печели пари"}
{"url": "https://www.bgonair.bg/bulgaria/2018-07-24/sled-valezhite-prelivat-3-yazovira-v-sofiysko-i-edin-vav-vrachansko", "text": "\r\n Преливат три язовира в Софийско и един във Врачанско след интензивните валежи през последните дни. Съоръжения в критично състояние няма, увериха от кризисния щаб, който следи състоянието им.  Над 850 язовира в страната обаче имат нужда от ремонт, а за повече от 400 са необходими спешни мерки. Държавата вече е отпуснала 500 милиона лева за дейностите.  Освен ако не е крайно наложително, от държавната агенция няма да ликвидират нито един от съществуващите близо 6900 язовира.", "date": "2018.07.24", "title": "Преливат три язовира в Софийско и един във Врачанско"}
{"url": "https://www.bgonair.bg/world/2018-07-24/izpepelyavashto-slantse-v-yaponiya-zaginalite-veche-sa-nad-80", "text": "Смъртоносните жеги в Япония продължават. 80 са вече загиналите, а десетки хиляди са потърсили спешна медицинска помощ.  Властите предупреждават, че високите температури ще продължат до началото на август. В най-голяма опасност се намират възрастните хора, тъй като много от тях нямат климатик в домовете си.  Синоптици обаче обещават дъждове през следващата седмица, които да разхладят горещите райони.", "date": "2018.07.24", "title": "Изпепеляващо слънце в Япония: Загиналите вече са над 80"}
{"url": "https://www.bgonair.bg/bulgaria/2018-07-24/uzhasat-v-gartsiya-poglashta-novi-zhertvi-74-zaginali-i-178-raneni", "text": "\r\n Към момента няма данни за загинали наши сънародници в опустошителните пожари край Атина. В посолството на България в гръцката столица е сформиран кризисен щаб. Страната ни следи изкъсо огнения ад в Гърция. \"Имаме данни за 74 загинали 178 пострадали от пожарите. Един сигнал е постъпил за пострадал български гражданин. Нашият консул се е срещнал с нея в болницата. Документите ѝ са изгорели, но веднага издадохме нареждане те да бъдат подновени. Хора са се притекли на помощ на пострадалата нашенка\", обясни зам.-министърът на външните работи Георг Георгиев.  Държавникът посочи, че България е една от първите страни, които са се отзовали за помощ към Гърция. Страната ни е готова да изпрати 50 пожарникари и 2 пожарни коли към южната ни съседка.  По-рано днес министър-председателят Бойко Борисов, президентът Румен Радев и председателят на Народното събрание Цвета Караянчева изразиха своите съболезнования към трагедията в Гърция.  Зам.-министър Георгиев призова гражданите да подават сигнали към външното ни министерство, ако имат информация за пострадали или застрашени българи в Гърция.  Наш сънародник, намиращ се в град Рафина, близо до пожарите, разказа пред ефира на Bulgaria ON AIR за сцени като от преизподнята. В отчаянието си, някои семейства са останали по домовете си, а по-късно са открити прегърнатите им догарящи останки.   ", "date": "2018.07.24", "title": "Ужасът в Гърция поглъща нови жертви – 74 загинали и 178 ранени"}
{"url": "https://www.bgonair.bg/world/2018-07-24/50-sa-veche-zhertvite-na-ognenata-stihiya-obhvanala-gartsiya", "text": "[video] Огнен ад в Гърция! Над 70 са вече жертвите от пламналите вчера огромни горски пожари. Най-малко 100 са пострадалите, сред тях и 16 деца. Много от ранените са в критично състояние заради тежките изгаряния. Министър-председателят на страната Алексис Ципрас обяви тридневен траур в страната в памет на жертвите.  Най-сериозно е положението в района на столицата Атина, където властите наредиха задължителна евакуация. Обявено е и бедствено положение. Няколко пожара горят в областта Атика. Най-тежко засегнати са селищата източно от Атина. По думите на очевидци курортът Мати – популярна дестинация за детски лагери и пенсионери, вече просто не съществува. 26 от загиналите са открити в двора на крайбрежна вила. Повечето са изгорели живи в колите или домовете си. В опит да избягат от стихията десетки се хвърлят в морето. За нещастие, някои от тях не оцеляват. От водата са извадени четири тела, а властите издирват 10-ма туристи, чиято лодка е изчезнала. Стотици пожарникари се борят със стихията, а военни помагат за евакуацията. Изпепелени са десетки къщи и автомобили. В курорта Луца тази сутрин димът е толкова гъст, че почти скрива слънчевата светлина. Заради промяната в посоката на вятъра летището в Атина е под сива пелена. Жителите в района държат прозорците си затворени, за да се предпазят от пепелта и дима.  Причината за пламването на пожарите все още е неизвестна, но според властите някои от тях може да са умишлени. За разгарянето им са спомогнали високите температури и силните ветрове.  Италия, Германия, Полша и Франция вече изпратиха техника и пожарникари в помощ на Гърция. Местните пък се молят прогнозата за дъжд да се сбъдне. Кошмарна нощ преживяха и в град Рафина. Във второто по големина пристанище край Атина има много българи. Кристиян Койнов разказа за Bulgaria ON AIR за спасяването на жителите, в което е участвал и самият той.", "date": "2018.07.24", "title": "Над 70 са вече жертвите на огнената стихия, обхванала Гърция"}
{"url": "https://www.bgonair.bg/world/2018-07-24/mesut-yozil-si-tragva-ot-natsionalniya-otbor", "text": "\r\n Германският футболист Месут Йозил реши да прекрати участието си в националния отбор на страната, заради \"расизъм и неуважение\", с които се сблъсквал заради турските си корени.  Йозил беше залят от критики, след като се снима с турския президент Реджеп Ердоган през май.", "date": "2018.07.24", "title": "След снимката с Ердоган и скандала: Йозил напусна Бундестима"}
{"url": "https://www.bgonair.bg/world/2018-07-24/zaginali-i-stotitsi-izcheznali-sled-skasvane-na-yazovirna-stena-v-laos", "text": "Няколко души са загинали, а стотици други са в неизвестност след срутване на язовирна стена в Лаос. При инцидента са се излели над 5 милиарда кубически метра вода.  Шест села са наводнени, а много къщи са напълно унищожени. Над 6600 души са останали без дом.  Властите осигуряват лодки, с които да се извърши евакуация, както и храна, вода и лекарства на нуждаещите се. Все още се изясняват причините за скъсването на стената.", "date": "2018.07.24", "title": "Загинали и стотици изчезнали след скъсване на язовирна стена в Лаос"}
{"url": "https://www.bgonair.bg/denqt-on-air/2018-07-24/hizbula-nosi-otgovornostta-za-atentata-v-sarafovo-tvardi-n-pr-irit-lilian", "text": "\r\n Шест години след атентата в Сарафово – ясни ли са извършителите и поръчителите на този акт? \"Позицията на Израел е съвсем ясна - \"Хизбула\" носи пълната отговорност за престъплението в Сарафово. Те са отговорни за редица атентати. Очакваме да се раздаде справедливост за извършителите. Сътрудничеството на Израел с българските власти е изключително добро. Ние се доверяваме на действията на българските съдебни власти. Шест години са много време. Трябва да се раздаде правосъдие“, заяви Нейно Превъзходителство посланикът на Израел у нас Ирит Лилиан. Тя категорично посочи, че това, което сега се случва в Сирия, е свързано с това, което се случи в Бургас. \"Това е Иран, тъй като тази държава подкрепя тероризма. Те се опитват да изнесат тероризъм, за да постигнат целите си. Ситуацията за Израел в Близкия изток е много сериозна. Силно обезпокоени сме и от действията на Саудитска Арабия\", изтъкна още тя.  \"Израелците искат стабилност в Сирия. Нека се надяваме, че най-сетне Сирия ще стигне до демократични избори. Но в момента тя е игрище на разнообразни сили, които искат да установят хегемония. Русия, Иран, Саудитска Арабия, Турция – всички те искат трайно да се установят в Сирия. Това за Израел е неприемливо\", каза Н. ПР. Лилиан пред Bulgaria ON AIR.   Тя напомни, че засега Русия е голям и важен играч в Сирия и поради това е отговорна за бъдещето ѝ. \"Трябва да направим така, че присъствието на Иран да бъде елиминирано. Колкото по-скоро, толкова по-добре. Съществуват споразумения и те трябва да бъдат зачетени от всички страни\", заключи за финал посланикът на Израел в превод на Аглика Маркова.  ", "date": "2018.07.24", "title": "\"Хизбула\" носи отговорността за атентата в Сарафово, твърди Н. ПР. Ирит Лилиан"}
{"url": "https://www.bgonair.bg/world/2018-07-24/noviyat-proekt-na-filipinite-grad-ot-badeshteto", "text": "\r\n Град от бъдещето – това е новият проект на Филипините. Ню Кларк Сити ще има специфична функция – да бъде резервна столица, свободна от коли, по-голяма от Манхатън, способна да поеме щафетата от Манила във всеки един момент.  Площ по-голяма от тази на Манхатън, капацитет за над милион и 200 хиляди души, защитен от тайфуни, наводнения и земетресения, без никакво замърсяване, на стойност милиарди долара – това е Ню Кларк Сити, резервната столица на Филипините.  Нуждата от автомобили ще бъде минимална – инфраструктурата ще бъде проектирана изцяло с пешеходни зони, а за по-големите разстояния е предвиден скоростен природосъобразен транспорт.  \r\nЗа строежа на сградите ще бъде използван лахар, течна смес от вулканични отломки и вода, примесена с бетон.  Проектът цели да даде на правителството място, откъдето да продължи да функционира в случай, че Манила бъде покосена от природно бедствие, а Филипините се намира в така наречения Тихоокеански огнен пръстен, район с повишена вулканична и сеизмична активност. ", "date": "2018.07.24", "title": "Новият проект на Филипините: Град от бъдещето"}
{"url": "https://www.bgonair.bg/denqt-on-air/2018-07-24/problem-pregovorite-za-brexit-se-vodyat-mezhdu-london-i-london-posochi-diplomat", "text": "\r\n Британският външен министър предупреди, че има възможност Великобритания да напусне ЕС без сключено спораузмението с Брюксел. Обсъждането на Brexit води до все повече скандали, а в Англия заваляха и оставки на министри. Дългогодшният ни дипломат и посланик в Лондон Любомир Кючуков е на мнение, че изказването на британския външен министър призовава Брюксел да подходи по-конструктивно. \"Големият проблем е, че в последните месеци преговорите се водят в Лондон между Лондон и Лондон. Проблемът е огромното вътрешно разделение в британското общество. Винаги половината британци ще се чувстват излъгани. Вторият голям проблем е несигурността за бизнеса и обществото\", обясни той пред Bulgaria ON AIR. Директорът на Института за икономика и международни отношения отбеляза, че не може да се очаква ЕС да приеме на 100% това, за което се договорят британските политици. Той припомни, че трябва да бъде спазен 2-годишният срок, който изтича на 29 март 2019 г. И още - преговорите трябва да приключат не по-късно от октомври-ноември, а договорът трябва да бъде задължително ратифициран във всяка една от страните членки на ЕС. България трябва да направи анализ във всички аспекти, какво ще означава излизането на Обединеното кралство от Европейския съюз, за да е ясно каква да бъде българската позиция, завърши Любомир Кючуков.  ", "date": "2018.07.24", "title": "Проблем: Преговорите за Brexit се водят между Лондон и Лондон, посочи дипломат"}
{"url": "https://www.bgonair.bg/bulgaria/2018-07-24/vanshno-alarmira-za-opasno-pokachvane-na-arda-i-mesta", "text": "За опасно покачване на реките Арда и Места предупреждава българското външно министерство с вербални ноти властите в Гърция и Турция.  В предупреждението към гръцките власти се обръща внимание и на вероятността от преливане на язовир \"Ивайловград\", заради очаквани силни валежи в следващите дни.  А турските власти са предупредени - има вероятност нивото на Марица около Свиленград утре и в четвъртък да премине жълтия и оранжевия праг и да стигне червения праг на тревога.", "date": "2018.07.24", "title": "Външно алармира за опасно покачване на Арда и Места"}
{"url": "https://www.bgonair.bg/bulgaria/2018-07-24/mazh-zagina-pri-trudova-zlopoluka-padna-ot-pokriva-na-stroezh", "text": "58-годишен мъж от Пазарджик е загинал след падане от покрива на строеж в село Кошава, съобщиха от полицията във Видин. Сигналът за инцидента е подаден в 11.09 часа вчера на тел. 112. По първоначални данни мъжът е загинал при падане от покривна конструкция на строяща се сграда /винарска изба/ от около 6 метра височина. Тялото е транспортирано в МБАЛ „Света Петка” – Видин за извършване на аутопсия. По случая е започнато следствено дело.", "date": "2018.07.24", "title": "Мъж загина при трудова злополука, падна от покрива на строеж"}
{"url": "https://www.bgonair.bg/bulgaria/2018-07-24/v-burgas-saboreni-darveta-otneseni-keremidi-i-navodneni-mazeta-sled-buryata", "text": "А в Бургас - Съборени дървета, отнесени керемиди и наводнени мазета след снощните порои и буря, които удариха Бургас.  Само за 10 минути са се излели 14 литра на кв. метър, а скоростта на вятъра е била 90 км. в час. Улиците се превърнаха на реки. Обстановката в града се нормализира, взети са превантивни мерки за предстоящите нови валежи. Работи се най-вече в кварталите и селата около Бургас, които пострадаха при предишните наводнения.", "date": "2018.07.24", "title": "В Бургас: Съборени дървета, отнесени керемиди и наводнени мазета след бурята"}
{"url": "https://www.bgonair.bg/bulgaria/2018-07-24/byudzhetnata-komisiya-v-ns-shte-glasuva-promyanata-v-aktsiza-na-bezdimnite-tsigari", "text": "Депутатите от бюджетната комисия ще гласуват на второ четене промяната в акциза за бездимните цигари. От Агенция \"Митници” изчислиха, че заради по-ниския акциз, с който в момента се облагат бездимните тютюневи изделия, до средата на годината държавата е загубила около 15 милиона лева. От ГЕРБ искаха да изравнят данъка на новите цигари с този за обикновените, което щеше да оскъпи кутия от бездимните цигари от 5,50 на 10 лева. Впоследствие се стигна до предложението новият акциз да е 40% от стандартния за цигарите. Така от октомври кутията трябва да поскъпне до 6 – 6,50 лв.", "date": "2018.07.24", "title": "Бюджетната комисия в НС ще гласува промяната в акциза на бездимните цигари"}
{"url": "https://www.bgonair.bg/sutreshen-blok/2018-07-24/the-farthest-shope-novoto-parche-na-grupa-vendida", "text": "\r\n Твърдо рок-звучене, симфонични ритми и фентъзи-елементи в едно обединява \"Тhe farthest shope\" - новото парче на група Вendida. Фентъзи-писателката Урсула Ле Гуин е вдъхновител на музиката, която твори група Вendida и на чието звучене строи имиджа си. Кремена Николова - вокал - Ние обичаме да се разхождаме в други светове\", каза вокалистът на групата Кремена Николова в студиото на Bulgaria ON AIR. Музикантите разказаха в \"България сутрин\", че клипът към новото парче е по-различен и по-театрален, както, че и действието се развива в операта, където героите на два свята се срещат. Песента е от последния албум който се казва \"Богинята на луната\". Вдъхновението си изпълнителите черпят от фентъзи литературата и от други, световно известни групи, които свирят в този стил.", "date": "2018.07.24", "title": "\"Тhe farthest shope\" - новото парче на група Вendida"}
{"url": "https://www.bgonair.bg/bulgaria/2018-07-24/radev-nalozhi-veto-na-zakona-za-privatizatsiyata", "text": "Президентът Румен Радев наложи вето на Закона за приватизация и следприватизационен контрол. ГЕРБ пък направиха крачка назад за текстовете, които държавният глава атакува. Те със задна дата освобождават от задължения бизнесмени, които са приватизирали държавни предприятия. Задълженията по приватизационните договори ще важат 5 години, независимо с за какъв срок са сключени. Според президента с това, че тези текстове ще важат и със задна дата, ще се облагодетелстват и неизправни купувачи, които имат непогасени плащания за неустойки за период след тези 5 години. Само минути, след като ветото беше обявено от ГЕРБ обявиха, че внасят поправки в закона, с които да отпадне ревизирането на задълженията по договори в заварено положение. ", "date": "2018.07.24", "title": "Румен Радев наложи вето на Закона за приватизацията"}
{"url": "https://www.bgonair.bg/bulgaria/2018-07-24/aktsiya-na-patna-politsiya-v-tsyalata-strana", "text": "\r\n Поредна акция на \"Пътна полиция\" в цялата страна, като този път се проверяват тежкотоварните автомобили. Освен \"Пътна полиция\", на място са криминална полиция, икономическа полиция и ДАИ.  Камионите се проверяват по широкообхватен метод за употреба на наркотици и алкохол, превозване на нелегални мигранти, нарушения на пътя и шофиране без колан. Целта е превенция и намаляване на жертвите при пътно-транспортни нарушения. Според полицията така се контролират и криминални прояви и нелегален превоз на товари, както и нелегален превоз на мигранти. При предишната операция над 5 200 автомобила са били проверени и констатирани над 1200 нарушения.", "date": "2018.07.24", "title": "Акция на \"Пътна полиция\" в цялата страна"}
{"url": "https://www.bgonair.bg/bulgaria/2018-07-24/tragediya-mazh-se-udavi-v-pridoshlata-reka-kray-teteven", "text": "\r\n Поройните дъждове и наводнения в Тетевенско взеха жертва. 36-годишен мъж се удави в придошлата река край Тетевен. Градът осъмна с наводнени улици, обявено е бедствено положение.  Най-тежка е обстановката в тетевенските села Глогово и Градежница. Днес сутринта реката е заляла къщи и е наводнила приземни етажи. Около 300 души от село Глогово са откъснати от света заради срутен бетонен мост. Спешно се предприемат мерки по укрепване на коритото на реката в селата.  Хората в откъснатите махали ще бъдат снабдени с всичко необходимо. Областният управител се е свързал с БЧК, откъдето ще доставят хранителни продукти на хората.  Бури и градушки в цялата страна се очакват днес. За 11 области на Южна и Централна България е в сила оранжев предупредителен код.", "date": "2018.07.24", "title": "Трагедия: Мъж се удави в придошлата река край Тетевен"}
{"url": "https://www.bgonair.bg/world/2018-07-24/feysal-husayn-e-streletsat-prichinil-smartta-na-dvama-dushi-v-toronto", "text": "Канадската полиция съобщи името на заподозрения за стрелбата в Торонто в неделя през нощта. Стрелецът е идентифициран като е 29-годишният Файсал Хусайн, а семейството му обяви, че е душевно болен.  10-годишно момиченце и 18-годишна жена загинаха, а други 12 души бяха ранени при нападението в най-големия канадски град.  Нападателят също е мъртъв. Членове на семейството му изказаха съболезнования на близките на жертвите и изразиха \"дълбокото си съжаление от ужасяващите действия на сина им\".  Според родителите на стрелеца той страдал от психоза и задълбочаваща се депресия, с които не могъл да се справи.", "date": "2018.07.24", "title": "Фейсал Хусайн е стрелецът, причинил смъртта на двама души в Торонто"}
{"url": "https://www.bgonair.bg/world/2018-07-24/severna-koreya-zapochna-premahvaneto-na-yadreniya-si-kompleks", "text": "Северна Корея е започнала да разрушава съоръжения от ядрения си комплекс в северозападната част на страната, използван за изработването на двигатели за балистични ракети. Сателитни снимки на американското разузнаване показаха, че в комплекса за сателитно изстрелване Сохае кипи усилена работа по събарянето на част от сградите. Пхенян пое ангажимент за ядрено разоръжаване по време на историческата среща между президента на САЩ Доналд Тръмп и севернокорейския лидер Ким Чен Ун в Сингапур през миналия месец. В замяна Вашингтон обeща да облекчи наложените срещу Северна Корея санкции.", "date": "2018.07.24", "title": "Северна Корея започна премахването на ядрения си комплекс"}
{"url": "https://www.bgonair.bg/bulgaria/2018-07-24/50-nashi-pozharnikari-sa-v-gotovnost-da-tragnat-kam-gartsiya", "text": "\r\n Над 60 са вече жертвите от пламналите огромни горски пожари край Атина. Сред тях е и 6-месечно бебе, което е починало от задушаване. Над 160 са пострадалите, сред тях - 16 деца.  Сред ранените има и българка, тя е в болница, без опасност за живота. Пожарникарите са откривали в изгорелите къщи загинали цели семейства.  Много от хората са търсили спасение в морето. Гръцкият премиер Алексис Ципрас обяви тридневен национален траур в памет на жертвите. В българското посолство в Атина е сформиран кризисен щаб. Открита е и гореща телефонна линия. Съседни на Гърция страни са заявили желание да помогнат за овладяване на ситуацията.  От Македония изпращат два самолета, а при необходимост страната ни е готова да командирова 50 пожарникари и два пожарни автомобила.", "date": "2018.07.24", "title": "50 наши пожарникари са в готовност да тръгнат към Гърция"}
{"url": "https://www.bgonair.bg/bulgaria/2018-07-24/ogranichavat-lova-na-divi-svine-zaradi-opasnostta-ot-chuma", "text": "\r\n Груповият лов на диви свине да бъде ограничен заради опасността от африканска чума. Предложението ще бъде внесено на заседанието на Министерския съвет.  Това обяви земеделският министър Румен Порожанов след заседанието на координационния съвет за ограничаване на болестта в Силистра. След заседанието членовете на съвета направиха оглед на започналото строителство на оградата на границата с Румъния.  Ограждението край село Кайнарджа има за цел да не позволи навлизането на диви свине от Румъния в България. Оградата ще бъде 133-километрова, подсилена на места, където се забелязват пътеки на дивите свине.  Според министъра са потърсени най-евтините варианти за строежа на заграждението. Междувременно Гюргево е под червен код за опасност от африканска чума по свинете. Властите са предприели серия мерки за предотвратяване на болестта, тъй като само един окръг дели румънския град от опасността.  Местни ветеринари осъществяват проверки на граничния контролно-пропускателен пункт с Русе, с цел предотвратяване на влизането в северната ни съседка на продукти от животински произход.", "date": "2018.07.24", "title": "Ограничават груповия лов на диви свине заради опасността от чума"}
{"url": "https://www.bgonair.bg/world/2018-07-24/ognen-ad-v-gartsiya-evakuatsiya-v-atina-premierat-tsipras-prizova-es-za-pomosht", "text": "Огнен ад в Гърция! Огромните горски пожари взеха 20 жертви. Най-сериозно е положението в столицата Атина, където властите наредиха задължителна евакуация.  Около мегаполиса горят няколко пожара, и във въздуха се носят огромни облаци черен дим. Над 100 са пострадалите, сред които и деца.  Част от ранените са в критично състояние заради тежки изгаряния. Премиерът Алексис Ципрас обяви извънредно положение и призова ЕС за помощ.  При пострадалите бяха изпратени стотици огнеборци и армията, която помага при евакуацията на хората. Огънят е нанесъл и сериозни материални щети.  Съобщава се за изпепелени къщи и автомобили. Пожарите излязоха извън контрол заради сухото и горещо време, което ще продължи и през тази седмица.", "date": "2018.07.24", "title": "Огнен ад в Гърция! Евакуация в Атина, премиерът Ципрас призова ЕС за помощ"}
{"url": "https://www.bgonair.bg/sutreshen-blok/2018-07-24/nyama-informatsiya-za-postradali-balgari-ot-bushuvashtite-pozhari-v-gartsiya", "text": "\r\n Няма информация за пострадали българи или за такива, потърсили помощ от българското посолство в Атина. Това информира заместник-министърът на външните работи Георг Георгиев в студиото на \" \". \"От снощи, веднага, след като стана ясно, че ситуацията в южната ни съседка се е влошила, се свързахме с българските власти в Атина. Беше направен кризисен щаб. Телефоните на посолството ни са отворени 24 часа в денонощието за обаждания\", отбеляза Георгиев. По думите му има информация, че пожарите все още се разрастват, а освен това цифрата на загиналите и ранените расте. \"Надяваме се, че днес ще завали и пожарите ще бъдат ограничени. Гърция официално потърси международна помощ. Всяка държава, която има възможност, може да помогне\", обясни зам.-министърът на външните работи пред . Според него няма данни точно колко българи в момента пребивават на територията на Атина или на засегнатите райони.", "date": "2018.07.24", "title": "Няма информация за пострадали българи от бушуващите пожари в Гърция"}
