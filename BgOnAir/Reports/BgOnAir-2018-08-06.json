{"url": "https://www.bgonair.bg/bulgaria/2018-08-06/tri-balgarcheta-sa-sred-postradalite-pri-eksploziyata-v-bolonya", "text": "Tрима български ученици, които са били на екскурзия в Италия, са пострадали след станалата по-рано експлозия на автоцистерна край летището в Болоня, предава БНР. Те са настанени в болницата в Бацано. Един от тях е в сериозно състояние в резултат на обгаряния и е преместен по спешност в специализираното отделение на болницата в Чезена. При тежкия инцидент загинаха двама души, а над 50 бяха. Експлозията е била предизвикана от цистерна със запалими вещества на околовръстното шосе на северния италиански град Болоня близо до местното летище, предадоха световните агенции.", "date": "2018.08.06", "title": "Три българчета са сред пострадалите при експлозията в Болоня"}
{"url": "https://www.bgonair.bg/denqt-on-air/2018-08-06/vrashtame-li-se-v-mutrenskite-vremena-sluchvashtoto-se-v-balgariya-bilo-dezhavyu", "text": "\r\n Близо 29 години от началото на прехода си задаваме въпроса - връщаме ли се в мутренските времена? \"Случващото се в момента в България е дежавю. Дори членството на страната ни в Европейския съюз като че ли не успя да промени кой знае колко ситуацията\", отсече лидерът на СДС Румен Христов в студиото на  . Коментарът му идва в контекста на разбитата в началото на август банда за рекет, финанскови злоупотреби, палежи и други престъпления. 9 души вече са зад решетките. Не е изключено техният брой да се увеличи. За лидер на престъпната група е сочен Митьо Очите. В момента той е в ареста в Истанбул и се очаква да бъде екстрадиран, за да се изправи отново пред българското правосъдие. \"Страната ни \"поизпра\" имиджа си, но отново ставаме свидетели на безброй възможности да се изкарват пари по лесния начин. Това в никакъв случай не е добре за едно общество, което е член на ЕС\", допълни Христов. Пред  той каза още, че България се нуждае от реформи в съдебната власт. По думите му тя трябвало да бъде много по-строга и да взема решения, които до голяма степен липсвали към днешна дата. А във връзка със случващото се в редиците на СДС, председателят на партията посочи, че оттук нататък ще се борят за спечелване на доверието на избирателите.  ", "date": "2018.08.06", "title": "Връщаме ли се в мутренските времена? Случващото се в България било дежавю"}
{"url": "https://www.bgonair.bg/bulgaria/2018-08-06/zaradi-martvi-zhivotni-oblastniyat-upravitel-na-pernik-sezira-politsiyata", "text": "\r\n Областният управител на Перник Ирена Соколова ще сезира полицията за намерените останки от мъртви животни в района на една от кариерите близо до село Студена.  Тази сутрин беше взета и проба от питейната вода, за да се разбере дали има замърсяване. Мястото, на което са били загробени животните е в близост до вододайната зона на селото. Преди десетина дни кметът на Студена получава сигнал по телефона, че в района на кариерите до селото са докарани и загробени умрели животни. Той веднага съобщава за това на местния ветеринарен лекар и информира общинския кмет в Перник и областния управител.  В доклада на Районната здравна инспекция е написано, че в района на село Студена е констатирана остра миризма на мърша с наличие на парчета кости, козина и кожи от животни, но в не голям обем. На около половин километър от мястото пък се намира вододайната зона на селото.  Загробените животни обаче са тема, по която всички в Студена говорят. Някои от хората дори са ходили да видят с очите си дали това е вярно. А що се отнася до случая със загробените животни, тепърва ще се изяснява какви са, колко са, кой ги е заровил в кариерата и защо.", "date": "2018.08.06", "title": "Заради мъртви животни: Областният управител на Перник сезира полицията"}
{"url": "https://www.bgonair.bg/science/2018-08-06/kompyutaren-virus-zasegna-edin-ot-osnovnite-dostavchitsi-na-apple", "text": "Базираната в Тайван компания TSMC, производител на чипове, съобщи, че компютърен вирус е засегнал дейността ѝ. Работата на TSMC е била възпрепятствана в петък вечерта и макар да се очаква нормалните производствени темпове скоро да се възстановят, то със сигурност забавянията в доставките ще окажат влияние на печалбата на компанията. Според TSMC проблемът може да изтрие до 257 млн. долара от приходите ѝ, пише  . Компанията не дава детайлна информация за вида на вируса. Тя отчита заразяването като резултат от „неправилни действия по време на софтуерна инсталация на нов инструмент“. Според дружеството изтичане на конфиденциална информация няма. TSMC е основният производител на процесорите за iPhone и iPad, продукти на Apple. Тя също е най-големият производител на чипове по поръчка, което включва и производството на такива, чийто дизайн е дело на компании като Qualcomm и Nvidia.  TSMC се е опитала да въведе отново в нормални темпове производствените си процеси. По-голямата част от заразените системи са работели в неделя вечерта, като се очаква в понеделник темповете на работа да бъдат напълно възстановени. Скоро от TSMC ще дадат информация на клиентите кога могат да очакват забавените си поръчки. Според компанията вирусът ще съкрати с 3% предвидените ѝ приходи за третото тримесечие. По-рано производителят направи прогноза за приходи в размер между 8,45 млрд. долара и 8,55 млрд.", "date": "2018.08.06", "title": "Компютърен вирус засегна един от основните доставчици на Apple"}
{"url": "https://www.bgonair.bg/bulgaria/2018-08-06/patnicheski-vlak-deraylira-mezhdu-mezdra-i-vratsa", "text": "Пътнически влак, пътуващ от Мездра за Враца, е дерайлирал този следобед. Инцидентът е станал в 14.45 на около километър от Мездра. Вторият вагон на влака е излязъл от релсите с последните си 2 колела. Пострадали за щастие няма. Вътре са пътували около 10 души. Те излезли от вагоните, но така и не получили информация за случващото се от служителите на БДЖ.  ", "date": "2018.08.06", "title": "Пътнически влак дерайлира между Мездра и Враца"}
{"url": "https://www.bgonair.bg/denqt-on-air/2018-08-06/50-uvelichenie-na-dohodite-za-dve-godini-napalno-nevazmozhno-smyatat-ikonomisti", "text": "\r\n При този ръст на икономиката до края на мандата доходите ще се вдигнат с 50%. Такава прогноза направи премиерът Бойко Борисов пред журналисти в Малко Търново през уикенда, където инспектира състоянието на границата. Според него е очевидно, че повишението на доходите не е само на хартия, след като толкова хора пътуват през почивните дни. Може ли доходите на българина да скочат с 50% до края на мандата на правителството \"Борисов 3\"? Според икономиста Владимир Каролев няма как за по-малко от две години и половина доходите да скочат с толкова много. \"Все пак трябва да се отбележи, че за 4 години доходите на българина се качиха с над 50%, което е успех. БВП също се увеличава. Тази година има ръст към 4%. Безработицата пък е два пъти по-ниска. За този момент огромният проблем е липсата на инвестиции\", каза в \" \" икономистът. Той е на мнение, че липсата на инвестиции е заради лошата съдебна система и недобрите закони. \"Съдебната система трябва да се реформира. Трябва да се правят смислени закони. Ако пък се стигне до някакво дело - нещата трябва да се решават от независим съдия, а не да печели винаги този, който има повече връзки. Това ще стане, когато съдии и прокурори започнат да влизат в затвора\", уточни Каролев. По думите на Мика Зайкова вдигането на доходите не става със заклинание, а с работа. \"Трябва да се вдигне производителността, за да се вдигнат заплатите. За да се случи това трябва да има приток на инвестиции и инвеститори, които да правят бизнес. България е инвестиционна пустиня. Нужни са и умения на кадрите у нас\", категорична бе тя пред  . Зайкова смята, че от България изтичат инвестиции, а българските инвеститори предпочитат да инвестират навън. ", "date": "2018.08.06", "title": "50% увеличение на доходите за 2 години е невъзможно, смятат икономисти"}
{"url": "https://www.bgonair.bg/denqt-on-air/2018-08-06/kulturnoto-ni-nasledstvo-gori-i-se-rushi-dokoga", "text": "\r\n Има ли пропуски в Закона за културното наследство? Кой има интерес да горят Царските конюшни и защо толокова време не получават статут на културна ценност от национално значение?  \"Големият проблем е, че в България споменът е кратък, моралът не съществува и гражданското общество няма мотивация, за да може да удари по масата и да каже \"така не може повече\". Първо трябва да има добро законодателство, второ - да има още по-добро налагане на това законодателство\", каза бившият министър на културата Петър Стоянович пред Bulgaria ON AIR. След пожара в Царските конюшни министърът на културата Боил Банов обяви, че статутът им ще бъде решен след 15 август и най-вероятно той ще стане обект от национално значение. Петър Стоянович пък е убеден, че има нужда от поправки в Закона за културното наследство и според него може да взаимстваме европейската практика, прилагайки я у нас. По думите му ключовата промяна е там, където не само се казва на собствениците, че няма как да бутат, да надграждат и да застрояват, но и да бъдат принудени по закон да възстановят сградите в първоначалния им вид. \"Трябва да бъдем възмутени от съответни овластени лица. Трябва да се отиде към моркова и тоягата. Кои министри са сваляли най-много статути по време на своя мандат? Тези свалени статути не са случайни\", коментира Стоянович в предаването \"Денят ON AIR\". Той отбеляза, че собствениците имат най-голям интерес Царските конюшни да изгорят. От септември самият Стоянович ще оглави гражданска група, която се тревожи за културните обекти в София и ще работи експертно с общината и Министерството на културата.  ", "date": "2018.08.06", "title": "Културното ни наследство гори и се руши. Докога?"}
{"url": "https://www.bgonair.bg/world/2018-08-06/stivan-segal-stava-ruski-diplomat", "text": "Холивудската звезда Стивън Сегал влиза в ново амплоа. Той става руски дипломат. Актьорът беше назначен за специален представител на руското министерство на външните работи за хуманитарните връзки със САЩ. От Кремъл уточниха, че актьорът ще заема обществено-политическа длъжност, но няма да получава парично възнаграждение за работата си. Роденият в САЩ Стивън Сегал получи руско гражданство през ноември 2016 година. Той често посещава Русия и нееднократно е изразявал симпатиите си към страната и поддържа близки приятелски отношения с руския президент Владимир Путин.", "date": "2018.08.06", "title": "Стивън Сегал става руски дипломат"}
{"url": "https://www.bgonair.bg/world/2018-08-06/eksploziya-kray-letishteto-v-bolonya-sled-katastrofa-s-tsisterna", "text": "Смъртоносна експлозия недалеч от летището на северния италиански град Болоня. Най-малко двама души са загинали и поне 55 са ранени след сблъсък между автовоз и цистерна, превозваща киселина.  Катастрофата е предизвикала силен взрив и пожар, вследствие на който мостът под двете превозни средства се е срутил. Огънят е обхванал автомобили, движещи се по околовръстния път, както и магазин за коли, намиращ се под моста.  Магистралата, водеща към Флоренция, е блокирана и в двете посоки. Затворено е и близкото предградие Борго Панигале, а полицията призовава хората да не минават оттам, ако не е крайно наложително. На място има пожарни коли, линейки и хеликоптери. Въздушният трафик не е нарушен, съобщиха от летището.", "date": "2018.08.06", "title": "Две жертви и поне 55 ранени след експлозия край летището в Болоня"}
{"url": "https://www.bgonair.bg/world/2018-08-06/zadarzhaha-shestima-po-podozrenie-za-opita-za-ubiystvo-na-prezidenta-maduro", "text": "Шестима души бяха задържани по подозрение, че са използвали два дрона с експлозиви, за да убият президента Николас Мадуро. Опитът за покушение бе извършен в събота, докато държавният глава произнасяше в Каракас реч на военна церемония, предавана по телевизията. Николас Мадуро не пострада. При нападението бяха ранени седем служители от Националната гвардия, трима от които тежко. Властите във Венецуела окачествиха случилото се като терористична атака. Отговорност за нападението пое неизвестна досега групировка, наричаща се \"Войници в тениски\".", "date": "2018.08.06", "title": "Задържаха шестима по подозрение за опита за убийство на президента Мадуро"}
{"url": "https://www.bgonair.bg/world/2018-08-06/mikis-teodorakis-ostava-v-bolnitsa-sled-infarkta-koyto-pretarpya-vchera", "text": "Микис Теодоракис – авторът на музиката към кинокласиката \"Зорба Гъркът\", остава в болница след претърпения вчера инфаркт.  93-годишният гръцки композитор е добре, като хоспитализирането му в болница в Атина е предпазна мярка с оглед на напредналата му възраст, заявиха медицински източници.  Теодоракис е автор на може би най-разпознаваемата мелодия в гръцката музика, заглавната песен в \"Зорба Гъркът\" – инструментал, който и до днес се изпълнява и танцува по целия свят.", "date": "2018.08.06", "title": "Микис Теодоракис остава в болница след инфаркта, който претърпя вчера"}
{"url": "https://www.bgonair.bg/world/2018-08-06/nova-valna-na-nedovolstvo-sreshtu-upravlyavashtite-v-rumaniya", "text": "\r\n Поредна вълна на недоволство се надига в Румъния. На 10 август служителите на затворите в северната ни съседка ще стачкуват срещу \"некомпетентността на правосъдния министър\". Те настояват за по-добри условия на труд.  Тогава на протест, но срещу правителството, излизат и румънците в чужбина. Демонстрации ще има във Великобритания, Холандия и Германия.  В криза ли е северната ни съседка и в опасност ли е корупцията? Мартина Ганчева потърси отговора от румънския журналист от телевизия Антена 3 – Алекс Недеа. \"Ако само Кьовеши беше гръбнакът на борбата срещу корупцията, то тя не би била истинска, а сапунен балон, който лесно може да се спука. Ако наистина имаме надеждна борба срещу корупцията, то тя е създадена от много млади и амбициозни прокурори, а не само от един човек. Аз дори се плашех от начина, по който се говореше, че Кьовеши ръководи Дирекцията за борба с корупцията. Говореше се, че не всички методи са добри. Но не мисля, че ако съществува, борбата срещу корупцията ще спре тук\", коментира Недеа. Цялото интервю на Мартина Ганчева с Алекс Недеа гледайте утре в \"България сутрин\".", "date": "2018.08.06", "title": "Нова вълна на недоволство срещу управляващите в Румъния"}
{"url": "https://www.bgonair.bg/world/2018-08-06/otkrivat-novi-zhertvi-sled-trusa-v-indoneziya-veche-82", "text": "\r\n Увеличава се броят на жертвите на земетресението в Индонезия. Най-малко 82 са загинали след труса с магнитуд 7, който удари остров Ломбок вчера.  Стотици са пострадалите, най-вече от падащи отломки. Спасители издирват оцелели под срутените къщи.  Разместването на земната маса предизвика спиране на тока и свлачища. Трусът е бил на малка дълбочина от едва 10 километра. Той става само седмица след друго опустошително земетресение, отнело живота на 16 души.  ", "date": "2018.08.06", "title": "Откриват нови жертви след труса в Индонезия – вече 82!"}
{"url": "https://www.bgonair.bg/world/2018-08-06/73-godini-ot-atomnata-bombardirovka-nad-hiroshima", "text": "\r\n Япония отбеляза днес 73-ата годишнина от американската атомна бомбардировка над Хирошима през 1945 година. Хиляди хора почетоха с минута мълчание паметта на 140-те хиляди жертви. Премиерът Шиндзо Абе, кметът на града Казуми Мацуи, оцелели от бомбардировката и цяла Япония сведоха глави в 8,15 часа местно време – точният час, в който американският бомбардировач Бе-29 пуска смъртоносния си товар над града. Още 70 000 жертви взема атомната бомбардировка над японския град Нагасаки три дни по-късно. Япония капитулира пред съюзническите сили на 15 август 1945 година, с което настъпва и краят на Втората световна война.", "date": "2018.08.06", "title": "73 години от атомната бомбардировка над Хирошима"}
{"url": "https://www.bgonair.bg/reportazhi/2018-08-06/amerikanski-uzhas-osvobodiha-11-detsa-darzhani-v-kletka-pod-zemyata", "text": "\r\n Американската полиция освободи 11 деца, държани против волята им, в американския щат Ню Мексико. Изтощените от глад деца са били държани в къща в пустинята.  Те са на възраст между 1 и 15 години и били охранявани от двама тежко въоръжени мъже, които са арестувани. Акцията беше предприета в рамките на разследване за отвличането на 3-годишно дете в Джорджия. Когато нахлули в добре укрепеното, но мизерно убежище, издигнато незаконно в частен имот край селцето Амалия, Ню Мексико, полицаите се натъкнали на ужасяваща гледка.  Във вкопана в земята каравана, покрита с найлон – без ток, без течаща вода и без канализация, били открити 11 деца – мръсни, гладни, без обувки и облечени в дрипи.  С тях имало три жени, за които се предполага, че са техни майки. Групата била охранявана от двама тежко въоръжени мъже, които са задържани.  Полицията ги идентифицира като 39-годишния Сирадж Уахадж от Джонсбъро в щата Джорджия и Лукас Мортен. Уахадж е издирван от полицията и ФБР по обвинение в отвличане на детето си, което не е намерено при операцията. Грижите за децата, които приличали на бежанци от Третия свят, са поети от Социалните служби на щата Ню Мексико. Срещу Лукас Мортен е повдигнато обвинение в укривателство на беглец от закона, а Сирадж Уахадж е арестуван като заподозрян в отвличане.  Предполагаемите майки на децата предстои да бъдат разпитани, за да се установи дали са били държани против волята си или са участвали в престъпната схема.", "date": "2018.08.06", "title": "Американски ужас: Освободиха 11 деца, държани в клетка под земята"}
{"url": "https://www.bgonair.bg/bulgaria/2018-08-06/premierat-s-53-hil-leva-v-imushtestvenata-deklaratsiya-za-2017-g", "text": "Премиерът Бойко Борисов е декларирал малко над 53 хил. лева в имуществената си декларация за миналата година. Парите са от заплата, обезщетение за неизползван отпуск и спестявания. Това се вижда от имуществената му декларация, публикувана от Комисията за противодействие на корупцията и за отнемане на незаконно придобитото имущество.  Класацията по богатство сред заместниците на Борисов води Екатерина Захариева. Миналата година семейството ѝ е декларирало къща с двор в София, закупена през 2007 г. Не е посочена цената ѝ, а тази по договора за строеж – 174 118 лв.  Купили са още 9 декара земеделска земя в Гърция за 234 700 лв. Имат също 58 650 лв. налични и 5100 лв. на влог. Вицепремиерът Красимир Каракачанов пък е разменил апартамент от 100 кв. м за друг от 210 кв. м. Новото му жилище струвало 528 546 лв. и го е доплатил с кредит. Валери Симеонов е посочил в декларацията 156 000 лв. налични и 21 000 лв. на влог. Томислав Дончев е декларирал единствено, че има налични 35 000 лв. Най-богат сред депутатите е народният представител от ДПС Делян Пеевски с близо 40 млн. лв. приходи. Пеевски не е декларирал собствено жилище, а че е живял под наем, който е плащал със средства, получени като \"дивидент\". Автомобилите, с които се е придвижвал, също са били под наем. За тях народният представител е платил близо 300 хил. лв.  Лидерът на \"Воля\" Веселин Марешки е декларирал налични над 22 млн. лв, движимо и недвижимо имущество. Любопитното е, че зам.-председателят на Народното събрание има и дълъг списък със задължения за милиони.  Държавният глава Румен Радев е декларирал скромно 8000 лева налични и 14 600 лева в банка от заплати. Има и кредитна карта с лимит от 10 000 лева. Двамата със съпругата му са посочили и инвестиция в допълнително пенсионно осигуряване за общо около 25 хиляди лева.", "date": "2018.08.06", "title": "Премиерът с 53 хил. лева в имуществената декларация за 2017 г."}
{"url": "https://www.bgonair.bg/bulgaria/2018-08-06/tezhka-katastrofa-kray-karzhdali-vze-zhertva", "text": "Тежка катастрофа с жертва край Кърджали. Жена загина, след като колата, в която е пътувала, е ударена от друг лек автомобил, каращ с много висока скорост. Жената е била на предната седалка, загинала е на място. Шофьорите и на двата автомобила нямат сериозни наранявания. След удара се е наложило да режат ламарините на колата, за да бъде извадено тялото на загиналата. Тежкият инцидент предизвика задръствания в посока прохода Маказа.", "date": "2018.08.06", "title": "Тежка катастрофа край Кърджали взе жертва"}
{"url": "https://www.bgonair.bg/bulgaria/2018-08-06/zadarzhaha-mazha-udaril-politsay-v-haskovo", "text": "Задържаха мъжа, ударил полицай в Хасково.  Инцидетът стана на 1 август в ромския квартал на града. Тогава полицията се отзова на сигнал от жена, която е заплашвана, а детето ѝ отнето.  При пристигането си полицаите бяха нападнати от група мъже с брадви. Арестуваните по случая са шестима, а 21-годишният мъж, ударил полицая, се издирваше.  Мъжът е задържан за 72 часа, предстои прокурорите да поискат постоянния му арест. Продължава издирването на мъж, който при сблъсъка между групата от квартала и полицаите, се опита с автомобила си да прегази униформените.", "date": "2018.08.06", "title": "Задържаха мъжа, ударил полицай в Хасково"}
{"url": "https://www.bgonair.bg/bulgaria/2018-08-06/da-pomognem-na-magi-26-godishnoto-momiche-se-nuzhdae-ot-speshna-transplantatsiya", "text": "\r\n Момиче от Ямбол се нуждае от спешна трансплантация в чужбина, след като вирусна инфекция унищожава единствения ѝ работещ бъбрек. Средствата за операцията са непосилни за семейството ѝ. Маги Йовчева е на 26 години. Тежката диагноза идва, когато е съвсем малка.  Тя минава през успешна трансплантация на бъбрек на 12 годишна възраст. Тежка вирусна инфекция в края на миналата година обаче унищожава работещия орган и в момента се нуждае от втора операция. За сложния медицински случай надежда дава клиника в Беларус. Ще струва обаче 70 хил. долара, сума, непосилна за семейството. С дарения са събрани по-голямата част от средствата. Не достигат 30 хиляди лева.  Наред с многото белези от операции и хемодиализа по тялото, Маги носи и много мечти в душата си.  А докато чака най-важното си пътуване, Маги не спира да мечтае.", "date": "2018.08.06", "title": "Да помогнем на Маги! 26-годишното момиче се нуждае от спешна трансплантация"}
{"url": "https://www.bgonair.bg/bulgaria/2018-08-06/pirogov-organizira-kravodaritelska-aktsiya-v-pomosht-na-lekarkata-padnala-ot-7-iya-etazh", "text": "\r\n \"Пирогов\" организира кръводарителска акция. Инициативата е на медиците, които помагат на своя колежка в тежко състояние.  Инцидентът стана преди дни в столичния квартал \"Люлин\". Веднага след него близките на младата жена отправиха призив за кръводаряване, на която откликнаха десетки. Д-р Ирена Иванова претърпя операция, но още тогава лекарите в \"Пирогов\" съобщиха, че й предстоят още интервенции. Тогава те обявиха, че се борят за живота на своята колежка и според тях има надежда за подобряване на състоянието й, въпреки тежката злополука. Пред   говорителят на \"Пирогов\" Мария Пойразова каза, че към момента състоянието на пострадалата лекарка остава тежко.  \"Все още е в реанимация. Правим всичко възможно д-р Иванова да получи най-добрите грижи\", добави още Мария Пойразова. Всеки, който желае, може да се присъедини към пироговските медици и да дари кръв днес, 6 август, до 19.00 часа в зала \"проф. Емил Таков\" (рапортна зала на травматологичния комплекс), 2-ри етаж в УМБАЛСМ \"Н. И. Пирогов\".  Кръводарителите трябва да са клинично здрави, да не са приели лекарства в деня на кръводаряване, да не са дарявали кръв през последните 3 месеца и задължително да носят в себе си документ за самоличност.", "date": "2018.08.06", "title": "\"Пирогов\" организира кръводарителска акция в помощ на лекарката, паднала от 7-ия етаж"}
{"url": "https://www.bgonair.bg/bulgaria/2018-08-06/domashno-kuche-razkasa-kraka-na-politsay-v-kyustendilsko", "text": "Домашно куче нахапа полицай в село Слокощица. 29-годишният служител на полицията в Кюстендил е с разкъсан подбедрен мускул на крака след нападението. Собствениците на животното са задържани за 24 часа, а униформеният получил медицинска помощ в кюстендилската болница. Той бил част от екип, който се отзовал на сигнал за семеен скандал в Слокощица. При пристигането на адреса стопаните не упражнили контрол над животното и то причинило средна телесна повреда на полицая, пише  . По случая е започнато досъдебно производство.", "date": "2018.08.06", "title": "Домашно куче разкъса крака на полицай в Кюстендилско"}
{"url": "https://www.bgonair.bg/bulgaria/2018-08-06/stolichni-remonti-vizhte-otkade-mozhe-da-minete", "text": "\r\n Продължават ремонтите по софийските улици. След като през уикенда предсрочно беше преасфалтиран и пуснат за движение бул. \"Васил Левски\", от днес следват нови ограничения за движението в столицата. На най-натовареното кръстовище на бул. \"България\" - в района на \"Акад. Иван Гешов\" и \"Петко Тодоров\" - ще се извършва ремонт на пътната настилка в продължение на 10 дни.  Извършва се ремонт на спирките и релсите на трамвая. Колоната автомобили вече е около половин километър. Отсечката се минава за около 10 минути, а в час пик ще бъде много повече. Призоваваме тези, които могат, да потърсят алтернативен маршрут.  Ремонт ще има и пред самата Столична община от 15 август до 14 септември на кръстовищата на улица \"Париж\" и \"11-и август\". Традиционно, Общината иска да приключи до 15 септември, когато е и първият учебен ден.  Въпреки това, до 30 септември ще има ремонти, като се забранява движението в участъка на ул. \"Граф Игнатиев\" и ул. \"6-и септември\" до ул. \"Цар Шишман\", предаде Иван Иванов. ", "date": "2018.08.06", "title": "Столични ремонти: Вижте откъде може да минете"}
{"url": "https://www.bgonair.bg/direktno/2018-08-06/bananovi-palmi-v-stara-zagora", "text": "\r\n Междублоковото пространство кв. \"Три чучура-юг\" и градинката карат всеки преминаващ да се спре и да се наслаждава на красотата. Посадена преди няколко години, благодарение на ентусиазма и усета към естетика на Маргарита, Иван и Петър, който със собствени средства и труд е направил декоративен кладенец и ограда и лично се грижи за поддържането на пространството. В непосредствена близост до блока минава реката и хората с помощта на помпа използват водата за поливане.", "date": "2018.08.06", "title": "Бананови палми в Стара Загора"}
{"url": "https://www.bgonair.bg/direktno/2018-08-06/tsarkvata-v-yastrebino-izchezna", "text": "\r\n Село Ястребино. Разположено на метри от главния път София – Варна. Едно село, до преди 30-тина години познато \r\nи чуто от млади и стари, гордеещо се с историята си, която е разказвана на поколенията.  Днес местните имат голяма мъка по църквата. Селският храм отдавна се руши, Храм, в който те са се венчали и \r\nкръщавали децата си, а сега  няма къде една свещ да запалят. Първо е изчезнала камбаната, която с волски каруци е била докарана чак от Румъния, нейният звън е огласял цялата околия, от близки села хората са разбирали, че в това село има венчавка или смърт.  След изчезването й,  в селото настъпва тежка и страшна тишина, \r\nхората не могат да разберат делник ли е, празник ли е. Дворът на селския храм запустява, пътеката към него обрасла с трева, самият той остава празен. Някога известното село, започва бавно, но сигурно да се топи. Остават само старците и разказите им за чудната каменна черква.", "date": "2018.08.06", "title": "Църквата в Ястребино изчезна"}
