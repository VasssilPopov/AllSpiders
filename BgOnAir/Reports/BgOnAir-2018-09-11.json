{"url": "https://www.bgonair.bg/bulgaria/2018-09-11/otkriha-shestoto-izdanie-na-aleya-na-knigata-v-sofiya", "text": "\r\n В София откриха шестото издание на \"Алея на книгата\". Литературният кът е разположен до паметника на Алеко Константинов в пешеходната зона на бул. \"Витоша\".  Изложението ще продължи до 16 септември, а на него могат да се намерят книги от всички литературни и научни жанрове.  Големите намаления, които предлагат издателите, привлякоха хиляди почитатели на книгите.", "date": "2018.09.11", "title": "Откриха шестото издание на \"Алея на книгата\" в София"}
{"url": "https://www.bgonair.bg/denqt-on-air/2018-09-11/broyat-na-psihopatite-se-uvelichava-balgarinat-agresira-vse-poveche", "text": "\r\n Обществото ни определено боледува и има много дефицити. Броят на психопатите се увеличава. Агресията се възприема като нещо нормално в нашето общество. За българина да агресира и раздава юмручно правосъдие стана норма на поведение. Това негативно твърдение посочи и обоснова пред Bulgaria ON AIR директорът на психиатричната болница \"Св. Иван Рилски\" д-р Цветеслава Гълъбова. По думите ѝ причините за агресията са разделени на две групи и са свързани със самата личност и с външните фактори. \"Децата от все по-малки започват да раздават юмручно правосъдие. Институцията семейство се разпадна и изчезна. Много деца са жертва на синдрома на родителското отчуждение. От тези деца, които не са расли в любов, изсрастват перфектните насилници\", обясни д-р Гълъбова в предаването \"Денят ON AIR\". Според нея политическият ни елит използва уличен речник, което по думите ѝ е абсолютно недопустимо.  \"Как може бивш депутат да нарече президента \"тоя тип\"?! Циничното отношение към живота ни се налага от най-високо ниво\", отбеляза д-р Цветеслава Гълъбова. Тя призна, че не очаква повече пари за психиатрично здраве. Д-р Гълъбова е на мнение, че системата е \"тотално забатачена\". Тя е категорична, че са необходими много пари за дълбока и цялостна психиатрична реформа.  Тревожните разстройства бележат ръст и в световен мащаб, не само в България, посочи д-р Гълъбова в края на разговора. Тревожността се покачва, когато човек има проблеми, които го тормозят и с които не може да се справи, обясни тя и посъветва зрителите да бъдат себе си.  ", "date": "2018.09.11", "title": "Броят на психопатите се увеличава, българинът агресира все повече"}
{"url": "https://www.bgonair.bg/reportazhi/2018-09-11/shestvie-v-pamet-na-marti-zatvori-ulitsite-v-sandanski", "text": "\r\n Мирно шествие затвори улиците на Сандански тази вечер. Шествието е в памет на 6-годишния Марти, който почина преди 40 дни, след като беше ударен от 73-годишен шофьор. Мотото на акцията е \"За безопасност на улицата\". На 25 юли Марти и майка му отиват до магазина, но 6-годишното дете е впечатлено от багер, който копае на улицата пред дома му. Внезапно автомобил, управляван от 73-годишен шофьор, помита детето.  Следва тежка седмица за семейството на Марти. Детето е откарано по спешност в софийска болница, където след дни почива. 40 дни след смъртта на 6-годишното дете 73- годишният шоьор е вкъщи под парична гаранция. Шествието, събрало близките на загиналото дете, затвори главните улици в Сандански. ", "date": "2018.09.11", "title": "Шествие в памет на Марти затвори улиците в Сандански"}
{"url": "https://www.bgonair.bg/bulgaria/2018-09-11/alo-apashi-pak-napipaha-mekoto-na-hlyaba-zhena-im-dari-6-bona", "text": "61-годишна жителка на Димитровград е измамена с 6000 лева, съобщават от МВР в Хасково. Сигналът е подаден от жертвата в 16 часа вчера. Според жалбата, същия ден преди обед на стационарния й телефон позвънила жена, която се вайкала по телефона. Потърпевшата затворила, но последвало ново обаждане от мъж. Той се представил за \"инспектор от телефон 112\". Извършителят я заблудил по схемата \"Съдействие на полицията\", като я накарал да изтегли от банката спестяванията си, които да остави до блок в ж.к. \"Орфей\" в Хасково. Жената хванала такси и изпълнила инструкциите. Оставила сумата до кош за смет в 14:15 часа, но по-късно усетила, че е измамена и сигнализирала в полицейското управление. Работата по образуваното досъдебно производство продължава. Снимка:  .", "date": "2018.09.11", "title": "Ало-апаши пак напипаха мекото на хляба: Жена им дари 6 бона"}
{"url": "https://www.bgonair.bg/economy/2018-09-11/vapreki-nablizhavaneto-na-brexit-pazarat-na-zhilishta-na-ostrova-ostava-stabilen", "text": "Цените на жилищата във Великобритания през август са се повишили с 3,7% спрямо същия период на миналата година и с 0,1% на месечна основа, показва последният индекс на банка Halifax, цитиран от онлайн изданието propertywire.com. Данните сочат още, че на тримесечна основа цените за трите месеца до края на август са нараснали с 1,9%, с което средната цена на жилищата на Острова достига 229 958 паунда (близо 258 хил. евро). Ръсел Гали, управляващ директор на Halifax, съобщи, че годишният растеж се е ускорил спрямо 3,3% през юли „Въпреки че темпът на растежа на заетостта се забави в последно време, ниската безработица и постепенното възстановяване на ръста на заплатите подкрепят финансите на домакинствата“, отбелязва той. \"Това е придружено от лихвени проценти, които са на историческо дъно, и от стабилно предлагане на нови жилища на пазара, което оказва допълнителна подкрепа върху цените на жилищата\", допълва Гали. Данните са знак за стабилност на жилищния пазар, смята Ръсел Кирк, главен изпълнителен директор на компанията Emoov. “Цените запазват тенденцията за покачване от май насам и макар че през август ръстът е минимален, това беше очаквано и всъщност е доста впечатляващо за обичайно много бавния период от годината за имотните трансакции“, отбелязва той. \"Последните данни показват, че пазарът все още не е загубил решителността си и се очаква пазарната активност да се повиши значително до Коледа, повличайки и цените след себе си\", казва Кирк. \r\nСпоред Кевин Робъртс от Legal & General Mortgage Club липсата на достатъчни наличности на жилища продължава да оказва влияние върху пазара, като ограничава вариантите за хората, които искат да навлязат на жилищния пазар, да се изкачат или дори да слязат в \"жилищната стълбица\". В резултат на това кредитополучателите са принудени да разчитат на други източници на финансиране като родителите, които осигуряват средствата за една на всеки четири жилищни трансакции. Ако искаме да създадем справедлив и достъпен за всички жилищен пазар, правителството и индустрията трябва да работят заедно, за да осигурят допълнителни 300 хил. жилища на година, които са крайно необходими, счита Робъртс. Стабилността на жилищния пазар е от положително значение предвид наближаването на март догодина, когато Великобритания ще излезе от Европейския съюз (ЕС), казва Джеймс Нюбъри, инвестиционен мениджър в платформата за инвестиции в имоти British Pearl. „Четвърти пореден месец растежът показва, че жилищният пазар във Великобритания все още е с относително здрави основи. Годишният растеж продължава да се ускорява и данните показват, че пазарът далеч не е на ръба“, отбелязва той. \"Инвеститорите са непоколебими и се възползват от пазара, подкрепени от липсата на наличности, растящите доходи на домакинствата и стабилния пазар на труда. И въпреки затягането на хватката на правителството върху имотите с инвестиционна цел и болезнено ниските нива на трансакции предстои да видим внезапно увеличаване на наличностите заради собственици на имоти, които ще се откажат от портфолиото си\", обяснява Нюбъри. \"Бъдещата посока на пазара остава неясна, но последните данни от Halifax показват, че няма непосредствена причина да се напуска кораба\", добавя той.", "date": "2018.09.11", "title": "Въпреки Brexit: Пазарът на жилища на Острова остава стабилен"}
{"url": "https://www.bgonair.bg/world/2018-09-11/es-otpuska-34-mln-evro-na-balgariya-gartsiya-polsha-i-litva-zaradi-bedstviyata", "text": "\r\n С добра новина за страната ни започна политическият сезон за евродепутатите в Страсбург. Европарламентът одобри 34 млн. евро за България, Гърция, Полша и Литва. Парите се отпускат за покриване на щетите от природни бедствия през миналата година. Над 2 млн. евро бяха одобрени днес за България, а идеята е с парите да бъдат покрити разходите по възстановяването на инфраструктурата в Бургаско след наводненията през 2017 г. Евродепутатите обсъдиха и темата за авторските права. Въпрос, който сблъсква челно издатели и журналисти с гиганти като Facebook и Google, предаде специалният пратеник на Bulgaria ON AIR в Страсбург Мартина Ганчева. Евродепутатът Ангел Джамбазки определи директивата като нож с две остриета, символ на глупава бюрокрация и силно изразени лобистки интереси на големите агресивни търсачки. По думите му утрешният вот няма да бъде печеливш за нито една от страните. Във видеото можете да чуете и позицията на евродепутата Андрей Ковачев. А за разочарования заговори и урганският премиер Виктор Орбан. След някои евродепутати определиха Орбан като \"разрушител на европейския проект\", други, като Найджъл Фараж, го поканиха да се присъедини към клуба на Brexit. \r\n  ", "date": "2018.09.11", "title": "ЕС отпуска 34 млн. евро на България, Гърция, Полша и Литва заради бедствията"}
{"url": "https://www.bgonair.bg/world/2018-09-11/17-godini-ot-karvavite-atentati-sreshtu-kulite-bliznatsi-v-nyu-york", "text": "\r\n Днес се навършват 17 години от най-кървавия терористичен акт на 21 век – нападенията срещу кулите близнаци в Ню Йорк.  На 11 септември 2001 година два пътнически самолета, похитени от атентатори на \"Ал Кайда\", се врязаха в небостъргачите на Световния търговски център.  За по-малко от два часа кулите се сриват и потапят Ню Йорк в кръв.  Трети похитен самолет се разбива в Пентагона, а четвърти в открито поле, след като пътниците се опълчват на терористите.  Атаките отнемат живота на близо 3 хиляди души, а щетите са на стойност десетки милиарди.  Днес хиляди хора ще посетят мястото на трагедията в Ню Йорк за традиционното четене на имената на жертвите.", "date": "2018.09.11", "title": "17 години от кървавите атентати срещу кулите близнаци в Ню Йорк"}
{"url": "https://www.bgonair.bg/world/2018-09-11/tsipras-pred-evroparlamenta-kray-na-krizata-i-koruptsiyata-v-gartsiya", "text": "\r\n По-малко от месец, след като Гърция излезе окончателно от спасителната програма, премиерът на южната ни съседка Алексис Ципрас изнесе реч за бъдещето на Европа в пленарната зала в Страсбург. Гръцкият премиер не изневери на своя небрежен стил - освен без вратовръзка, Ципрас влезе в залата с 15-минутно закъснение. Интересът от страна на евродепутати и журналисти не беше голяма, но това не попречи на гръцкият премиер да изнесе една емоционална реч. Ципрас обяви край на финансовата криза, както и край на корупцията и хаосът в страната. Освен това премиерът нарече страната си маяк за ЕС.  Освен това той заяви пред евродепутатите, че ЕС може да бъде разрушен само и единствено от от десния популизъм и неолиберализма. В същото време нарече следващите евроизбори съдбоносни за Съюза. Речта на Ципрас беше посрещната добре от присъстващите, но все пак отприщи и доста критични коментари.", "date": "2018.09.11", "title": "Ципрас пред европарламента: Край на кризата и корупцията в Гърция!"}
{"url": "https://www.bgonair.bg/world/2018-09-11/rusiya-pokaza-moshtta-si-pred-sveta-s-mashtabni-voenni-ucheniya", "text": "Русия започна най-мащабните си военни учения от Студената война насам. Маневрите в руския Далечен изток включват 300 000 войници, над 1000 единици летателна техника, 36 000 бронирани машини и 80 кораба.  В ученията участват и военни части от Китай и Монголия. Според говорителя на Кремъл Дмитрий Песков маневрите са в отговор на агресивното и враждебно отношение спрямо Русия.  Те се случват в момент, когато отношенията между Москва и НАТО се обтегнаха заради анексирането на Крим.", "date": "2018.09.11", "title": "Русия показа мощта си пред света с мащабни военни учения"}
{"url": "https://www.bgonair.bg/denqt-on-air/2018-09-11/tsenata-na-gaza-ne-tryabva-da-se-formira-prez-nefteniya-indeks-iztakna-ekspert", "text": "\r\n Очертава се по-тежка зима за повечето българи, поради исканото от \"Булгаргаз\" ново увеличение от 1 октомври, парното и токът да поскъпнат с 14%. \"Искането на \"Булгаргаз\" е регулярно. Цената се формира на база на цената на нефта. Поскъпването няма нищо общо с предоговарянето на условията с Русия. Дойде моментът, в който България трябва да се опита да предоговори цената на природния газ, който получава от Русия. Силно се надявам да успеем. Но потенциалът, с който \"Булгаргаз\" разполага, няма да бъде достатъчен. Тази информация не е от вчера. Трябва да са се подготвили подобаващо\", категоричен бе енергийният експерт Васко Начев.  Гостът отбеляза в \"Денят ON AIR\", че следващата такава възможност за предоговаряне е чак през 2020 година. Ако преговорите се провалят, то ние ще изгубим още няколко милиарда лева, уточни още Начев. \"Въпросът не е да поискаме по-евтина цена на газа от \"Газпром\". Трябва да бъдат поставени въпросите за начина на формиране на цената. Трябва да бъде прекратена практиката цената на газа да бъде пресмятана през нефтения индекс. Убеден съм, че \"Булгаргаз\" няма да направи това. Тази промяна ще разтърси начина, по който те работят\", обясни експертът пред Bulgaria ON AIR.  За финал на разговора Васил Начев отбеляза, че мениджмънтът на \"Булгаргаз\" не е достатъчно ефективен. Също така припомни, че от 1 януари се очаква още едно поскъпване на природния газ.  ", "date": "2018.09.11", "title": "Цената на газа не трябва да се формира през нефтения индекс, изтъкна експерт"}
{"url": "https://www.bgonair.bg/world/2018-09-11/otkriha-zlatno-sakrovishte-pri-razkopki-na-star-teatar-v-komo", "text": "Археолози откриха стотици древноримски златни монети от 5-и век при разкопки на стар театър в северния италиански град Комо.  Находката е била скрита в каменна амфора, закопана в мазето на театър \"Кресони\", близо до мястото, където се е намирал форумът в древния град Новум Комум.  Театърът е бил открит през 1870 г., но в началото на 20-и век бил превърнат в киносалон, преди да затвори врати през 1997 г. Той трябвало да бъде разрушен, за да може на мястото му да бъде построена луксозна резиденция.  Според експертите стойността на находката е огромна и строителните работи на обекта ще бъдат прекратени, за да може археолозите да проучат по-добре мястото.", "date": "2018.09.11", "title": "Откриха златно съкровище при разкопки на стар театър в Комо"}
{"url": "https://www.bgonair.bg/economy/2018-09-11/poskapva-prirodniyat-gaz-ochakva-se-tezhka-zima", "text": "\r\n По-тежка зима се очертава за повечето българи. Заради исканото от \"Булгаргаз\" ново увеличение от 1 октомври, парното и токът ще поскъпнат. От 5 до 7 лева месечно ще поскъпне издръжката на живот на човек от домакинство заради новите цени на газа и парното, предупреждават от КНСБ.  Синдикатите очакват разходът за парно за целия отоплителен сезон да нарасне с близо 60 лева. Средната стойност на месечната фактура за електричество да бъде с 93 стотинки по-висока в сравнение с 2017 година.  Междувременно все повече са българските граждани, които нямат възможност да поддържат домовете си достатъчно топли през зимата.  По данни на \"Евростат\" нарастването на цените все по-бързо доближава страната ни до средното ценово равнище в Европейския съюз, въпреки че доходите в България остават най-ниски в Съюза.  Цената на природния газ е свързана с котировките на петрола и долара. Затова поскъпването е неизбежно и от \"Булгаргаз\" искат поредно увеличение на цената за тази година – този път с 14 %.  За спряване със ситуацията синдикатите предлагат по-високи обезщетения за енергийно бедните. Освен на сметките за ток и парно, по-скъпият природен газ ще се отрази и на производството на стоки от първа необходимост като хляба.  Наред с по-скъпите комунални услуги и храни, през това лято необичайно високи бяха цените и на плодовете и зеленчуците заради дъждовете и градушките.  От 1 октомври поскъпват и бездимните цигари с малко над 1 лев на кутия, предаде Стоян Тричков.", "date": "2018.09.11", "title": "Парното и токът поскъпват! Очаква се тежка зима"}
{"url": "https://www.bgonair.bg/world/2018-09-11/otnovo-protesti-v-bukuresht-iskat-ostavkata-na-pravitelstvoto", "text": "Улиците на Букурещ отново се превърнаха в арена на антикорупционни протести. В румънската столица се състоя многохиляден митинг, месец след като при сблъсъци на подобна демонстрация бяха ранени 450 души. Протестиращите се събраха пред правителствените сгради и поискаха оставката на управляващите. Те развяваха румънското знаме заедно с флага на Европейския съюз.  Исканията на недоволните снощи бяха същите като през август - разпускане на парламента, предсрочни избори и независима съдебна власт, както и създаване на еднокамарен парламент от 300 сенатори.", "date": "2018.09.11", "title": "Отново протести в Букурещ: Искат оставката на правителството"}
{"url": "https://www.bgonair.bg/denqt-on-air/2018-09-11/zaplatite-v-byudzhetniya-sektor-skachat-raboti-se-na-parche-prizova-ikonomist", "text": "\r\n Има възможност заплатите в бюджетната сфера да бъдат повишени с 10% от догодина, съобщи премиерът Борисов. В сряда Министерският съвет ще обсъди вдигането на заплатите. То трябва да бъде заложено в бюджета за 2019 година. \"Ние вече виждаме, че изоставаме с ръста на БВП. Очaква се световните икономически войни да се отразят на гражданите. Има причина да вярваме, че зимата ще бъде тежка. Ранните показатели сочат, че тенденцията е доста негативна. Това ще доведе до сериозен натиск и в частния сектор\", отбеляза икономистът Светлин Танчев.  Той посочи в студиото на \"Денят ON AIR\", че тревожното за него е, че това увеличение се прави на парче.  \"Политическите партии имат възможност на всеки 4 години да променят програмите си и да ни показват как ще се работи. Обществото ни позволява да се реагира на проблемите днес за утре\", подчерта Танчев.  \"Умерената инфлация намалява безработицата. Проблем е когато инфлацията расте по-бързо отколкото икономиката. Към днешна дата нямаме много възможности да контролираме инфлацията отвън. Единственият изход е икономиката ни да надхвърли очакванията. Но това не се случва, защото не сме се подготвили в годините назад\", заключи той пред Bulgaria ON AIR.   ", "date": "2018.09.11", "title": "Заплатите в бюджетния сектор скачат. Работи се на парче, посочи икономист"}
{"url": "https://www.bgonair.bg/bulgaria/2018-09-11/bez-prognoza-za-vremeto-nimh-spira-rabota-do-sedmitsa", "text": "Националният институт по метеорология и хидрология ще спре да работи до седмица заради липса на ръководство. Това става ясно от разпространената позиция на института. В нея се казва още:  \".... направихме всичко необходимо, за да запазим дейността си. Възможностите ни са изчерпани! От 12 дни институтът е без ръководство\". Метеоролозите настояват председателят на БАН да върне отново на работа проф. д-р Христомир Брънзов. В края на август Управителният съвет прекрати предсрочно първия му мандат като директор на института, а вчера Общото събрание на БАН позволи на института да излезе от структурите на академията, но само частично. ", "date": "2018.09.11", "title": "Без прогноза за времето: НИМХ спира работа до седмица"}
{"url": "https://www.bgonair.bg/bulgaria/2018-09-11/evrostat-balgarkite-sa-s-nay-kratak-zhivot-v-es", "text": "\r\n Българските жени са на дъното на класацията за средната продължителност на живота в Европейския съюз. Данните от статистиката на \"Евростат\" показват, че жените в Съюза живеят средно до 83,3 години. Най-дълго живеят дамите в Испания – 86 години, във Великобритания средната продължителност на живота е 83 години. Българките обаче отново са последни – те живеят средно до 78 години.", "date": "2018.09.11", "title": "\"Евростат\": Българките са с най-кратък живот в ЕС"}
{"url": "https://www.bgonair.bg/bulgaria/2018-09-11/lek-avtomobil-izletya-ot-most-kray-glaven-pat-e-79", "text": "Лек автомобил излетя от мост край главен път Е-79. Пътният инцидент се размина като по чудо без жертви. Пострадал е 19-годишният водач на автомобила, той е със фрактури на прешлените и контузия на ръката.  Младежът изгубил управление, счупил мантинелата на моста и паднал от височина около 5 метра по таван.  Шофьорът е пътувал сам и е успял да излезе през предното стъкло на автомобила.  Сам е подал и сигнал на 112. Тепърва предстои да се установяват причините за катастрофата.  ", "date": "2018.09.11", "title": "Лек автомобил излетя от мост край главен път Е-79"}
{"url": "https://www.bgonair.bg/economy/2018-09-11/planirat-da-vdignat-zaplatite-v-byudzhetnata-sfera-s-10", "text": "\r\n \r\n Има възможност заплатите в бюджетната сфера да бъдат повишени с 10 процента от догодина, съобщи премиерът Борисов. В сряда Министерският съвет ще обсъди вдигането на заплатите. То трябва да бъде заложено в бюджета за 2019 година. Премиерът Бойко Борисов се срещна с волейболните национали в зала \"Конгресна\" във Варна, а после обеща и сто милиона за нов национален стадион, ако футболистите играят добре. Накрая обяви ръст на заплатите в бюджетната сфера. В другия край на България лидерът на БСП Корнелия Нинова даде началото на \"червения\" десант из страната. Парламентарната група напуска пленарната зала и ще се връща само за ключови обсъждания. През останалото време депутатите ще представят на хората новата визия за България. Започнаха с двудневен семинар в СПА център в село Баня.  Бойко Борисов успя да стигигне и до Бургас. Там той откри Професионална гимназия по компютърно програмиране и иновации. Нагледа строежа на \"Арена Бургас\" и не пропусна да захапе \"червените\".  \"Червените\" ще влязат в пленарната зала, за да подкрепят президентското вето върху вдигането на съдебните такси, както и за смяната на тримата министри.  След това продължават обиколките, а премиерът призова Нинова да погледне снимките от обектите, които той открива.", "date": "2018.09.11", "title": "Планират да вдигнат заплатите в бюджетната сфера с 10%"}
{"url": "https://www.bgonair.bg/bulgaria/2018-09-11/poreditsa-ot-katastrofi-kola-padna-po-tavan-ot-5-metra", "text": "Kатастрофа блокира движението по магистрала \"Тракия\". По първоначални данни лек автомобил е катастрофирал, шофьорът е ранен и е откаран в болница.  Причините за инцидента се изясняват. По-рано през деня лек автомобил излетя от мост край главен път Е79. Пътният инцидент се размина като по чудо без жертви.  Пострадал е 19-годишният водач на автомобила. Младежът губи управление, чупи мантинелата на моста и пада от височина около 5 метра по таван.  Шофьорът е пътувал сам и е успял да излезе през предното стъкло на автомобила. Сам е подал и сигнал на тел. 112. Предстои да се установяват причините за катастрофата.", "date": "2018.09.11", "title": "Поредица от катастрофи: Кола падна по таван от 5 метра"}
{"url": "https://www.bgonair.bg/bulgaria/2018-09-11/sadat-varna-v-aresta-nadziratelya-georgi-dokov", "text": "Пловдивският апелативен съд върна в ареста освободения срещу парична гаранция надзирател Георги Доков. По-рано днес имаше протест срещу освобождаването му.  Доков беше задържан на 30 август, след като в пияно състояние уби на пътя 16-годишно момче, което карало велосипед. Пазарджишкият окръжен съд прецени обаче, че Доков не е опасен и няма опасност да се укрие.  Заради това съдебно решение преди дни пред съдебната палата в Пазарджик протестираха стотици близки и приятели на убитото момче.", "date": "2018.09.11", "title": "Съдът върна в ареста надзирателя Георги Доков"}
{"url": "https://www.bgonair.bg/sutreshen-blok/2018-09-11/chumata-po-svinete-e-strashna-zagubite-mozhe-da-sa-za-stotitsi-milioni", "text": "\r\n Отрицателни са пробите за африканска чума по свинете в село Бозвелийско. Бившият министър на земеделието Мирослав Найденов потвърди пред Bulgaria ON AIR, че за момента ситуацията е овладяна.  Той обаче подчерта, че африканската чума е много по-сериозно заболяване от чумата по дребните преживни животни. По думите му според най-лошите прогнози може да се наложи да се унищожи цялото свиневъдство в Североизточна България. В този случай загубите ще бъдат за стотици милиони. Найденов настоя отговорните органи да бъдат безкомпромисни към нерегистрираните свине. Той бе категоричен, че институциите трябва да се обединят, а предписаните от Агенцията по храните мерки - да бъдат изпълнявани без коментар. \"Залогът е огромен! Трябва да служим за пример, а не да търсим пример от други държави. Апелът ми е всички да работят заедно\", посочи Найденов в предаването \"Денят ON AIR\". \"Най-голямата армия е тази на ловците. Около 130 хил. организирани ловци има в България\", отбеляза той, призовавайки ловджиите да се съобразяват с рестрикциите, за да не се допусне неконтролиран лов. Друго заболяване чука на вратите ни, предупреди бившият министър на земеделието. Според Найденов постоянно се появяват огнища на птичи грип, а при него щетите биха били още по-големи, отколкото при свиневъдството. От думите му стана ясно още, че се подготвят групи за проверка на всички рискови обекти.", "date": "2018.09.11", "title": "Чумата по свинете е страшна, загубите може да са за стотици милиони!"}
{"url": "https://www.bgonair.bg/bulgaria/2018-09-11/izdirvanite-vetko-i-marinela-arabadzhievi-do-dni-shte-sa-v-balgariya", "text": "\r\n До дни издирваните с европейска заповед Маринела и Ветко Арабаджиеви ще се върнат в България доброволно. Това съобщи адвокатът им на заседание на Апелативния специализиран съд.  Двамата са обвинени за участие в организирана престъпна група за данъчни престъпления, укриване на данъци и пране на пари.  \n В този час съдът гледа мярката за неотклонение на техния син Вълчо. Преди седмица той беше пуснат под парична гаранция от 20 000 лева. Срещу него има повдигнато обвинение за пране на пари в големи размери. Заедно с Вълчо Арабаджиев под парични гаранции от по 20 000 лева бяха освободени и счетоводителките Ромелия Кирилова и Елена Караянева.  Спецакциите се проведоха в хотелите \"Маринела\" в София и \"Марица\" в Пловдив. Ветко и Маринела Арабаджиеви са обявени за международно издирване, след като прокуратурата им повдигна обвинение за укриване на данъци. ", "date": "2018.09.11", "title": "Издирваните Ветко и Маринела Арабаджиеви до дни ще са в България!"}
{"url": "https://www.bgonair.bg/reportazhi/2018-09-11/humanoiden-robot-otkri-moderna-it-gimnaziya-v-burgas", "text": "\r\n Хуманоиден робот и неговият приятел посрещнаха учениците и родителите им на официалното откриване на нова и модерна гимназия в Бургас. Там децата ще изучават компютърно програмиране и иновации, а високотехнологичният кампус е изграден по западен образец. Лабораторията разполага с промишлени тренировъчни роботи и собствен хуманоиден робот. Във всяка класна стая се работи с екрани с тъч скрийн с две операционни системи.  Старата столова се превръща в съвременен училищен ресторант, а общежитието - в модерни стаи за настаняване на учениците, които не са от Бургас. Гимназията разполага още с нов физкултурен салон, нови кабинети и компютърни зали, учебна фирма с лекционна зала, помещения за самоподготовка и високотехнологична лаборатория по роботика. ", "date": "2018.09.11", "title": "Хуманоиден робот откри модерна IT гимназия в Бургас"}
{"url": "https://www.bgonair.bg/bulgaria/2018-09-11/sadat-reshi-valcho-ostava-zad-reshetkite", "text": "\r\n Апелативният специализиран съд върна в ареста Вълчо Арабаджиев - син на обявените за международно издирване Ветко и Маринела Арабаджиеви. \n Магистратите не признаха мотивите на защитата, че младежът не е знаел парите, които слагал в трезора на касата, че са на неговите родители. Сумата наброява повече от 5 милиона лева.  Другите арестувани в спецакцииите преди 10 дни счетводителки Ромелия Кирилова и Елена Караянева остават за постоянно в ареста.  Всичките са с повдигнати обвинения за пране на пари и данъчни престъпления.", "date": "2018.09.11", "title": "Съдът реши: Вълчо остава зад решетките!"}
