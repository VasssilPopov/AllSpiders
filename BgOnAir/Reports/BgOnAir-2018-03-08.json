{"url": "https://www.bgonair.bg/world/2018-03-08/parvo-snyag-a-sega-voda-zalya-cherna-gora", "text": "\r\n А след неочаквания сняг, който валя дори по крайбрежието, части от Черна гора се оказаха под вода. В Будва и Котор, на Адриатическото крайбрежие, водата е достигнала половин метър, наводнени са централните части на двата града, както и старата част на курортите. В Будва е ограничен и достъпа до крайбрежната алея. Високо е нивото и на Скадарското езеро, на границата с Албания. Очаква се нивото на водата в страната да продължи да расте.  ", "date": "2018.03.08", "title": "Първо сняг, а сега вода заля Черна гора"}
{"url": "https://www.bgonair.bg/world/2018-03-08/edin-chovek-zagina-drugi-trima-sa-raneni-sled-strelba-v-uchilishte-v-alabama", "text": "\r\n Поредна стрелба в училище. Трагедията се разигра в гимназията \"Хъфман\" в Бирмингам, щата Алабама. Един човек загина, а други двама бяха ранени. Подробностите все още не се съобщават, но според местни медии става въпрос за случайна стрелба. Полицията е открила пистолета, с който са произведени изтрелите. Гимназията \"Хъфман\" е едно от седемте държавни училища в Бирмингам, който е най-гъсто населения град в щата.  Районът около учебното заведение беше отцепен, а учебните занятия бяха отменени.", "date": "2018.03.08", "title": "Един човек загина, други трима са ранени след стрелба в училище в Алабама"}
{"url": "https://www.bgonair.bg/world/2018-03-08/hilyadi-zheni-vaorazheni-s-tigani-i-tendzheri-izlyazoha-na-stachka-v-madrid", "text": "\r\n Хиляди жени, въоръжени с тигани и тенджери, излязоха по улиците на Мадрид на първата национална стачка на жените в Испания. Недоволството им не е случайно и се проведе в навечерието на Международния ден на жената. Така дамите изразиха бурно несъгласието си с по-ниските заплати, домашното насилие и все още доминиращата роля на мъжете в страната.", "date": "2018.03.08", "title": "Хиляди жени, въоръжени с тигани и тенджери, излязоха на стачка в Мадрид"}
{"url": "https://www.bgonair.bg/science/2018-03-08/mtel-pusna-v-prodazhba-flagmana-na-xiaomi-mi-mix-2", "text": "\r\n На 8 март започва един от най-престижните тенис турнири от сериите ATP 1000 BNP Paribas Open в Индиън Уелс. Първата ракета на България Григор Димитров ще вземе участие в надпреварата и тази година има амбиции за силно класиране. За целта трябва да премине през силна конкуренция, за да достигне до финала в неделя (18 март). Гледайте всички мачове на Григор Димитров само по Мтел Спорт 1 и онлайн на ppv.mtel.bg. Тази седмица Мтел пусна в продажба флагмана на Xiaomi - Xiaomi Mi MIX 2. Той разполага с 5,99-инчов екран със съотношение на страните 18:9, а резолюцията е 1080х2160 пиксела. Смартфонът използва процесора Snapdragon 835, има 6 GB RAM и двойна 12-мегапикселова задна камера. Той се предлага за 34,99 лв. на месец или за 699,99 лв. в брой с план Мтел без граници 5XL и може да бъде поръчан онлайн от mtel.bg или закупен от магазините на телекома. Веселин Лазов е победителят от месечната игра на Мтел. Той печели смартфона Xiaomi Redmi Note 5. Новата наградата в играта на Мтел е смартфон Nokia 2. Можете да го спечелите, ако отговаряте правилно на въпросите във  . Новият въпрос е \"Кога е финалът на BNP Paribas Open в Индиън Уелс\"?", "date": "2018.03.08", "title": "Мтел пусна в продажба флагмана на Xiaomi - Mi MIX 2"}
{"url": "https://www.bgonair.bg/world/2018-03-08/napadatel-s-nozh-rani-chetirima-dushi-vav-viena", "text": "Четирима души бяха тежко ранени при две отделни нападения с нож във Виена снощи. Нападателят, който е афганистански гражданин, е задържан. Мотивите му все още се изясняват. Той е атакувал 3-членното семейство с викове \"Аллах акбар\" близо до увеселителен парк. Тримата австрийски граждани са в болница с опасност за живота. След атаката мъжът избягал и успял да намушка още един човек близо до станция до метрото на популярен площад в австрийската столица. Пострадалият е в тежко състояние и с опасност за живота. След нападението във Виена бяха въведени извънредни мерки за сигурност.", "date": "2018.03.08", "title": "Нападател с нож рани четирима души във Виена"}
{"url": "https://www.bgonair.bg/denqt-on-air/2018-03-08/ot-op-iskat-kevr-da-mozhe-da-se-mesi-v-sdelki-kato-s-chez", "text": "\r\n От \"Обединени патриоти\" предвиждат нов законопроект, чрез който КЕВР ще получи правомощията да се намесва в сделки като тази между чешкото дружество ЧЕЗ и пазарджишката фирма \"Инерком\" на Гинка Върбакова.  \"Преди 14 години тези енергодружества бяха продадени. Това не беше добър знак в обществото. Не можем да кажем на един чужд инвеститор какво и на кого да препродава. България има възможност да даде 300 млн. евро и да купи 34% от активите на ЧЕЗ у нас, ако се наложи\", подчерта депутатът от ОП д-р Калин Поповски. Патриотичната формация предвижда и промяна в Наказателния кодекс касаеща неизбежната отбрана. Тя е подбудена от нашумелия казус от Пловдив, където доктор застреля и уби крадец в дома си.  \"Виждаме как реагира обществото на един ежедневен случай на домашен обир. Има цели поколения български граждани, които са свикнали да се изхранват чрез кражба. Трябва да ги интегрираме и да им покажем, че животът не е само кражби. Искаме да разширим обхвата на неизбежната отбрана срещу тези, които влизат незаконно в дома на някого\", поясни гостът на \"Денят ON AIR\". Разговорът обхвана и изказването на руския патриарх Кирил по линия на речта на президента Румен Радев на 3 март. \"Патриарх Кирил каза остри неща към България, но частично е прав. Той припомни, че войната с Турция я прави именно царска Русия, която дава 120 хил. жертви. Реакцията на Валери Симеонов не я одобрявам, въпреки че го уважавам като политик. Това са едни много остри нападки към най-голямата държава в света. Въпреки това, между трите партии тежък конфликт не съществува\", каза народният представител пред Bulgaria ON AIR.", "date": "2018.03.08", "title": "От ОП искат КЕВР да може да се меси в сделки като с ЧЕЗ"}
{"url": "https://www.bgonair.bg/bulgaria/2018-03-08/balgariya-i-katar-dvustranno-satrudnichestvo-v-mnogo-oblasti", "text": "\r\n Двустранно сътрудничество в широк спектър от области - инвестиции, бизнес и академични среди - обсъдиха премиерът Бойко Борисов и емирът на Катар, който е на официално посещение у нас. Коментирани са инфраструктурните проекти за свързаност на Балканите и Европейския съюз. По време на срещата бяха подписани и три меморандума за сътрудничество в областта на енергетиката, образованието, младежта и спорта. Емирът Шейх Тамим бин Хамад Ал-Тани използва случая да покани българския премиер Бойко Борисов на посещение в Катар. Но кой е повелителят на малкото емирство в Близкия изток? Вижте във видеото. ", "date": "2018.03.08", "title": "България и Катар - двустранно сътрудничество в много области"}
{"url": "https://www.bgonair.bg/denqt-on-air/2018-03-08/sotsialist-lakonichen-stranno-e-monika-stanisheva-da-ima-obshto-sas-sdelkata-chez", "text": "\r\n Няма нищо общо... Звучи ми много странно Моника Станишева да е свързана със сделката за ЧЕЗ. Това бяха думите на Атанас Костадинов от \"БСП-за България\" в  Коментарът му дойде по повод новите обвинения между управляващи и опозиция, които заваляха заради появила се информация, че прес-съобщенията на фирмата купувач \"Инерком ЕООД\" по повод сделката ЧЕЗ, били изпращани до медиите от съпругата на Сергей Станишев - Моника. В съобщение до медиите по-късно през деня тя отрече твърденията на ГЕРБ и ги нарече \"фалшива новина\". \"Проблемите няма да бъдат решени с политически спекулации\", отсече Костадинов. Той продължи още, че \"кълбото около ЧЕЗ се разплита много сериозно\" и, че не е очаквал скандалът да предизвика трусове и в Чехия. \"В последните 10 години държавата прави всичко възможно нормални стратегически инвеститори да бъдат изгонени оттук, с цел да поставяме на това място аватари, които зад себе си имат неизяснено финансиране, офшорни дружества\", смята гостът на  Атанас Костадинов коментира и избора на Пламен Георгиев като шеф на антикорупционния орган, като той го нарече \"предрешен\". \"Създаваме един малък Франкенщайн, който е натоварен със свръхправомощия и липса на всякакъв контрол от един колективен колегиален орган\". И допълни, че само председателят на тази нова комисия може да упражнява властта по начина, по който прецени.", "date": "2018.03.08", "title": "Социалист лаконичен: Странно е Моника Станишева да има общо със сделката \"ЧЕЗ\""}
{"url": "https://www.bgonair.bg/bulgaria/2018-03-08/sled-izvanredniya-brifing-zaradi-yazovirite-situatsiyata-e-pod-kontrol", "text": "Заради усложнената обстановка с язовирите в страната Министерството на отбраната проведе извънреден брифинг. Министър Красимир Каракачанов заяви, че ситуацията е под контрол! \"Представителите на вътрешното, на икономиката, екологията, енергетиката, земеделието и регионалното министерства докладваха за язовирите, за които отговарят и обявиха, че всичко е под контрол, освен в община Хайредин, където съществуват проблеми, но ситуацията е овладяна\", бяха думите на министъра. Той поясни, че Министерството на отбраната е подготвено за извънредната ситуация с 16 модулни формирования и хеликоптери.  След това Каракачанов даде думата на главен комисар Николай Николов, който пък заяви, че ситуацията в страната е нормална за сезона. \"Язовир \"Тича\" вече прелива, но без да създава проблеми. Община Хайредин е в извънредно положение, но екипи работят на място\". Комисар Николов предупреди, че най-сложна е ситуацията в Северна България и тази нощ се очаква нивото на река Янтра да достигне своя пик. \"Пряка опасност за населението няма\", успокои той. Освен това Николов е провел разговор с метеоролог от БАН, който му обяснил, че в близките дни не се очакват опасни метеорологични явления.", "date": "2018.03.08", "title": "След извънредния брифинг заради язовирите: Ситуацията е под контрол!"}
{"url": "https://www.bgonair.bg/bulgaria/2018-03-08/katastrofa-mezhdu-kamion-i-lek-avtomobil-kray-pernik", "text": "Пореден инцидент на пътя отне живота на двама души. Катастрофата е станала в участъка Перник-Брезник. Сблъсъкът е бил между камион и лека кола.  Загиналите са пътували в лекия автомобил. Причините за катастрофата се изясняват.  Напомняме, че капризите на времето могат да се отразят на пътната обстановка, тъй че шофирайте внимателно и преди всичко стигнете живи!", "date": "2018.03.08", "title": "Катастрофа между камион и лек автомобил край Перник..."}
{"url": "https://www.bgonair.bg/bulgaria/2018-03-08/svlachishta-v-smolyansko-zatvoriha-patni-arterii", "text": "Капризите на времето продължават да водят със себе си усложнения и последици. Затвориха пътя Смолян-Средногорец при разклона за село Подвис. Причината е 400 тона срутила се скална маса. Цял ден екипи се опитват да разчистят отсечката. Вече трети ден пътят Рудозем-Смолян остава затворен отново заради срутила се скална маса.  Там проблемът обаче се оказва сериозен и се изчаква оглед от специализирана комисия, която да реши как да се процедира, тъй като постоянно падат камъни.", "date": "2018.03.08", "title": "Свлачища в Смолянско затвориха пътни артерии"}
{"url": "https://www.bgonair.bg/denqt-on-air/2018-03-08/antikoruptsionniyat-organ-se-oglavi-sega-se-chakat-rezultati", "text": "\r\n Може би из всички политически скандални теми, които върлуват из общественото пространство, най-присърце взимаме тази с корупцията. След дебат и кастинг между двама кандидати се реши, че шефът на новия антикорупционен орган ще бъде Пламен Георгиев. Обсъждането премина както подобава – с много напрежение между управляващи и опозиция. \"Очаквам новият антикорупционен орган да покаже, че няма да се бави работата и че ще има резултати. Превенцията трябва да се засили, за да може хората, които биха могли да бъдат подложени на корупционен натиск, да знаят, че има орган, който ги пази. Надявам се да се подхожда безпристрастно\", подчерта депутатът от ГЕРБ Христо Гаджев.  В студиото на \"Денят ON AIR\" гостът поясни, че в българската история регулаторите често са били избирани от парламента. Мандатът на този орган не върви с този на парламента, допълни Гаджев.  Темата се прехвърли и към един от последните дипломатически скандали, на които бяхме свидетели – този с изказването на руския патриарх Кирил към речта на президента Радев по случай 3 март. \"Изказването на патриарх Кирил беше остро. Останалите му изказвания не бяха така. Публикуваното видео, на което той се държи назидателно към Радев, беше унижение към страната ни. Искаме да видим в крайна сметка как е отговорил президентът. Няма как някой да не е водил бележки на срещата. Ако Румен Радев наистина е отговорил по начина, по който написа, то аз с две ръце ще го аплодирам\", категоричен бе народният представител пред Bulgaria ON AIR.  По линия на сделката между ЧЕЗ и пазарджишката компания \"Инерком\" Гаджев напомни, че много внимателно трябва да се обсъжда темата, тъй като всичко това се наблюдава изкъсо от чуждестранните инвеститори. Тях би ги интересувало до колко държавата може да се меси в частни търговски взаимоотношения, изтъкна той. ", "date": "2018.03.08", "title": "Антикорупционният орган се оглави… Сега се чакат резултати!"}
{"url": "https://www.bgonair.bg/bulgaria/2018-03-08/zheni-i-mazhe-izlyazoha-zaedno-v-shestvie-za-ravenstvo-na-polovete", "text": "Въпреки дъжда, в столицата бе организирано шествие за правата на жените. Организаторите настояват да се даде повече гласност на съществуващите все още неравнопоставеност и дискриминация.  На демонстрацията се събраха около 200 души, а поне стотина от тях бяха мъже. Шествието се организира за втора поредна година, предаде репортерът на Bulgaria ON AIR Иван Иванов.  Протестиращите са недоволни от отпадането на Истанбулската конвенция, а също така алармират за поредното убийство на жена в домашни условия. Демонстрацията тръгна от бул. \"Витоша\" и се насочи към президентството.  \"Пътят за решаването на проблемите е дълъг и труден. Не се заблуждаваме, че Конвенцията ще оправи всичко, като с вълшебна пръчица. Трябва да има политическа воля, която досега не видяхме. Искаме институциите най-после да се ангажират с темата за равнопоставеността между половете. Стереотипите се борят с образование\", подчерта Надежда Дерменджиева, която е част от организаторите на събитието. ", "date": "2018.03.08", "title": "Жени и мъже излязоха заедно в шествие за равенство на половете"}
{"url": "https://www.bgonair.bg/bulgaria/2018-03-08/motorist-zagina-sled-kato-se-blaska-v-kamion", "text": "Моторист е починал след катастрофа на Асеновградско шосе, съобщиха от полицията. Инцидентът е станал между Горни и Долни воден. Мотористът се е блъснал отзад в камион МАН, предава  41-годишният мъж е откаран в болница, където е починал.  ", "date": "2018.03.08", "title": "Моторист загина, след като се блъска в камион "}
{"url": "https://www.bgonair.bg/bulgaria/2018-03-08/bashta-mayka-i-dvete-im-detsa-izgoryaha-pri-pozhar-v-sredets", "text": "\r\n Огромна трагедия в Бургаско. Баща, майка и двете им деца изгоряха при пожар в Средец. Другите две деца от семейството се настанени в критично състояние в клиниката по изгаряния във Варна. Пожарът лумва късно снощи в ромската махала на Средец. В къщата са спели 34-годишният Антон, 38-годишната Анка и четирите им непълнолетни деца. 10-годишният Мильо, 6-годишната Мария и баща им изгарят в пламъците. Тази сутрин в Клиниката по изгаряния във Варна умира и майката. С малки шансове за живот са другите две деца, които са с тежки изгаряния. В махалата заплашват с бунт. Твърдят, че първата пожарна дошла с час закъснение и без вода.", "date": "2018.03.08", "title": "Баща, майка и двете им деца изгоряха при пожар в Средец"}
{"url": "https://www.bgonair.bg/bulgaria/2018-03-08/sagata-prodalzhava-gerb-obvini-bsp-che-stoyali-zad-sdelkata-s-chez", "text": "\r\n Нови обвинения между управляващи и опозиция, заради появила се информация, че прес-съобщенията на фирмата купувач \"Инерком\" по повод сделката ЧЕЗ били изпращани до медиите от съпругата на Сергей Станишев - Моника Станишева. ГЕРБ видяха в това знак, че БСП стоят зад сделката. Те изнесоха още данни, че дружеството ЧЕЗ е предлагало на правителството на Пламен Орешарски с енергиен министър Драгомир Стойнев да го купи.  Заместник-председателят на БСП отрече и декларира, че ако ЕРП-то се е продавало по неговото време, държавата е щяла да го купи. В съобщение до медиите по-късно през деня Моника Станишева отрече твърденията на ГЕРБ, че съобщения на \"Инерком\" са били изпращани от нея и ги нарече \"фалшива новина\".", "date": "2018.03.08", "title": "Сагата продължава: ГЕРБ обвини БСП, че стояли зад сделката с ЧЕЗ"}
{"url": "https://www.bgonair.bg/bulgaria/2018-03-08/privlyakoha-kato-obvinyaema-16-godishnata-rodilka-ubiytsa", "text": "Привлякоха като обвиняема 16-годишната родилка, която удуши бебето си. Момичето ще бъде съдено за убийство, а нейният приятел и баща на детето за това, че е живял с непълнолетна. До 10 дни се очаква да бъде готова и психичната експертиза на 16-годишната Петя от Казанлък. Състоянието на момичето вече е стабилно, но ще то ще остане в болницата поне до края на седмицата.", "date": "2018.03.08", "title": "Привлякоха като обвиняема 16-годишната родилка-убийца "}
{"url": "https://www.bgonair.bg/bulgaria/2018-03-08/evakuiraha-8-dushi-ot-barzina-zaradi-prelivane-na-yazovira", "text": "\r\n Осем души от врачанското село Бързина са евакуирани заради опасността от преливането на близкия язовир. 11 души от съседното село Ботево са предупредени, че също ще трябва да напуснат къщите си. И в момента две помпи продължават да изпомпват водата от язовир \"Рогозен\", нивото на водоема се покачва с около 10 сантиметра в час. Опасната стена на язовир се засипва със скална маса, за да не поддаде. ", "date": "2018.03.08", "title": "Евакуираха 8 души от Бързина заради преливане на язовира"}
{"url": "https://www.bgonair.bg/bulgaria/2018-03-08/balgariya-er-iznenada-damite-za-8-mart-s-bezplatni-poleti-v-biznes-klasa", "text": "Националният превозвач България Ер изненада дамите на борда на самолетите си за 8 март, като направи полетът им по-специален, комфортен и вкусен. По случай Международния ден на жената много представителки на нежния пол получиха възможност да пътуват в по-удобната и просторна бизнес класа безплатно.  Минути след настаняването на пасажерите удобно по местата им, стюардите и стюардесите по всички полети на авиокомпанията имаха удоволствието да разкрият, че предстои изненада. На всички дами на борда бяха раздадени талони, с които да се включат в томболата за награди. Големите късметлийки бяха избрани на случаен принцип. На част от дамите бе връчен и друг подарък от авиокомпанията, с който да удължат празника си – безплатен ъпгрейд до бизнес класа при следващ полет. С него те могат при следващото си пътуване с националния превозвач да се насладят на специален кетъринг в бизнес класа, както и да се възползват от приоритетно преминаване през чек-ин и качване в самолета, допълнителен чекиран багаж до 23 кг и достъп до бизнес салоните на летищата. За втора поредна година авиокомпанията подарява ъпгрейд до бизнес класа на дамите за 8 март, позволявайки им да се возят като кралици на празника им. Тази година, обаче, те имаха възможност да се насладят и на новите ястия в кетъринг менюто за бизнес класа, което България Ер въведе през февруари.", "date": "2018.03.08", "title": "България Ер изненада дамите за 8 март с безплатни полети в бизнес класа"}
{"url": "https://www.bgonair.bg/bulgaria/2018-03-08/monika-stanisheva-kategorichno-razgranichi-sebe-si-ot-inerkom", "text": "Жената до лидера на ПЕС Сергей Станишев - Моника, категорично отрече да е ангажирана с PR-а на купувача на ЧЕЗ - \"Инерком\". В съобщение до медиите Станишева определя замесването ѝ с фирмата като фалшива новина. \"Като човек с повече от 20-годишен опит в журналистиката и във връзките с обществеността, не съм и подозирала, че технологията на черния PR ще достигне до такова дъно в стремежа на някои политически сили да се разтоварят от огромното гражданско напрежение\", коментира тя. По-рано днес от ГЕРБ заявиха, че жената на лидера на ПЕС изпраща прессъобщенията на \"Инерком\", а пък Моника Станишева посочва, че името ѝ и това на компанията, която управлява, се свързват с фирмата на Гинка Върбакова в публикация на \"Капитал\". \"Длъжна съм категорично да заявя, че нито аз лично, нито \"Актив Груп\" като агенция имаме нещо общо с PR-обслужването на г-жа Върбакова или притежаваната от нея компания. А опитът да бъда замесена с фирма \"Инерком\" категорично е фалшива новина\", заявява Станишева. Тя била учудена, че сериозна политическа сила използва медийни спекулации в своя декларация и посочва, че мета данните на документите във всеки файл могат да бъдат променени от специалисти, предаде  .  \"Категорично заявявам, че няма да позволя името ми да бъде замесвано в подобни нелепи сценарии и че всеки, който разпространява неверни твърдения за мен, ще трябва да ги докаже в съда\", пише Моника Станишева. Междувременно от БСП заявиха, че не носят отговорност за ничии бизнес дела. \"Внушенията, които обвързват партията с едни или други частни интереси, са абсурдни, защото БСП е с ясна и последователна позиция - не някой, а държавата да изкупи ЧЕЗ\", заявяват социалистите.  ", "date": "2018.03.08", "title": "Моника Станишева категорично разграничи себе си от \"Инерком\""}
{"url": "https://www.bgonair.bg/bulgaria/2018-03-08/izostaven-bagazh-stresna-metrostantsiyata-sv-kliment-ohridski", "text": "Сигнал за изоставен багаж затвори метростанция \"Св. Климент Охридски\". Около 17 часа е подаден сигнал за изоставена пазарска чанта. На място веднага бяха изпратени полицейски екипи, а достъпът до метростанцията беше спрян. Метровлаковете минаваха през станцията без да спират. Малко след 17,30 часа метростанцията отново беше отворена за пътници, след като собственичка на багаж се явила, за да си го прибере. ", "date": "2018.03.08", "title": "Изоставен багаж стресна метростанцията \"Св. Климент Охридски\""}
{"url": "https://www.bgonair.bg/reportazhi/2018-03-08/desetki-pomagat-na-zheni-da-izkachi-vrah-musala", "text": "\r\n Няколко организации се обединяват около една цел - да помогнат на Евгения Кусева да се качи на най-високата точка на Балканите - връх Мусала. Доброволци, Планинската спасителна служба и \"Сдружение един живот\" ще помогнат на любителката на екстремния спорт Жени отново да бъде там, където обича - планината. Тя преживява катастрофа с мотор преди 3 години и оттогава е в инвалиден стол. Това обаче не я спира да мечтае за нови върхове и предизвикателства. Въпреки че сега е обездвижена и в инвалидна количкa, за да осъществи приключението си да изкачи връх Мусала ще ѝ помогнат около 15 души, които неведнъж са приемали подобно предизвикателство, подкрепени от Планинската спасителна служба и Природен парк \"Рила\".  Последните метри Жени ще измине с лебедка и с човешка сила ще я изтеглят до върха.", "date": "2018.03.08", "title": "На инвалидна количка до връх Мусала"}
{"url": "https://www.bgonair.bg/bulgaria/2018-03-08/prodalzhava-kontroliranoto-izpuskane-na-yaz-ticha", "text": "Продължава контролираното изпускане на яз. \"Тича\". Нивото на водата се покачи до критична точка през последните дни, което създаде опасност от преливане. Към момента водоемът се наблюдава, за да не се стигне до това. ", "date": "2018.03.08", "title": "Продължава контролираното изпускане на яз. \"Тича\""}
{"url": "https://www.bgonair.bg/bulgaria/2018-03-08/opasnost-ot-prelivane-na-yazovir-barzina-evakuirat-vrachanski-sela", "text": "Цяла нощ аварийна група е работила на язовира в опит да намали опасността от заливането на къщите от двете села.  На водоема са монтирани сифони, за да се облекчи притока през преливника, но положението остава напрегнато и затова се вземат превантивни мерки за евакуиране на хората.  Част от тях ще отидат при роднини и близки, а друга част ще бъдат настанени в дома за стари хора в Хайредин.", "date": "2018.03.08", "title": "Опасност от преливане на язовир \"Бързина\": Евакуират врачански села"}
{"url": "https://www.bgonair.bg/bulgaria/2018-03-08/katastrofa-mezhdu-turski-tir-i-mikrobus-kray-vidin-vze-zhertva", "text": "До момента се знае само, че ТИР-ът е навлязъл в насрещното движение и е ударил буса. Шофьорът на тежкотоварния автомобил е без опасност за живота, но е със множество счупвания и е настанен в реанимация. \r\n  \r\nЗа случая е уведомено и турското посолство. Заради катастрофата движението от и за \"Дунав мост 2\" бе пренасочено през обходен маршрут.", "date": "2018.03.08", "title": "Катастрофа между турски ТИР и микробус край Видин взе жертва"}
{"url": "https://www.bgonair.bg/bulgaria/2018-03-08/sheyhat-na-katar-idva-na-poseshtenie-u-nas", "text": "\n Министър председателят Бойко Борисов приема днес емира на Катар шейх Тамим бин Хамад ал-Тани. Двамата ще обсъдят задълбочаването на двустранните отношения в широк спектър от области. Ще бъдат подписани и три меморандума в областта на енергетиката, младежта и спорта и образованието в Министерския съвет. ", "date": "2018.03.08", "title": "Шейхът на Катар идва на посещение у нас"}
{"url": "https://www.bgonair.bg/bulgaria/2018-03-08/gerb-poiskaha-rumen-radev-da-razsekreti-stenogramata-ot-sreshtata-mu-s-patriarh-kiril", "text": "\r\n ГЕРБ поискаха разсекретяване на стенограмата от разговора на президента Румен Радев с руския патриарх Кирил. Искането им е мотивирано от силния обществен интерес към темата заради критиките на Московския и на цяла Русия патриарх Кирил, който си тръгна обиден от страната ни след посещението си по случай 140-годишнината от освобождението на страната от османско иго. ГЕРБ увериха, че Борисов по никакъв начин не е накърнил националната ни сигурност по време на разговора с руския патриарх, предаде репортерът на Bulgaria ON AIR Гергана Венкова. \"Разговорът му с премиера Бойко Борисов стана публичен. По време на срещата премиерът благодари на руските воини и на българските опълченци и изброи, че са воювали още войници от Финландия, Полша, Украйна, Молдова, Румъния и Черна гора\", посочи Красимир Велчев от ГЕРБ. Депутатът от ГЕРБ Тома Биков пък подчерта, че трябва да се разсекрети стенограмата от срещата с президента, за да бъдат разсеяни всякакви съмнения за това дали националната ни позиция е била една при премиера и друга при държавния глава. Руската православна църква публикува на официалния си сайт вчера видео от обръщението на руския патриарх Кирил към президента Румен Радев. В изказването си Кирил настоява, че България е освободена от Русия, а не от Литва, Полша или други страни. \"Искам да ви кажа ясно, че България е освободена от Русия. Нито от Полша, нито от Литва, нито от други страни, а от Русия. И на мен ми беше тежко да слушам всичките тези позовавания на участието на други страни в освобождението на България. Нито полският сейм, нито литовският са вземали решение за започване на война срещу Османска Турция. Надявам се, че средствата за масова информация, които са тук, ще чуят и ще предадат на хората разочарованието на руския патриарх от неправилната историческа интерпретация на събитията, свързани с освобождението на България\", казва в обръщението си Кирил. \"Ние сме за историческата истина, г-н президент. Ние тази историческа истина сме я извоювали с кръвта си. И няма никакви исторически или прагматични причини тази историческа истина днес да се премълчава или да се интерпретира лъжливо\", продължава той. \"Въпреки това аз съм благодарен на вас, на властите, на българската православна църква за забележителния начин, по който бе отпразнуван този юбилей. Много се надявам, че в съзнанието на българския народ и неговия политически елит ще се запази уважението и признателността към великите жертви, които понесе нашият народ съвършено безкористно, въпреки всякаква политическа конюнктура, за да освободи България\", допълва руският патриарх. От видеото не става ясно каква е била реакцията на Радев на думите на патриарха, но от пресцентъра на президентството коментираха пред Bulgaria ON AIR, че руските медии са излъчили упреците на патриарха, но побързали да се оттеглят преди отговора на президента. В него Радев твърдо заявил: \"Така, както църквата се бори за душата на всеки човек, така и ние сме признателни към паметта на всеки воин, сражавал се в руската армия под знамената на император Александър II и загинал за българската свобода, независимо от неговата народност. Що се отнася до Освобождението, то е резултат от Руско-турската война и България е признателна тъкмо на Русия\". Радев казал, че бил впечатлен от тезата за \"силата на мълчанието\" в речта на патриарха. Няма данни да е реагирал на тона му. Тогава Кирил спрял с упреците и казал: \"Добре, нека прелистим тази страница\". Вицепремиерът Валери Симеонов пък си навлече гнева на коалиционните си партньори от \"Обединени патриоти\" - ВМРО и \"Атака\", защото си позволи да отправи остри критики към руския патриах. \"Патриарх Кирил трябва да е ясно на хората какъв е - той не е слязъл от небесата. Той не е слязъл от рая и не е пратеник на Господ Бог, нито на Иисус Христос. Патриарх Кирил е известен като \"цигарения митрополит\" на Русия. От 96-та година той има 14 млрд. долара от внос на безакцизни цигари. Тоя хитрец е внесъл безакцизни цигари и 4 млрд. вино за нуждите на църквата - пак безакцизно. Тоя същият има частен самолет, има вила в Швейцария, на тоя часовникът му е 30 000 и тоя същият да има наглостта да раздава правосъдие пред българския президент?! Недопустимо е духовно лице, когато се споменават жертвите в сраженията, той да им вади костите и да ги изхвърля от историята. Това не е източноправославен духовник. Това е агент Михайлов от съветското КГБ - доказано. Второразрядно съветско ченге да дойде да ми казва кое е истина и кое не, няма как да стане\", каза вчера Валери Симеонов. От ГЕРБ отказаха днес коментар на думите му. \"Атака\" и Волен Сидеров от своя страна бяха категорични, че ще бъдат безкомпромисни, ако Валери Симеонов не се извини за това свое изказване.", "date": "2018.03.08", "title": "ГЕРБ: Радев да разсекрети стенограмата от срещата си с руския патриарх"}
{"url": "https://www.bgonair.bg/sutreshen-blok/2018-03-08/zakonovi-promeni-sled-sluchaya-s-d-r-dimitrov-poshla-spekula-tvardi-rumen-petkov", "text": "\r\n Премиерът Бойко Борисов разпореди на министрите на правосъдието и на вътрешните работи текстовете в Наказателния кодекс, касаещи неизбежната отбрана, да бъдат прецизирани. Исканията на министър-председателя идват след разразилия се скандал в Пловдив, където лекар простреля смъртоносно крадец в собствения си гараж. За бившия вътрешен министър   няма съмнение, че са необходими промени в текстовете за неизбежната самозащита. Според него обаче институционалният подход е закъснял и държавата създава впечатлението, че върви след събитията. \" \", подчерта Петков в сутрешния блок на  .  Той изрази притеснението си, че на улицата има рецидивист с много присъди, какъвто бе и убитият от д-р Иван Димитров Жоро Джевизов-Плъха. По думите на Петков такива хора очевидно нямат място сред нормалните граждани. \" \", обвини управляващите бившият шеф на МВР в студиото на  .   Според него накрая хората стигат до извода, че няма държава и трябва сами да се грижат за сигурността си. Членът на Изпълнителното бюро на АБВ коментира и казуса \"ЧЕЗ\", който разгорещи страстите в държавата и предизвика протест пред МС на политически партии и неправителствени организации. Петков отбеляза важността на съдебната процедура, която ЧЕЗ води срещу България. \" \", коментира Румен Петков.  ", "date": "2018.03.08", "title": "Законови промени след случая с д-р Димитров? Пошла спекула, твърди Румен Петков"}
{"url": "https://www.bgonair.bg/sutreshen-blok/2018-03-08/aga-otkri-22-iya-mezhdunaroden-sofiya-film-fest", "text": "\r\n 22-ят Международен София Филм Фест беше открит с \"Ага\" на Милко Лазаров. А зала 1 на НДК беше препълнена. Филмът е копродукция на България, Германия и Франция и вече закри с огромен успех основната конкурсна програма на Берлинале 2018. Отличен е с две награди от най-стария кинофестивал в света – Венеция. \"Северът, където филмът е заснет, се явява по-скоро фон. Зрителите ще видят, че на практика това е история за едно семейство, която може да се развива навсякъде по света. Kогато oбаче се постави в териториален контекст и се случва на място, което е символ за празнота, започва да носи съвсем различна конотация, превръща се в метафора\" сподели в студиото на \"България сутрин\" сцентаристът на \"Ага\" Симеон Венциславов. \"Ага\" е поредният филм на български режисьор с реални шансове за отлична международна кариера. Филмът е заснет в Република Саха /Якутия/, разположена в североизточната част на Сибир. А в най-топлите дни по време на снимките температурите са били около минус 30 градуса. На 22-ия Международен София Филм Фест ще бъдат представени общо 46 български пълнометражни игрални и документални филма, 11 от които са документални премиери. Балканската конкурсна програма традиционно съдържа някои от най-добрите творби, създадени през последната година. Българското участие в програмата са новият филм на Илиян Джевелеков \"Вездесъщият\", както и българският боксофис хит \"Възвишение\" на Виктор Божинов.", "date": "2018.03.08", "title": "\"Ага\" откри 22-ия Международен София Филм Фест"}
{"url": "https://www.bgonair.bg/bulgaria/2018-03-08/v-sofiya-protest-v-zashtita-na-park-pirin-i-sreshtu-koruptsiyata", "text": "\r\n В 12:30 ч. започна 12-ият пореден протест в защита на Национален парк \"Пирин\". Организаторите от Коалицията от неправителствени организации и граждански групи \"За да остане природа в България\" обявиха и още едно мото, под което ще премине протестът - срещу корупцията по всички етажи на властта. Исканията на протестиращите остават същите - да се отмени решението за застрояване на парк \"Пирин\", както и да бъдат подадени две оставки - тези на екоминистъра Нено Димов и вицепремеира Валери Симеонов.  Демонстрантите показаха колаж от редки растения, които се срещат единствено в НП \"Пирин\". Те поискаха да ги връчат на жените сред управляващите.   А районът между Минитерския съвет и президентството е отцепен заради дипломатическо посещение - това на емира на Катар.", "date": "2018.03.08", "title": "В София: Протест в защита на парк \"Пирин\" и срещу корупцията"}
{"url": "https://www.bgonair.bg/sutreshen-blok/2018-03-08/gerb-vs-bsp-kakva-shte-bade-sadbata-na-pravitelstvoto", "text": "\r\n \"Недоволството на българските граждани от управлението на \"Борисов 3\", както и от случващото се с ЧЕЗ, е факт. Това бе потвърдено от няколко независими социологически проучвания. Хората силно се интересуват от това как под носа им се опитват да ги правят на маймуни\", отсече в студиото на   депутатът от БСП Александър Симов. БСП оглави гражданското недоволство през изминалия ден. Протест под надслов \"Не на аферата ЧЕЗ\" се проведе под прозорците на Министерския съвет. Той бе организиран от политическите партии БСП, \"Възраждане\" и \"Пролет\", както и от неправителствени организации. Пред събралите се излезе Корнелия Нинова, която се обърна към премиера, заявявайки, че народът всеки ден е по улиците и си казва думата, а конкретната такава била \"оставка\". \"Съвсем нормално е в такава ситуация да има протести. Но е неприемливо при такова гражданско недоволство да съзираш скандален опит за сваляне на властта. В реда на нещата е опозицията да иска да разкара правителството, което на практика е провалено\", каза още Симов. Пред   Станислав Иванов от ГЕРБ пък се обърна към червения депутат, обвинявайки БСП в непрекъсната смяна на нагласите и противоречия. \"Искам да попитам как е възможно един ден да говорите едно, на следващия друго. Първо подкрепихте Истанбулската конвенция, след това - не, бяхте против държавата да участва в приватизацията на ЧЕЗ, на следващия ден бяхте \"за\", отбеляза Иванов. Той посочи още, че сделката за дружеството е изцяло търговска. И ако всички изисквания бъдат спазени държавата няма право да се меси в нея.", "date": "2018.03.08", "title": "ГЕРБ vs. БСП... Каква ще бъде съдбата на правителството?"}
{"url": "https://www.bgonair.bg/sutreshen-blok/2018-03-08/chez-ograda-kumgeyt-skandal-sled-skandal-klati-pravitelstvoto", "text": "\r\n Така в студиото на \" \"   коментира протестите за незабавна оставка на правителството и редицата други скандали, съпътстващи кабинета \"Борисов 3\". Според него депутатите вече спорят предизборно, защото има подсъзнателно чувство за предстоящи избори и те вече са в разговор между конкуренти за властта. \" \", уточни Райчев По думите му БСП не е алтернатива, но е силна опозиция, каквато страната ни не е виждала от много време. \" \", категоричен бе социологът пред . Той е на мнение, че в момента ДПС е ранен в сърцето и за тяхно съжаление предстои най-трудното - местните избори, защото точно в момента не им трябва да се преброяват. \" \", завърши Андрей Райчев.", "date": "2018.03.08", "title": "ЧЕЗ, ограда, \"Кумгейт\"... скандал след скандал клати управляващите"}
{"url": "https://www.bgonair.bg/bulgaria/2018-03-08/nov-nestandarten-protest-za-natsionalen-park-pirin", "text": "Протестите за парк \"Пирин\" продължават и днес. Защитниците на парка ще се съберат на обяд пред фонтана на президентството. Акцията им този път ще протече по различен начин. Организаторите обявиха, че ще подпишат и внесат до жените министри картичка, на която ще са показани редки и застрашени пирински растения. Искането им остава същото - депутатите да оттеглят решението за промяна на плана за управление на Национален парк \"Пирин\".", "date": "2018.03.08", "title": "Нов нестандартен протест за Национален парк \"Пирин\""}
{"url": "https://www.bgonair.bg/sutreshen-blok/2018-03-08/mrachno-i-dazhdovno-vreme-za-8-mart-nosete-si-chadar", "text": "\r\n Днес над по-голямата част от страната ще бъде предимно облачно и ще превалява. В Северозападна България зимата продължава, снежната покривка все още не се е стопила. Почти без валежи ще бъде в Североизточна България, а в следобедните часове повече ще вали в централните райони и Югоизточна България - от 5 до 10-15 литра на кв/м. Това съобщи синоптикът на Bulgaria ON AIR Симеон Матев. Снегът продължава да се топи, включително и в планинските райони, но комбинацията с валежи не би трябвало да създаде големи проблеми и преливания на реки и язовири.  В следващите дни валежите спират и идва затопляне. Пролетта все по-настойчиво ще обхване нашата родина. Утре времето ще започне да се подобрява, облаците ще намаляват, зарадва зрителите на \"България сутрин\" Симеон Матев. В събота и неделя ще бъде предимно слънчево. В съботния ден максималните температури ще бъдат около 16 градуса, а в неделя ще бъде още по-топло - на места живакът дори ще скочи до 20 градуса. \"Продължава високата лавинна опасност. Ще се затопли, това допълнително ще допринесе за спонтанни лавини\", предупреди синоптикът.  ", "date": "2018.03.08", "title": "Мрачно и дъждовно време за 8 март, носете си чадър"}
{"url": "https://www.bgonair.bg/sutreshen-blok/2018-03-08/darzhavata-da-kupi-chez-vizhte-kakvo-stava-s-bdzh-i-toplofikatsiya", "text": "\r\n Нестихващ поток от новини по линията Прага - София за сделката по продажбата на ЧЕЗ. Гинка Върбакова в момента е в Чехия, където преговаря с продавачите на електроразпределителното дружество. Един от шефовете на чешката компания, отговарящ за задграничните дейности, вчера разкри, че още през 2017 г. са предлагали на българското правителство да влезе в сделката, но от българската страна са отказали.  Отделно от това стана ясно, че в договора има обвързваща клауза, която задължава купувача да сътрудничи по арбитражното дело, което ЧЕЗ води срещу България. Ще плати ли скъпо държавата за възможността отново да контролира част от активите на компанията и колко реално струва влизането на България в сделката? Според   не е много положително държавата да има контролен пакет от ЧЕЗ и даже да бъде мажоритарен собственик. \" \", уточни експертът в студиото на \" \". По думите му вече доста трудно може да се изпълни тази сделка по закупуването на ЧЕЗ, защото \"Инерком\" няма да има капацитета и парите са финализиране.  е на мнение, че Арбитражният съд е нещо доста опасно, защото решението няма право на обжалване. \" \", допълни още той пред  .", "date": "2018.03.08", "title": "Държавата да купи ЧЕЗ? Вижте какво става с БДЖ и \"Топлофикация\""}
{"url": "https://www.bgonair.bg/sutreshen-blok/2018-03-08/tsvetna-euforiya-prevze-sofiyantsi-na-8-mart-tsenite-skochiha", "text": "\r\n Днес е любим празник за едни и отричан от други. Празник на майката, но и на всяка жена.  На днешния 8 март отбелязваме Международния ден на жената. Признават се икономическите, политическите и обществените постижения на жените. Започнал само като политическо събитие на социалистите, празникът постепенно става част от културата на много страни. В днешни дни на много места този ден губи своята икономическа и политическа окраска от миналото и става просто повод за мъжете да изразят своето уважение и внимание към жените около тях. У нас денят се празнува и като Ден на майката, въпреки че според мнозина християнският празник на майката и жената е малко по-късно – на Благовещение, което се празнува винаги на 25 март. Репортерът на   Димитър Димитров провери как вървят цените на цветята на цветната борса, намираща се на столичния пазар \"Димитър Петков\". Оказа се, че на днешния празник те са доста завишени. Продавачите споделят, че разчитат именно на такива дни, за да припечелят някой лев. \"Както се казва - ден година храни. Цените на розите в момента са 5 лева. В обикновени дни те са по 2-3 лева. Но това зависи и от производителите, от които ги изкупуваме. Практиката ми показва обаче, че хората търсят по-евтини цветя\", посочи пред Крум. Въпреки това броят на хората, които желаят да закупят цвете, е огромен. Първият Ден на жената е отбелязан на 23 февруари 1909 г. в САЩ по инициатива на Американската социалистическа партия. Идеята за създаване на международен ден на жената се появява след бурната индустриализация и икономическа експанзия в началото на XX век, която поражда протести за подобряване условията на труд. Календарната дата се свързва с първата масова проява на жени работнички, състояла се на 8 март 1857 г. в Ню Йорк. \r\n  ", "date": "2018.03.08", "title": "Цветна еуфория превзе софиянци на 8 март, цените скочиха"}
