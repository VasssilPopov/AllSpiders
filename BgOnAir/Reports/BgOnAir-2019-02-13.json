{"url": "https://www.bgonair.bg/bulgaria/2019-02-13/53-godishen-mazh-zagina-pri-tezhka-katastrofa-kray-silistrensko-selo", "text": "Петдесет и три годишен мъж е загинал днес при тежко пътнотранспортно произшествие около 12.40 ч. в района на силистренското село Калипетрово, съобщиха от МВР. На кръстовището между околовръстното шосе и пътя Силистра-Алфатар са се сблъскали товарен автомобил МАН, управляван от 53-годишен шофьор, и товарен автомобил \"Рено\", с водач 35-годишен мъж. На място е загинал 53-годишен мъж, пътувал в \"Рено\"-то. Двамата шофьори нямат сериозни наранявания. Дежурна оперативна група извършва оглед на местопроизшествието, причините за инцидента се изясняват, се посочва в съобщението.", "date": "2019.02.13", "title": "53-годишен мъж загина при тежка катастрофа край силистренско село"}
{"url": "https://www.bgonair.bg/bulgaria/2019-02-13/sluzhitelite-na-izgoreliya-tseh-za-meso-v-selo-voyvodinovo-otivat-na-borsata", "text": "Служителите на изгорелия цех за месо в село Войводиново отиват на борсата. Те ще получат по една заплата, ще им бъдат изплатени отпуските и ще бъдат насочени към Бюрото по труда. Пожарът в завода остави без работа близо 300 души. Потушаването на пламъците отне над 40 часа, но все още има тлеещи участъци. Харесайте и страницата ни във Facebook ", "date": "2019.02.13", "title": "Служителите на изгорелия цех за месо в село Войводиново отиват на борсата"}
{"url": "https://www.bgonair.bg/bulgaria/2019-02-13/patriarh-neofit-vnimatelno-s-nasilieto-pri-vazpitanieto-na-detsa", "text": "\r\n Въпросът за прилагането на насилие при възпитанието на децата е труден и трябва много да се внимава. Това каза патриарх Неофит след скандала около разпостранената позиция за абортите и възпитанието на деца чрез физическо наказание. След като стратегията беше качена на сайта на Синода, вчера беше свалена, а след това оттам обявиха, че това не е официалната им позиция.  Патриархът увери, че скоро ще има специално становище по казуса. Харесайте ни във Facebook ", "date": "2019.02.13", "title": "Патриарх Неофит: Внимателно с насилието при възпитанието на деца"}
{"url": "https://www.bgonair.bg/denqt-on-air/2019-02-13/sds-na-evroizborite-gotvi-se-no-nyama-partnyor-obyasni-plamen-yurukov", "text": "\r\n Готова ли се СДС за евроизборите? \"Готви се за изборите. Все още не се знае с кого ще се коалира партията. Има достатъчно време. На Национален съвет се обсъдиха отделните възможности. Всеки представител изказа своите виждания. Говореше се за дългосрочна стратегия. Говореше се за това дали евроизборите трябва да са първата стъпка към влизане във властта. Хората в България вече не обичат да си дават гласа за партии, за които е ясно, че няма да успеят да ги представляват\", коментира бившият лидер на СДС Пламен Юруков.  Според него вариант е и част от \"Реформаторския блок\" да се яви на изборите.  \"Вариант е и с \"Демократична България\" да се яви СДС, но едва ли с тях ще се премине бариерата. Възможна е коалиция между ВМРО, СДС и НФСБ. Засега няма официални разговори. Господин Джамбазки си е извоювал да води евролиста\", подчерта той в \"Денят ON AIR\".  \"Тези евроизбори са много важни. Ако досега евроскептиците само вдигаха шум, то в следващия европарламент техният брой може да е много голям. Може да спират закони\", категоричен бе Юруков пред Bulgaria ON AIR.   Харесайте ни във Facebook   ", "date": "2019.02.13", "title": "СДС на евроизборите? Готви се, но няма партньор, посочи Пламен Юруков"}
{"url": "https://www.bgonair.bg/denqt-on-air/2019-02-13/iskame-nova-formula-za-izbiratelnite-spisatsi-otbelyaza-sotsialist", "text": "\r\n БСП се гневи на управляващите – защо не харесват дневния ред на парламента?  \"Никой българин не би го харесал. Обсъдиха се 3 точки и дотам. Няма как Народното събрание да се разпуска толкова рано, ако управляващите знаят какво правят. Остава необяснимо защо едва няколко месеца преди изборите се правят такива огромни промени. ГЕРБ иска да си гарантира всячески служебна победа. Точно това се случва. Те бягат от машинното гласуване. ГЕРБ се възпроизвеждат във властта с предизборни манипулации. Машинното гласуване ще противодейства на тези действия\", категоричен бе депутатът от БСП Пенчо Милков.  В студиото на \"Денят ON AIR\" той отбеляза, че хората трябва да вярват, че властта е избрана легитимно. Когато това липсва – тази власт няма легитимност, подчерта още социалистът.  \"Основен наш приоритет е въвеждането на публичен регистър на избирателя. Така се премахват \"мъртвите души\" – избиратели, които са в чужбина и някой друг гласува вместо тях. Искаме нов начин за формулиране на избирателния списък\", изтъкна Милков пред Bulgaria ON AIR.  Харесайте ни във Facebook ", "date": "2019.02.13", "title": "Искаме нова формула за избирателните списъци, отбеляза социалист"}
{"url": "https://www.bgonair.bg/bulgaria/2019-02-13/sotir-tsatsarov-preporacha-zakrivane-na-dabch", "text": "\r\n Главният прокурор Сотир Цацаров препоръча закриване на Държавната агенция за българите в чужбина. Това стана след заседанието на временната парламентарна анкетна комисия за проучване на всички факти и обстоятелства на административния орган.  Според обвинител номер едно причината е, че агенцията генерира корупция. Цацаров посочи, че уредбата на удостоверението за произход, сама по себе си, е основна предпоставка и генератор за злоупотреби.  Главният прокурор заяви още, че е разпоредена проверка от премиера Бойко Борисов на МВР и ДАНС, която е за пет години назад, и обхваща не по-малко от 40 хиляди души.  Тя ще изяснява дали съществуват случаи, при които българско гражданство е дадено на лица, които имат криминално минало. Харесайте ни във Facebook ", "date": "2019.02.13", "title": "Сотир Цацаров препоръча закриване на ДАБЧ"}
{"url": "https://www.bgonair.bg/denqt-on-air/2019-02-13/integratsiyata-na-romite-mnogo-pari-samo-institutsii-no-ne-i-konkretni-rezultati", "text": "\r\n Вицепремиерът и лидер на ВМРО Красимир Каракачанов е готов да напусне коалицията, ако предложенията му за интеграция на ромите не бъдат приети. В същото време партньорите в управляващата коалиция са обединени около тезата, че трябва да се вземат мерки за интеграция на ромите, но одобряват само част от предложенията на министъра на отбраната. И НФСБ, и ГЕРБ са категорични, че трябва да има редакция в стратегията. По този въпрос народният представител от ВМРО Красимир Богданов каза в студиото на  , че не всичко свършва с това дали да се приеме или не стратегията на Каракачанов и дали той е поставил ултиматум. По думите на Богданов най-лошото е, че през последните 30 години за ромска интеграция се е свършило много малко, въпреки че са се дали много пари за това, но освен комисии, стратегии и институции, реално няма резултати. , подчерта депутатът от ВМРО пред  . Красимир Богданов допълни, че концепцията тепърва ще бъде обсъждана с коалиционните партньори, но към този момент той вижда у тях по-скоро подкрепа, въпреки че НФСБ и ГЕРБ казват, че имат определени критики. Той посочи, че вече не трябва да се правят крачки назад в решаването на проблемите с ромите. , категоричен беше Богданов. По думите му хората на тези места си мислят, че територията е тяхна и никой друг няма право да влиза там, дори това да е вицепремиерът. Харесайте и страницата ни във Facebook ", "date": "2019.02.13", "title": "Интеграцията на ромите - много пари, само институции, но не и конкретни резултати"}
{"url": "https://www.bgonair.bg/economy/2019-02-13/srednata-rabotna-zaplata-raste-no-naetite-s-trudov-dogovor-namalyavat", "text": "Ръст на средната работна заплата през последното тримесечие на миналата година отчитат от националната статистика. Данните сочат, че в края на годината средното възнаграждение у нас е било 1171 лв, което с близо 5 на сто повече спрямо предишното тримесечие.  Увеличението е в няколко сектора: \"Образование\", \"Финансови и застрахователни дейности\" и \"Добивна промишленост\". Най-нископлатени през последното тримесечие на годината са били наетите в сектор \"Хотелиерство и ресторантьорство\".  Докато заплатите растат, макар и минимално, броят на наетите на трудов договор намалява с около процент - до 2 млн. и 290 хиляди души, изчисляват още от Националния статистически институт. Харесайте ни във Facebook ", "date": "2019.02.13", "title": "Средната работна заплата расте, но наетите с трудов договор намаляват"}
{"url": "https://www.bgonair.bg/lyubopitno/2019-02-13/mask-prodava-luksozna-vila-v-los-andzhelis-za-45-mln-dolara-video", "text": "Основателят на Tesla Илон Мъск възнамерява да продаде една от вилите си в Лос Анджелис. Луксозното „бунгало“ с площ от около 280 квадратни метра е доста малко в сравнение с останалите лукс имоти, но предлага четири спални, три бани и ограничено, но достойно обзавеждане, пише Forbes.  Всички стаи имат големи прозорци с изглед към големия басейн със солена вода в градината и са оборудвани с всякаква възможна електроника. Завесите например могат да се управляват по електронен път от мобилно устройство, както и системата за сигурност, високоговорителите и осветлението. Домът е изграден и с няколко еко решения, включително система за гореща вода с два резервоара, двузонен климатичен контрол и озеленяване, устойчиво на суша. Стените с бръшлян, които водят към входната врата, добавят допълнителен уют към къщата. Не е известно дали къщата вече има станция за бързо зареждане на електрически автомобили, но това не би било изненада, пише още . Милиардерът първоначално е купил къщата през 2013 г. заедно с тогавашната си съпруга Талула Райли за малко под 3,7 милиона щатски долара. Сега Мъск е възложил на брокерската компания за луксозни имоти Hilton & Hyland да я продаде за поне 4,5 млн. долара.   Харесайте и страницата ни във Facebook ", "date": "2019.02.13", "title": "Мъск продава луксозна вила в Лос Анджелис за 4,5 млн. долара (Видео)"}
{"url": "https://www.bgonair.bg/economy/2019-02-13/sasht-ima-rekorden-vanshen-dalg-nad-22-triliona-dolara", "text": "Съединените щати с рекордно висок държавен дълг - над 22 трилиона долара. За сравнение - той малко под 20 трилиона, когато Доналд Тръмп встъпи в длъжност като президент през януари 2017 година.  Именно исканите от него данъчни намаления са основната причина за нарастването на дълга. Харесайте и страницата ни във Facebook ", "date": "2019.02.13", "title": "САЩ имат рекорден външен дълг - над 22 трилиона долара"}
{"url": "https://www.bgonair.bg/world/2019-02-13/es-se-gotvi-za-brexit-bez-sdelka-prieha-regulatsii-za-transporta", "text": "\r\n Европейският съюз се подготвя усилено за сценария \"Brexit без сделка\". Днес парламентът в Страсбург гласува нови разпоредби, които да регулират транспорта при излизане на Великобритания без споразумение със Съюза.  44 дни остават до Brexit и 100 дни до изборите за нов Европейски парламент. В следващия мандат европейските депутати ще са по-малко, а ако Обединеното кралство не успее да излезе от ЕС, ще трябва и там да се изберат представители за европарламента. Днес в Страсбург в пленарната зала бяха одобрени три регламента, които се отнасят с транспортната свързаност. Тяхната цел е да се регулират въздушния транспорт, сухопътния транспорт, превозите на стоки и авиобезопасността - всичко това при Brexit без сделка. Евродепутатът от ЕНП Андрей Ковачев обясни пред камерата на Bulgaria ON AIR, че трудности могат да имат определени авиокомпании, които са с акционери от Великобритания, няма да имат право да изпълняват полети над ЕС. Страните, които имат граници с Великобритания пък вече са започнали с назначаването на допълнителни служители в митниците и гранична полиция.  Харесайте и страницата ни във Facebook ", "date": "2019.02.13", "title": "ЕС се готви за Brexit без сделка: Приеха регулации за транспорта"}
{"url": "https://www.bgonair.bg/world/2019-02-13/hilyadi-v-barselona-zastanaha-zad-dadenite-na-sad-separatistki-lideri", "text": "Хиляди излязоха снощи по улиците на Барселона в знак на протест срещу започналия в Мадрид процес срещу 12 каталунски сепаратистки лидери. Те застанаха пред Върховния съд по обвинения в бунт, заради ролята им в опита за отделяне на областта от Испания.  Според хората, събрали се на площад \"Каталуния\" обаче, решението, което съдът ще вземе, няма да е честно и е абсюлютен фарс. Дългоочакваният процес, който ще продължи 3 месеца, започна в отсъствието на бившия каталунски премиер Карлес Пучдемон, който живее в изгнание в Белгия.  Липсваха и още шестима негови съмишленици, подписали Декларацията за независимост на Каталуния. Въпреки това, прокуратурата поиска 25 години затвор за всички замесени в отцепническите действия преди две години. Харесайте страницата ни във Facebook ", "date": "2019.02.13", "title": "Хиляди в Барселона застанаха зад дадените на съд сепаратистки лидери"}
{"url": "https://www.bgonair.bg/sutreshen-blok/2019-02-13/vnos-na-vietnamski-rabotnitsi-u-nas-reshenie-za-biznesa-ili-sotsialen-damping", "text": "\r\n През 2019 година Виетнам цели да изпрати 120 000 виетнамци на работа в чужбина, насочвайки се към пазари като Япония, Южна Корея, Тайван, Румъния и България. У нас може да дойдат около 50 хиляди души, които да работят в строителството, шивашката и текстилната промишленост, високотехнологичното селско стопанство и медицинското обслужване. Наред с традиционните пазари, стотици хиляди работни места са достъпни за виетнамците в Европа благодарение на споразумения за сътрудничество в областта на труда, подписани в края на 2018 година. Икономистът Стоян Панчев коментира в студиото на  , че след като българските работници заминават да работят в страни от Западна Европа, то е нормално да се наложи и у нас да се внася работна сила и то при ясния недостиг на кадри в много сфери на бизнеса. По думите му евентуалните виетнамски работници, ако им е изгодно и дойдат у нас, ще заемат работни места, които българи не желаят. , обясни Стоян Панчев пред  .  Икономистът обаче се съгласи с експерта от КНСБ Любослав Костов, че евентуалната внесена работна ръка от Изтока ще бъде нискоквалифицирана и ще става въпрос по-скоро за сезонни работници. Костов обаче беше категоричен, че идването на виетнамците в България ще представлява социален дъмпинг спрямо българските работници. , категоричен беше представителят на КНСБ.  Любослав Костов допълни, че страната ни трябва вместо да вкарва евтина работна ръка от различни страни, да работи за повишаването на доходите у нас, което така или иначе трябва да стане, за да приемем еврото и за да задържаме качествените специалисти у нас. Харесайте и страницата ни във Facebook ", "date": "2019.02.13", "title": "Бягаме на работа зад граница, внасяме хиляди виетнамски работници"}
{"url": "https://www.bgonair.bg/economy/2019-02-13/riga-talin-i-vilnyus-veche-sa-po-blizo-s-noviya-dogovor-mezhdu-bulgaria-air-i-air-baltic", "text": "Националният превозвач Bulgaria Air разшири портфолиото си от дестинации чрез ново споразумение с латвийската авиокомпания Air Baltic. Благодарение на него пасажерите вече могат по-лесно и удобно да пътуват между София и трите най-красиви балтийски града - Рига, Талин и Вилнюс. Билетите за съвместните полети са на достъпни цени, като тези за латвийската столица започват от 125 евро, а за Талин и Вилнюс – от 138 евро. Голямото разнообразие от трансферните пунктове за прекачване е огромното преимущество за пасажерите, защото им позволява да изберат най-удобната опция за своето пътуване. Полетите между София, Талин, Рига и Вилнюс могат да се изпълняват с връзки през Амстердам, Париж, Брюксел, Лондон, Цюрих, Милано, Рим, Москва, Берлин, Виена, Франкфурт, Ларнака, Барселона, Прага и Одеса. Билетите за трите балтийски града вече са заложени в системата на Bulgaria Air и всеки може да се възползва от тях като резервира своя онлайн на , през Центъра за обслужване на клиенти на e-mail callFB@air.bg и на тел. +359 2 402 0400, в офисите на авиокомпанията, както и през партньорската мрежа. Харесайте и страницата ни във Facebook ", "date": "2019.02.13", "title": "Рига, Талин и Вилнюс вече са по-близо с новия договор между Bulgaria Air и Air Baltic"}
{"url": "https://www.bgonair.bg/world/2019-02-13/otmeneni-poleti-ot-i-do-balgariya-zaradi-stachka-v-belgiya", "text": "\r\n 24-часова стачка блокира въздушното пространство над Белгия. Сред отменените и пренасочени за друг ден полети има и такива от и до България.  Белгийското въздушно пространство е затворено от снощи и ще остане затворено през целия ден. Трите основни профсъюза в страната свикаха общонационална стачка, заради несъгласие с властите за увеличението на заплатите, което според текущите регулации е ограничено до 0,8 процента за следващите две години.  Синдикатите настояват за по-добри условия на труд, справедлива бонусна система, както и увеличаване на пенсиите. Харесайте страницата ни във Facebook ", "date": "2019.02.13", "title": "Отменени полети от и до България заради стачка в Белгия"}
{"url": "https://www.bgonair.bg/world/2019-02-13/mey-sigurna-vse-oshte-mozhe-da-se-postigne-sdelka-za-brexit-koyato-parlamentat-da-podkrepi", "text": "\r\n Тереза Мей вярва, че все още може да бъде постигната сделка за Brexit, която парламентът да подкрепи, за да може Лондон да напусне безпроблемно ЕС на 29 март. Това заяви британският премиер при отчета си пред Камарата на общините. Мей запозна депутатите с хода на преговорите с Брюксел за промени по сделката за развода с ЕС. Тя отново подчерта, че предложението на лейбъристите Великобритания да остане част от европейския митнически съюз след Brexit, не е начинът да се подсигури сигурна сделка. Харесайте и страницата ни във Facebook ", "date": "2019.02.13", "title": "Мей с надежда за сделка по Brexit, която парламентът да подкрепи"}
{"url": "https://www.bgonair.bg/bulgaria/2019-02-13/karakachanov-napuska-koalitsiyata-ako-ne-bade-prieta-strategiyata-za-romite", "text": "\r\n Вицепремиерът и лидер на ВМРО Красимир Каракачанов е готов да напусне коалицията, ако предложенията му за интеграция на ромите не бъдат приети. Част от предложенията на Каракачанов са спиране на социалните помощи за ромите в определени случаи, предпазване от бременност с държавни пари и доброволни отряди към МВР в борбата с ромската битова престъпност. Тази стратегия предизвика много коментари в обществото и Народното събрание. В същото време партньорите в управляващата коалиция са обединени около тезата, че трябва да се вземат мерки за интеграция на ромите, но одобряват само част от предложенията на министъра на отбраната. И НФСБ, и ГЕРБ са категорични, че трябва да има редакция в стратегията. \"В този вид - не. Трябва да се изкусури стратегията. Все пак бихме подкрепили една такава стратегия\", отбеляза депутатът Валери Симеонов. На фона на уверенията, че коалицията е стабилна, от БСП отново нападнаха управляващите - този път за малкото свършена работа на парламента. Според \"червените\" коалицията е блокирала, защото не може да изпълни утвърдената политика и са необходими предсрочни парламентарни избори. Харесайте и страницата ни във Facebook ", "date": "2019.02.13", "title": "Каракачанов напуска коалицията, ако не бъде приета стратегията за ромите"}
{"url": "https://www.bgonair.bg/sutreshen-blok/2019-02-13/savet-ot-potarpevsh-ako-vi-iznudvat-na-patya-ne-davayte-pari-na-raka-vikayte-politsiya", "text": "\r\n Вече ви разказахме за историята на Боряна Ангелова-Игова, която е била рекетирана от група мъже. Здравеняци изнудват жени-шофьори и такива с малки деца за пари, инсценирайки катастрофа. Схемата действа така - десетина мъже с две скъпи коли – джип и седанов автомобил, набелязват жени-шофьори с по-стари и видимо ударени предишни произшествия коли. Изчакват дамите да слязат от автомобила си, след което доближават максимално близко скъпото седаново возило, инсценирайки катастофра. Заснемат импорвизирания удар и зачакват собственикът на паркираната кола да се върне. След като шофьорът на автомобила се върне, бива заплашван и рекетиран да даде пари за поправяне на щетата. Последният случай е в столичния квартал \"Слатина\". Боряна отива заедно със съпруга и детето си на детски рожден ден в квартала. След края му обаче ѝ се случва точно това - бива изнудвана. Боряна отново застана пред камерата на Bulgaria ON AIR, за да посъветва всички жени и възрастни хора, които попаднат в тази ситуация, да не дават директно пари на измамниците. \"След като историята стана известна, с нас се свързаха много жени, които също имат подобни случки. От застрахователката ми разбрах, че за схемата за печелене на лесни пари се изнудват и възрастни хора\", сподели потърпевшата. Боряна посъветва всички хора, които попаднат в подобна ситуация, да влязат в автомобила, да се заключат и да позвънят на тел. 112, където да обяснят за ситуацията. Харесайте и страницата ни във Facebook ", "date": "2019.02.13", "title": "Съвет от потърпевш: Ако ви изнудват на пътя - не давайте пари на ръка, викайте полиция"}
{"url": "https://www.bgonair.bg/bulgaria/2019-02-13/mosv-zapochva-ukrepvaneto-na-yazoviri-za-235-miliona-leva", "text": "В общините Габрово, Гълъбово и Свиленград ще бъдат укрепени язовирите \"Синкевица\", \"Хайдушко кладенче\" и \"Келанджика\". Проектите ще се изпълняват по оперативна програма \"Околна среда 2014-2020\", съобщи Министерството на околната среда и водите. Проектът на община Габрово предвижда рехабилитация на язовир „Синкевица“ и съоръженията към него, така че язовирът да изпълнява функциите си на регулиращо съоръжение. Ще се подобри техническото състояние и ще се повиши готовността за реакция при наводнения.  С подписването на договора с община Гълъбово се дава началото на дейностите по възстановяване и укрепване на язовирната стена на яз. „Хайдушко кладенче“ и съоръженията по нея. Проектът на община Свиленград е за превенция и управление на риска от наводнения за населените места по поречието на реките Левченска и Марица, опазване живота на хората и защита на стратегически обекти като магистрала „Марица“ и ГКПП „Капитан Андреево“. Ще бъде изградена оповестителна система на територията на община Свиленград като част от Националната система за ранно предупреждение и оповестяване. С изпълнението на трите проекта близо 61 хил. жители ще се ползват от мерките за защита от наводнения. Общият размер на инвестицията по трите договора е 2,35 млн. лв., осигурени изцяло от оперативната програма, пише  . Срокът за изпълнение на дейностите е 24 месеца. Харесайте и страницата ни във Facebook ", "date": "2019.02.13", "title": "МОСВ: Започва укрепването на язовири за 2,35 милиона лева"}
{"url": "https://www.bgonair.bg/bulgaria/2019-02-13/vazstanovyavat-mineralnata-banya-v-bankya-stolichna-obshtina-dava-6-mln-lv", "text": "\r\n \n Кметът на София Йорданка Фандъкова провери реконструкцията на Минералната баня в Банкя.  Там тече пълно възстановяване, консервация и адаптация на емблематичната сграда, която е в централния парк \"Кестените\", съобщи репортер на Bulgaria ON AIR. Банята трябва да е готова до 2020 година. Планува се да бъде построен и SPA хотел, който ще бъде свързан с минералната вода с топла връзка.  За реконструкцията на минералната баня в Банкя Столична община ще отпусне 6 млн. лв.   Харесайте страницата ни във Facebook  Снимка: Димитър Кьосемарлиев (Bulgaria ON AIR)", "date": "2019.02.13", "title": "Възстановяват Минералната баня в Банкя, СО отпуска 6 млн. лв."}
{"url": "https://www.bgonair.bg/sutreshen-blok/2019-02-13/kanonizatsiya-na-apostola-na-svobodata-za-balgarite-levski-e-svetets-no-za-tsarkvata-oshte-ne", "text": "\r\n В съзнанието на българите Васил Иванов Кунчев е светец. Той е признат за това от народа, но официалното му канонизиране от Българската православна църква не се случва. Преди година от НФСБ изпратиха писмо с молба да бъде разгледан въпросът с канонизацията като светец на йеродякон Игнатий, познат като Васил Левски. В него са били изложени и мотиви, свързани с живота и дейността му в защита на православните християни и мъченическата му смърт. Въпросът обаче все още не е разгледан, затова от НФСБ отново повдигат темата и отново пратиха писмо до БПЦ с напомняне за този случай. Заместник-председателят на НФСБ Борис Ячев коментира в  , че липсва диалог между Църквата и тях, а на призива им за канонизация на Левски, няма отговор. , обясни Ячев. Той допълни, че сложната процедура по канонизация вече е била извървяна веднъж, но така и не се е стигнало до нейния край, а опитите за официалното обявяване на Васил Иванов Кунчев за светец са от много време. Богословът Константин Нушев пък коментира пред  , че в църквата само завършва процедурата по канонизацията, защото тя започва от спонтанна такава, от почитта на народа. , каза Нушев.  Богословът допълни, че въпросът е дали нацията ни може да възприеме Васил Левски освен като борец за национално освобождение и национален герой, но и да видим в неговото поведение корените на християнското служение. Харесайте и страницата ни във Facebook ", "date": "2019.02.13", "title": "Канонизация на Васил Левски: За българите е светец, за Църквата - още не"}
{"url": "https://www.bgonair.bg/bulgaria/2019-02-13/stryaskashto-41-ot-malchuganite-u-nas-zhiveyat-v-risk-ot-bednost", "text": "Цели 41% от малчуганите у нас живеят в риск от бедност или социално изключване. Причините – безработни родители, необразовани, неквалифицирани, болни. 30% от децата в България имат тежката съдба да живеят в лишения към края на 2017 г., а през предходната година процентът бил 32. Статистиката отчита, че положението не се променя съществено през последите 10 години, съобщава  Малчуганите, които са живели в бедност през 2008 г., са били 26 на сто. През следващите години процентът скача и така докато не се върне на същите нива през 2015 г., показват данните от писмен отговор на депутатски въпрос от вицепремиера Марияна Николова. Тя обяснява, че България е част от стратегията на Европа за намаляването на бедността, която предвижда до 2020 г. Хората, които живеят в оскъдица в ЕС да намалеят с 20 милиона на хората. За България целта е те да бъдат редуцирани с 260 000. Николова допълва, че има стратегия, която отчита и факта, че са регистрирани по-високи нива на бедност сред определена група от населението. Социалните трансфери били една от мерките в тази посока. Именно те били причината да се намали риска от бедност за цели 13% от малчуганите. Самотните баби и дядовци са изложени на най-голям риск за живот немотия. След тях са самотните родители и семействата с над три деца. Парите не стигат за нормален, макар и скромен живот, на цели 65% от многодетните семейства. Над половината от самотните възрастни хора също са крайно бедни. Същата е съдбата и на 36% от самотните родители. Картината става още по-мрачна, ако към бедността се прибави и риска от социално изключване. Въпреки че нивата по този показател при децата намалява, процентите не са обещаващи. През 2016 г. 46% от малчуганите са попадали в тази група, през 2015 г. - 44 на сто, през 2014 г. - 45%. Данните за 2011 г., 2012 г. и 2013 г. са още по-стряскащи. Тогава трайно над половината българчета са били в риск от бедност и социално изключване. И понеже отговорността за съдбата на децата носят родителите им правителството се опитва да ги стимулира да си намерят работа, предоставя им социални услуги, отпуска им помощи и добавки.", "date": "2019.02.13", "title": "Стряскащо: 41% от малчуганите у нас живеят в риск от бедност"}
{"url": "https://www.bgonair.bg/sutreshen-blok/2019-02-13/edni-uchenitsi-plashtat-za-hrana-drugi-yadat-bezplatno-ima-li-diskriminatsiya", "text": "\r\n Родители от Айтос обвиниха ръководството на средното училище в града в дискриминация. Децата от града плащат за храната си в училищния стол, а учениците от селата се хранят безплатно.  По обяд училищният стол в средно училище \"Никола Вапцаров“ в Айтос е пълно с деца. Част от тях се хранят безплатно, за останалите обядът струва пари. До края на миналата седмица и учениците от 1 до 4 клас от Айтос, и тези от селата са плащали по 1 лев за обяд. Именно заради това свое решение обаче предишният директор е наказан. Оказало се, че е пренасочвал средства, за да изравни парите за храна. Според Асен Александров - директора на 51 СОУ, става дума не за дискриминация и разделение на бедни и богати, а на разнообразие на храни. \"В училищната лавка се предлагат 100 продукта - трябва ли всички да са на една цена, за да може всеки да си го позволи. Разделение има - неравенство винаги ще има. Не децата, а родителите носят комплекса за бедни и богати в училищата\", категоричен е директорът в \"България сутрин\". По думите му някои път дори учениците сами предпочитат да ядат от по-евтините храни. Журналистът Лара Златарева е на мнение, че разделението винаги е идвало от страна на родителите, а не от децата. \"Децата въобще не обръщат внимание на тези фактори - колко струвал купонът за храна. Децата не се разделят на роми, бедни и богати. Сега малчуганите са различни и не се вглеждат дали другото е с дънки за 5 лв., или за 35 лв. Има една група родители, които са вечно недоволни, каквото и да направиш\", вярва Златарева. Харесайте и страницата ни във Facebook ", "date": "2019.02.13", "title": "Едни ученици плащат за храна, други - ядат безплатно... Има ли дискриминация?"}
{"url": "https://www.bgonair.bg/sutreshen-blok/2019-02-13/prenaznachavaneto-na-poslanitsite-ni-prozrachnost-ili-bezprintsipnost", "text": "\r\n Дипломатическата въртележка е в ход, но оборотите ѝ създават напрежение. Бившият служебен премиер Марин Райков сменя посолството в Рим с това в Лондон, бившият вътрешен министър Румяна Бъчварова пък отива в мисията ни в Тел Авив. Президент и правителство все още спорят за представителя ни в Париж. Миналата година от Българското дипломатическо дружество предупредиха, че преназначаването на посланици противоречи на закона и че политическата квота се превишава. \"Вече са постигнати договорките, в момента тече съгласувателна процедура между Президентството и Външното министерство. За Райков и Бъчварова е постигнато съгласие\", обяви журналистът Валерия Велева в \"България сутрин\". Според нея законът между два мандата да има две години престой в България не се спазва за около десетима посланици. Проблемът е защо президентът се е съгласи да издава укази в нарушение на закона, смята Велева. Тя уточни, че Марин Райков е кандидатура на Президентството, а Румяна Бъчварова - на премиера. Велева е на мнение, че при президента Радев има разминаване между думи и дела.  \"Единствената думичка е \"безпринципност\", подчерта Валерия Велева. \"Ако се потвърди информация на г-жа Велева, ще мога да говоря за договорка, която е доста безпринципна. Щом не им харесва законът, нека го променят\", коментира журналистът Велизар Енчев пред Bulgaria ON AIR.  Той окачестви като високи професионалните умения на посланиците ни Марин Райков и Ради Найденов. \"Но ние говорим за законност и морал. Тук има жестока колизия между професионализма и законността. Като служебен премиер Райков бе доста активен по спиране на проектите \"Южен поток\" и АЕЦ \"Белене\". Не е работа на служебното правителство да се занимава с такива стратегически проекти\", каза още Енчев. \"Още едно назначение, което е скандално, е на Димитър Абаджиев в Саудитска Арабия. Къде е Словения, къде е Саудитска Арабия\", настоя журналистът. Харесайте страницата ни във Facebook ", "date": "2019.02.13", "title": "Преназначаването на посланиците ни - прозрачност или безпринципност?"}
{"url": "https://www.bgonair.bg/world/2019-02-13/spasiha-s-helikopter-30-skiori-blokirani-v-lift-v-italiya", "text": "Мащабна спасителна операция в италианските Алпи. Хеликоптер успя да спаси 30 скиори, които престояха няколко часа блокирани в лифт в провинция Вале д'Аоста.  Няколко кабини от съоръжението заседнали на височина от 20 метра заради техническа повреда. Наложило се спасителите да спуснат въжета и да вадят хората един по един заради нестабилните кабини.  За щастие операцията протекла успешно и няма пострадали скиори. Харесайте страницата ни във Facebook ", "date": "2019.02.13", "title": "Спасиха с хеликоптер 30 скиори, блокирани в лифт в Италия"}
{"url": "https://www.bgonair.bg/bulgaria/2019-02-13/balgariya-prashta-na-britanskite-sluzhbi-vsichko-koeto-ima-po-sluchaya-gebrev", "text": "\r\n Българските власти ще изпратят на британските служби за сигурност всички документи от лабораторните изследвания по случая \"Гебрев\". \n Това заяви главният прокурор Сотир Цацаров след заседание на парламентарната комисия за контрол над службите по сигурност, което продължи няколко часа. Главният прокурор обясни още, че е установен маршрутът на руския гражданин Федотов, който според британски медии е замесен в опита за убийство на Сергей Скрипал. Руснакът е бил в България по времето на опита за отравянето на Гебрев.  Цацаров допълни, че във Великобритания ще се установява дали използваното вещество у нас е новичок или не. Харесайте и страницата ни във Facebook ", "date": "2019.02.13", "title": "България праща на британските служби всичко, което има по случая \"Гебрев\""}
{"url": "https://www.bgonair.bg/world/2019-02-13/hilyadi-na-protest-vav-venetsuela-iskat-humanitarnata-pomosht-da-vleze", "text": "\r\n Нова вълна от протести в Каракас с искане да бъдат допуснати в страната камионите с хуманитарна помощ, блокирани на границата с Колумбия. Самопровъзгласилият се за президент Хуан Гуайдо настоява, че американските помощи, включващи храни и лекарства, трябва да влязат на територията на страната преди 23 февруари. Президентът Николас Мадуро отхвърля тази възможност, тъй като твърди, че хуманитарните камиони се използват като прикритие, за да бъде вкарано оръжие във Венецуела. Той вече обвини Вашингтон, който призна опонента му Гуайдо за легитимен лидер, че се опитва да извърши преврат в страната му. Харесайте и страницата ни във Facebook ", "date": "2019.02.13", "title": "Хиляди на протест във Венецуела - искат хуманитарната помощ да влезе"}
{"url": "https://www.bgonair.bg/reportazhi/2019-02-13/ekspertno-mnenie-parite-ot-venetsuela-sa-doshli-u-nas-po-kanalen-red", "text": "\r\n Юрист с дългогодишна, но спорна адвокатска практика, е титуляр на сметката, захранвана с милиони евро от Венецуела.  Името на Цветан Цанев се свързва с трафик на каптагон през 90-те години, както и с бизнес с диаманти в Африка. В част от сделките изплува и името на Филип Найденов - Фатик. През 2010 година Цанев е предложен за дисциплинарно наказание от Висшия съдебен съвет. 8 години по-късно е реабилитиран. И като действащ адвокат има право да открие доверителна сметка.  Емил Хърсев казва, че българската банка, която и да е тя, за получаване на пари по сметки над 100 хил, е подала необходимата информация. \"Така че българското финансово разузнаване е имало информация за този превод. Това, което е нямало - информация получена днес очевидно, че тази сума може би произхожда от престъпна дейност. Милионите евро може да идват директно от Внецуела. Стига българската банка да има сметка в местна финансова институция, както и те да имат представител у нас. Иначе се използва трета банка като вид посредник\", обясни финансистът.  Съответният наш клиент, който заявява, подава декларация. Казва откъде са му парите. Уведомява, има задължения, включително в Българската народна банка за такива финансови операции, инвестиции и така нататък. За какъвто, предполагам, е случаят. Няма нищо необикновено, че Държавната петролна компания на Венецуела е депозирала пари у нас. Но Българската народна банка не е длъжна нито да бъде информирана за тях, нито да следи движението на парите по сметката.  \"Нищо незаконно, според мен, не се е извършило в българската банкова система Никой нищо не е проспал, не е прозяпал. Напротив. Напротив - всичко е в каналния, предвиден от закона и европейските директиви ред. У нас всяка операция над 30 хил. лв. се докладва от банката\", допълни той. Хърсев обясни още, че при съмнения за незаконен произход на парите, или че сумата ще се използва за съмнителни цели - намесва се дирекция \"Финансово разузнаване\" към ДАНС. Харесайте и страницата ни във Facebook ", "date": "2019.02.13", "title": "Експертно мнение: Парите от Венецуела са дошли у нас по канален ред"}
{"url": "https://www.bgonair.bg/bulgaria/2019-02-13/zhena-na-37-i-dete-na-3-godini-se-lekuvat-ot-morbili-v-sofiya", "text": "\r\n Двама пациенти с морбили се лекуват в София. Това каза завеждащият Детската инфекциозна болница доктор Атанас Мангъров. В първия случай става въпрос за жена на 37 години. При нея изследванията са потвърдили наличието на заболяването. Вторият случай е на дете на 3 години от Добринище. Неговите резултати все още не са потвърдили категорично болестта, но според лекарите има всички признаци на морбили. И жената, и детето са настанени в Инфекциозна болница, установено е, че не са били уминизирани. Регионалните здравни институции са предприели необходимите мерки по местоживеене на заразените лица. Ваксинацията срещу морбили обичайно се прави до 13-ия месец след раждането с реимунизация на единадесет годишна възраст. През последната година има бум на случаите на морбили в Европа, като в съседна Румъния десетки деца починаха от заразната болест. Харесайте и страницата ни във Facebook ", "date": "2019.02.13", "title": "Жена на 37 и дете на 3 години се лекуват от морбили в София"}
