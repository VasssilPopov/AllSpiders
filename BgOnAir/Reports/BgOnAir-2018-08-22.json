{"url": "https://www.bgonair.bg/world/2018-08-22/britanski-iztrebiteli-v-rumaniya-vdignati-otnovo-zaradi-ruski-samoleti-v-cherno-more", "text": "Два британски изтребителя са били вдигнати от румънското въздушно пространство, за да проучат близък полет на руски военни самолети. \"Юрофайтърите\" на Кралските военновъздушни сили са базирани край Черноморския град Констанца като част от патрулните мисии на НАТО.  Те трябвало да съпроводят, ако се наложи, два руски изтребителя, най-вероятно Су-30, летящи над Черно море.  Това е втори случай за последните два месеца, в който руски самолети се приближават до румънското въздушно пространство.", "date": "2018.08.22", "title": "Британски изтребители в Румъния вдигнати отново заради руски самолети в Черно море"}
{"url": "https://www.bgonair.bg/world/2018-08-22/sred-patuvashtite-v-metroto-v-nyu-york-byaha-i-dve-kozi", "text": "Две кози изненадаха пътниците в нюйоркското метро, след като решиха да се разходят по релсите в Бруклин.  Близо 2 часа отне на полицията да улови непослушните животни. За това време метрото не е било спирано, а просто маршрутът на линията е бил леко променен.  Не е ясно откъде са избягали скитащите кози, но вече се знае къде ще отидат. Американският комик Джон Стюърт се свързал с властите и помогнал животните да бъдат прехвърлени в собствения му приют.", "date": "2018.08.22", "title": "Сред пътуващите в метрото в Ню Йорк бяха и... две кози!"}
{"url": "https://www.bgonair.bg/world/2018-08-22/mazh-namushka-s-nozh-nyakolko-dushi-v-restorant-v-belgiya", "text": "Mъж намушка с нож няколко души в градчето Моресне Шапел, община Пломбиер, недалеч от Лиеж, Източна Белгия, предаде Асошиейтед прес, цитирана от  Според представител на местната власт нападението не е терористичен акт, а вероятно резултат от семеен конфликт.  Местни медии съобщиха, че един от нападнатите е починал. Мъжът, въоръжен с нож, влязъл в ресторант в градчето и започнал да напада хората. Районът бе отцепен от полицията, не е ясно дали нападателят е бил заловен.", "date": "2018.08.22", "title": "Мъж намушка с нож няколко души в ресторант в Белгия"}
{"url": "https://www.bgonair.bg/world/2018-08-22/istinsko-bizhu-ryadak-mustang-razhdyasva-20-g-v-poleto", "text": "Експертите от аукционната къща Barrett-Jackson откриха уникален Ford Mustang Shelby GT500 EXP от 1968 година. Оказа се, че суперредкият прототип е ръждясвал близо 20 години в полята на Тексас, пише  . Shelby GT500 EXP е един от двата прототипа, създаден от Карол Шелби през 1968 г. Купето Ford Mustang е оборудвано със 7-литров V8 двигател с два четирикамерни карбуратора и механичен компресор, а мощността му е около 450-475 коня. Освен това уникалният автомобил има независимо задно окачване и дискови спирачки на всички колела. За серийните Shelby Mustang от онези години такива опции не са достъпни дори срещу допълнително заплащане. Сегашният собственик на Shelby GT500 EXP го съхранявал доста небрежно в задния двор на къщата си в провинцията. Състоянието на автомобила не е много добро, но от Barrett-Jackson ще възстановят купето и призовават всички желаещи да се присъединят и да помогнат на проекта. Снимка: Pixabay", "date": "2018.08.22", "title": "Истинско бижу - рядък Mustang ръждясва 20 г. в полето"}
{"url": "https://www.bgonair.bg/world/2018-08-22/stroyat-nov-most-v-genua-kontsesionerat-obeshta-da-e-gotov-za-osem-mesetsa", "text": "Осем месеца е срокът, за който компанията концесионер на рухналия мост в италианския град Генуа ще може да построи ново съоръжение.  Строителите обещаха при изграждането на новата конструкция да се съобразят с най-модерните технологии.  Изграждането на виадукта ще бъде част от 500-те милиона евро, които компанията обеща да похарчи във връзка с трагедията в Генуа, отнела живота на 43 души.  Парите, освен за изграждане на нов мост, ще бъдат и за нови пътища, които да поемат трафика до изграждането на моста.  С част от средствата ще бъдат подпомогнати и семействата на жертвите и хората, загубили домовете си след трагедията.", "date": "2018.08.22", "title": "Строят нов мост в Генуа, концесионерът обеща да е готов за осем месеца"}
{"url": "https://www.bgonair.bg/world/2018-08-22/kray-na-all-inclusive-a-v-turtsiya", "text": "Новина, която ще засегне много български туристи - Турция обмисля да се откаже от системата \"Аll inclusive\".  Това съобщиха от местната Конфедарация на търговците и занаятчиите. Турският министър на културата и туризма също подкрепя идеята, тъй като новата цел трябвало да бъде туристите да оставят повече пари в местната икономика.  По данни на хотелиерите, средният приход от една стая е 76 евро дневно. Очаква се през тази година  \r\nТурция да бъде посетена от 36 милиона туристи, които ще донесат приходи от около 30 милиарда долара. Около 4% от Брутния вътрешен продукт.  За миналата година, най-много са туристите от Русия – 4,5 милиона, следвани от германците – 3,5 милиона. Българите, посетили Турция, са милион 850 хиляди. Снимка: Pixabay", "date": "2018.08.22", "title": "Край на \"Аll inclusive\"-а в Турция!?"}
{"url": "https://www.bgonair.bg/world/2018-08-22/otnovo-naprezhenie-mezhdu-atina-i-ankara-zaradi-izbyagalite-voenni", "text": "Нов епизод от напрежението между Атина и Анкара. Гръцкият Върховен административен съд реши окончателно турският военен, подал молба за политическо убежище в страната, има право на такова.  Той е един от 8-те войници, избягали в Гърция след опита за преврат в Турция през лятото на 2016 година.  Анкара настоява те да бъдат екстрадирани като предатели и дезертьори, но Атина отказва.  Новото съдебно решение разгневи Турция, която го определи като \"скандално\" и обвини съседката си, че защитава терористи.  \"Гръцкото правосъдие застава на страната на нашите врагове и на хората, организирали незаконния преврат\", заявиха управляващите в Анкара.", "date": "2018.08.22", "title": "Нов скандал между Атина и Анкара заради избягалите военни"}
{"url": "https://www.bgonair.bg/denqt-on-air/2018-08-22/sasht-ne-postignaha-tselite-si-siriya-se-vazstanovyava-otbelyaza-ekspert", "text": "\r\n Конфликтът в Сирия се успокои. Лека полека причините за него започнаха да излизат наяве. Случващото се там е сериозна геополитическа война. Всичи видяхме тоталната разрухата на една държава. Това коментира в студиото на  преводачът и журналист Мажд Алгафари. Повод за думите му стана изказването на съветника на президента на САЩ по националната сигурност Джон Болтън, който в интервю пред Ройтерс заяви, че Русия се оказала затънала в Сирия и търси други, които да финансират следвоенното възстановяване на страната. Според него това откривало възможност пред Вашингтон да настоява за изтегляне на иранските войски от Сирия. \"В някои сирийски градове към днешна дата заетостта е 98%. Това е показателно за възстановяването на държавата. А Русия не е затънала в Сирия, случи се точно обратното - според моите преценки САЩ затъна много в Сирия, хвърлиха огромни пари, за да я разрушат, за съжаление обаче не успяха да постигнат целите си\", допълни Мажд Алгафари. Пред  журналистът отбеляза още, че мигрантите, които всъщност създават проблеми в Европа не са сирийци, а основно афганистанци, алжирци, мароканци и отчасти кюрди.", "date": "2018.08.22", "title": "САЩ не постигнаха целите си, Сирия се възстановява, отбеляза експерт"}
{"url": "https://www.bgonair.bg/bulgaria/2018-08-22/malak-samolet-se-razbi-kray-shumen", "text": "\r\n Малък самолет се разби край Шумен. Инцидентът е станал около 19 часа. Самолетът е паднал край овощните градини в близост до града. На борда на самолета е имало двама души, баща и син на 62 на 27 години.  И двамата са откарани в болница с наранявания. По първоначална информация те опитали да кацнат на летище в района, набрали височина, но малко след това машината паднала.  При удара в земята се е пробил и единият от резервоарите.  На мястото на инцидента са пристигнали екипи на полицията и пожарната.  Предприети са всички мерки разливът на гориво да не предизвика пожар и в последствие експлозия, съобщиха от пожарната в Шумен.", "date": "2018.08.22", "title": "Малък самолет се разби край Шумен"}
{"url": "https://www.bgonair.bg/economy/2018-08-22/6-prichini-zashto-da-izberem-novoto-stroitelstvo", "text": "Безспорно благоприятните икономически и финансови показатели в последните няколко години създадоха добра предпоставка за развитие на строителната индустрията, свързана с жилищните имоти в България. Все по-засилените процеси на урбанизация и миграция към големите градове, информираността и взискателността на купувачите, нарастващото предлагане и ниските лихви по ипотечните кредити, спомогнаха за една много благоприятна среда за развитие на новото строителство у нас. Ако сте пред дилема на ново или старо строителство да заложите,   ви представя шест промени в новото строителство през последните години, които биха мoгли да наклонят везните в негова полза, посочени от експертът Юлия Теофилова от \"Stonehard Holdings\". 1. Увеличената енергийна ефективност и устойчивост на сградите във времето; 2. Цялостната визия и все по-добрият облик на сградите ново строителство определено правят впечатление през последните години. Един имот ново строителство винаги се проектира според последните тенденции в архитектурата; 3. Налагането на все по-високи стандарти, контрол и гаранции при степента на завършеност на новопостроените жилища; 4. Все по-голям избор от локации и проекти с иновативен и модернистичен дизайн; 5. Проблемът с паркирането при новите сгради е решен, като още при проектирането е задължително към всеки апартамент да има обособено паркомясто. Това обаче не означава, че всеки собственик на апартамент си го закупува; 6. Имплементирането на нови технологии и \"смарт\" системи в модерните домове навлезе доста стремглаво през последните години. Снимка: Pixabay  ", "date": "2018.08.22", "title": "6 причини защо да изберем новото строителство"}
{"url": "https://www.bgonair.bg/world/2018-08-22/facebook-iztri-stranitsi-grupi-i-akaunti-svarzani-s-rusiya-i-iran", "text": "Facebook изтри над 650 страници, групи и акаунти, свързани с Русия и Иран, преди междинните избори в САЩ през ноември.  От социалната мрежа посочиха, че не са установили връзки между активността от Техеран и тази, идваща от Москва.  От Twitter също съобщиха, че са премахнали близо 290 акаунта, за които се предполага, че са свързани с Иран.  Действията на двете социални мрежи идват само ден, След като от Microsoft обявиха, че са успели да предотвратят руска хакерска атака срещу американския Сенат и политически организации в САЩ.  ", "date": "2018.08.22", "title": "Facebook изтри страници, групи и акаунти, свързани с Русия и Иран"}
{"url": "https://www.bgonair.bg/world/2018-08-22/silen-vzriv-prez-noshtta-raztarsi-pireya", "text": "Силен взрив в атинското предградие Пирея тази нощ. Полицията смята, че става въпрос за терористичен акт. Около 2 часа през нощта кола спира пред сграда, в която се помещават множество адвокатски кантори, както и данъчното на района. Мъж остава чанта, която малко по-късно избухва. При инцидента няма пострадали, но са нанесени материални щети. Пострадали са и сгради наблизо, както и паркирани в района автомобили.", "date": "2018.08.22", "title": "Силен взрив през нощта разтърси Пирея"}
{"url": "https://www.bgonair.bg/denqt-on-air/2018-08-22/glas-ot-vmro-pretentsiite-na-zoran-zaev-za-makedonskiya-ezik-sa-bezumni", "text": "\r\n Поредна порция напрежение между София и Скопие. Изказване на македонския премиер Зоран Заев предизвика остра реакция на една от управляващите партии у нас. \"Македонският език ще бъде официален език в Европейския съюз, който има 500 милиона граждани\", написа той в своя профил във Facebook преди информационната кампания за предстоящия референдум за споразумението с Гърция и поканата за членство в НАТО и ЕС. Тези претенции на македонския премиер от ВМРО определиха като безумни. \"В историческите и лингвистичните среди не съществува никакъв спор. Македонското наречие е западно-български диалект. Друг е въпросът как една държава нарича по своята Конституция езика си. Но в международното право език не се представя и не се признава\", коментира в студиото на \"Денят ON AIR\" евродепутатът и зам.-председател на ВМРО Ангел Джамбазки. По думите му за България въпросът дали ще признае македонския език не стои на дневен ред, тъй като истината била повече от ясна. \"Всички български граждани, които някога са се сблъсквали с нашите братя в Република Македония, знаят, че нямаме никакъв проблем да разговаряме на един и същ език, а именно българският\", каза евродепутатът. Mеждувременно съпредседателят на \"Обединени патриоти\" Волен Сидеров предлага анекс към Договора за добросъседство между България и Македония. Лидерът на \"Атака\" ще внесе проекторешението в парламента.  Според анализатори на подобни изявления не трябва да се обръща прекалено сериозно внимание, тъй като става дума за вътрешнополитически кампании.  Спорът за новото име на Македония предстои да бъде решен на референдум, който ще се поведе в края на септември. На него ще се реши дали страната да направи компромис, за да получи членство в НАТО и Европейския съюз.", "date": "2018.08.22", "title": "Глас от ВМРО: Претенциите на Зоран Заев за македонския език са безумни!"}
{"url": "https://www.bgonair.bg/denqt-on-air/2018-08-22/yanka-takeva-roditelite-tryabva-da-povyarvat-na-uchitelite-a-obshtestvoto-da-gi-podkrepi", "text": "\r\n 93 хил. учители са активно работещите в момента в страната. Около 4 000 учители се търсят обаче в училищата в страната. \"Колеги, които имат педагогическа правоспособност ще дойдат в образованието, защото няма по сигурна и стабилна от системата на средното образование, освен това се правят увеличения на заплатите, но съм дълбоко убедена, че заплатата е чак на 3-то място. На първо място е уважението и авторитета\", каза председателят на Синдиката на българските учители Янка Такева пред Bulgaria ON AIR. Според нея обществото трябва да подкрепя учителите, а родителите да започнат да им се доверяват. \"Да бъдеш учител е трудно и отговорно, никой не иска да му се подиграват за образованието. Всички ние сме продукт на българското образование, а то е на добро ниво\", категорична бе тя. В \"Денят ON AIR\" Янка Такева показа изследване с данни, че 70 % от децата се страхуват и са жертви на насилие в семействата си, 59% от децата лесно се ядосват, 45% от децата често се измъчват от неразбирането в семейството, 62% процента се страхуват от това, което може да им се случи. \"Проблемът е в безотговорното родителство, хората, които не изпращат децата на училище, затова ни упреква Европа, но тук също се взимат мерки. \r\nНека не си критикуваме образованието, защото отблъскваме младите хора по този начин\", апелира Такева. Председателят на Синдиката на българските учители подчерта, че основната цел на заетите в сферата на образованието е кадровото обезпечаване на държавата и преодоляването на феминизацията в професията. \"Има три неща, които трябва се направят - подобряване на организационно-педагогическата дейност в училище, подобряване на дисциплината и преодоляването на насилието и агресията сред учениците както и добро финансиране за добра учебна среда\", обобщи Такева и потвърди, че намира делегирания бюджет за добър начин на финансиране. ", "date": "2018.08.22", "title": "Янка Такева: Родителите трябва да повярват на учителите, а обществото - да ги подкрепи!"}
{"url": "https://www.bgonair.bg/bulgaria/2018-08-22/hilyadi-rumantsi-italiantsi-i-makedontsi-iztochvat-balgarskiya-garantsionen-fond", "text": "\r\n Хиляди румънски, италиански и македонски граждани източват българския Гаранционен фонд чрез регистриране и застраховане на автомобили, които не се движат в България.  За проблема алармира премиерът Бойко Борисов, а ДАНС работи по случая от 1 година.  Точно преди 1 година асоциацията на застрахователите в България са алармирали държавната Агенция за национална сигурност за източване на българския застрахователен бизнес.  Схемата действа безотказно и от години: ниските цени на застраховката \"Гражданска отговорност\" привличат клиенти от съседните на България държави, съответно когато настъпи ПТП в страна различна от България, сметката трябва да плати българският гаранционен фонд - съответно българският шофьор.  За проблема се знае от година, когато Асоциацията на българските застрахователи алармира службите в страната.  За него обаче става известно след един от най-големите трусове в българския застрахователен бизнес.  Според бившият зам.-председател на КФН Борислав Богоев категорично се източва не само българският гаранционен фонд, а и цялата застрахователна индустрия чрез фиктивни щети през зелената карта.  Средната цена на обезщетенията по смърт в България е 95 000 лв, в Европа сумата е 4 пъти по-малка. Заради последното решение на ВКС - обезщетения, освен на родители и деца, да бъдат изплащани и на останалите близки в семейството на пострадалите - цената гражданската отговорност може да скочи още.  Въпреки трусовете в застрахователния бизнес, секторът е стабилен, категорични са експертите. Доказват го последните 3 проверки на българския и европейския регулатор.  Междувременно стана ясно, че Пътна полиция вече ще започне да глобява клиентите на фалиралата застрахователна компания \"Олимпик\", които все още не са сключили своята гражданска отговорност към друга фирма.", "date": "2018.08.22", "title": "Хиляди румънци, италианци и македонци източват българския Гаранционен фонд"}
{"url": "https://www.bgonair.bg/bulgaria/2018-08-22/bebeto-na-pochinalata-rodilka-v-sliven-shte-bade-osinoveno-ot-brat-", "text": "Бебето на починалата родилка Ренета от Сливен ще бъде осиновено от брат ѝ. Това съобщи опечалената майка Любов Томова.  Утре близки и познати ще си вземат последно сбогом с Ренета в църквата \"Свети Димитър\" в града.  А с разпити на екипите в родилното и медицински одит продължава проверката в болницата в Сливен, където преди седмица при раждане почина 33-годишната родилка Ренета Томова.  До няколко дни ще излязат и резултатите от аутопсията, която ще покаже причината за смъртта на жената.", "date": "2018.08.22", "title": "Бебето на починалата родилка в Сливен ще бъде осиновено от брат ѝ"}
{"url": "https://www.bgonair.bg/reportazhi/2018-08-22/iskaniyata-na-detskiya-radiohor-na-bnr-sa-udvoletvoreni-venetsiya-karamanova-ostava-dirigent", "text": "\r\n Исканията на детския радиохор на БНР бяха удволетворени. На среща днес следобед беше взето решение диригент на хора да остане Венеция Караманова.  По-рано през деня децата от радиохора на БНР пяха под прозорците на властта в знак на протест. С химна. Така започна правителственото заседание. Изпят от децата на радиохора на БНР под прозорците на кабинета. Те настояха диригентът им Венеция Караманова да води хора поне още две години. До 60-годишния му юбилей. При децата отиде министърът на културата. И ги покани в Министерския съвет.  Боил Банов прехвърли казуса на СЕМ. А премиерът Борисов прозова за бързото му решаване.", "date": "2018.08.22", "title": "Исканията на детския радиохор са удволетворени: Венеция Караманова остава диригент"}
{"url": "https://www.bgonair.bg/bulgaria/2018-08-22/shokirashta-agresiya-vnuk-prebi-baba-si-do-smart", "text": "\r\n Жестоко убийство в русенското село Голямо Враново. Внук преби до смърт баба си, за да й вземе пенсията.  Престъплението е станало след употреба на алкохол. Първоначалната версия на внука била, че 82-годишната жена е паднала по стълбите.  Оказало се, обаче, че тя била системна пребивана от внука си. 34-годишният мъж е задържан, направил е пълни самопризнания и са му повдигнати обвинения. Трагедията се разиграла в петък вечерта. След като се прибрал у дома от местната кръчма, 34-годишният Юлкюн пребил 82-годишната Хатидже, за да й вземе пенсията.  Когато на сутринта видял, че баба му е в тежко състояние, подал сигнал на тел112. Съседите разбрали за случилото се, чак когато пристигнала линейката.", "date": "2018.08.22", "title": "Шокираща агресия: Внук преби баба си до смърт!"}
{"url": "https://www.bgonair.bg/bulgaria/2018-08-22/samo-za-den-kat-vze-62-knizhki", "text": "Само за ден 62-ма души останаха без шофьорски книжки след спецакции по пътищата на страната, съобщава МВР. Над 5300 моторни превозни средства са проверени само във вторник. Установени са общо 4186 нарушения, от които 1264 са за управление на МПС с превишена скорост. Издадени са 2133 фиша и 789 акта за установени административни нарушения. Отнети са 62 книжки на водачи заради неплатени задължения. По време на осъществените проверки на място на гражданите са връчени общо 335 електронни фиша, пише  ", "date": "2018.08.22", "title": "Само за ден: КАТ взе 62 книжки"}
{"url": "https://www.bgonair.bg/bulgaria/2018-08-22/tsarskite-konyushni-shte-poluchat-statut-na-kulturna-tsennost", "text": "\"Царските конюшни\" в София ще получат статут на недвижима културна ценност с местно значение, реши Специализираният експертен съвет за недвижими културни ценности към Министерството на културата. Предстои да започне процедура по събиране на допълнителни документи, на базата на които комплексът сгради на булевардите \"Васил Левски\" и \"Дондуков\" да получи статута на културна ценност с национално значение.  Заедно с новия статут на Конюшните е приет и режим за тяхното опазване и допустимите намеси.  Експертите разрешават единствено възстановяване на изгорелите при пожара на 29 юли части и нищо друго, което би изменило облика им.", "date": "2018.08.22", "title": "\"Царските конюшни\" ще получат статут на културна ценност"}
{"url": "https://www.bgonair.bg/bulgaria/2018-08-22/zapochva-iztochvane-na-mazuta-ot-potanaliya-kray-sozopol-korab", "text": "\r\n От днес започват подготовката и действията по източване на мазута от потъналия край Созопол кораб.  Процесът може да продължи повече от 50 дни, съобщи министърът на транспорта Ивайло Московски.  Бюджетът, определен за извършване на тази дейност, е 2 милиона и 400 хиляди лева, каза министърът и уточни, че това е финансовата рамка, която предвижда максимален срок на дейности при хипотеза за пълни резервоари, около 600 – 650 тона мазут. Ако се окаже, че мазутът е по-малко, източването би могло да приключи по-бързо, а средствата за дейностите да са по-малко.", "date": "2018.08.22", "title": "Започва източване на мазута от потъналия край Созопол кораб"}
{"url": "https://www.bgonair.bg/bulgaria/2018-08-22/signal-za-bomba-evakuira-ruskoto-posolstvo-v-sofiya", "text": "Сигнал за бомба в руското посолство в София изправи на крак столичните полицаи. Пред сградата, която е доста добре охранявана, имаше и кола на жандармерията. Служителите на СДВР са проверили сигнала, но са огледали само около самата сграда на дипломатическата мисия, защото нямат правомощия да влизат на нейна територия.  Проверката е завършила, като служителите в посолството на Русия са били изведени от сградата за кратко, но отново са на работните си места.", "date": "2018.08.22", "title": "Сигнал за бомба евакуира руското посолство в София"}
{"url": "https://www.bgonair.bg/bulgaria/2018-08-22/izhvarlenoto-na-bokluka-bebe-e-zhivyalo-edva-6-chasa", "text": "Мъртвото бебе, намерено на сметище около Хасково е живяло само 6 часа. То е починало заради липса на грижа. Това е заключението на съдебния лекар, след направена аутопсия. Тялото на мъртвото новородено момче беше открито от служителите на депо за твърди отпадъци край село Гарваново. По първоначална информация няма данни за насилствена смърт. Предполага се, че детето е изхвърлено в контейнер, а камион за боклук го е транспортирал до сметището. Родителите на бебето все още се издирват. До момента няма заподозрени или постъпили сигнали.  ", "date": "2018.08.22", "title": "Изхвърленото на боклука бебе е живяло едва 6 часа"}
{"url": "https://www.bgonair.bg/bulgaria/2018-08-22/premierat-nastoyava-za-reshenie-za-detskiya-hor-na-bnr", "text": "\r\n Протестът на детския хор на БНР стигна до премиера и под прозорците на властта, а заседанието на Министерския съвет днес започна с песни, които изпълняваха децата пред сградата на правителството. Хористите и техните родители отново изразиха недоволството си от смяната на дългогодишната им диригентка Венеция Караманова. Министър-председателят Бойко Борисов пък настоя проблемът да бъде решен и ръководството на БНР и СЕМ да си свърши работата, а замесените да поемат своята отговорност. Децата бяха приети в Министерския съвет, а министърът на културата Боил Банов изрази увереност, че проблемът ще бъде решен. \n  ", "date": "2018.08.22", "title": "Премиерът настоява за решение за детския хор на БНР"}
{"url": "https://www.bgonair.bg/world/2018-08-22/bivshiyat-advokat-na-tramp-se-prizna-za-vinoven-osvoboden-e-sreshtu-garantsiya-ot-polovin-milion", "text": "\r\n Майкъл Коен - бившият адвокат на президента Доналд Тръмп, беше освободен срещу гаранция от 500 000 долара. Коен се призна за виновен за нарушаване на правилата за финансиране на политически кампании, банкова измама и неплащане на данъци. Той сключи сделка с федералните власти, по силата на която ще излежи присъда от малко над 5 години. Пред съда Коен призна, че злоупотребите за 4 и половина милиона долара са били извършени \"в координация и по нареждане на кандидат за федерален изборен пост\". По този начин адвокатът индиректно назова името на Доналд Тръмп, чийто дела през последните 10 години движеше Коен.", "date": "2018.08.22", "title": "Бившият адвокат на Тръмп се призна за виновен - освободен е срещу гаранция от половин милион"}
