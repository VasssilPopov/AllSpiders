{"url": "https://www.bgonair.bg/world/2018-04-28/moreto-nastapva-maldivite-i-seyshelite-izchezvat-do-10-godini", "text": "Учени уверяват, че желаещите да посетят някои от най-екзотичните места на планетата, разполагат с не повече от 10 години. Към 2030 г. голяма част от островите в Индийския и Тихия океан ще станат непригодни за живот. До този извод стигнали учени от Хавайския университет и Американския геоложки институт. Промените в морското ниво край Маршаловите острови и изследвания на геоложки особености, накарали учените да заключат, че настъплението на морето към сушата е неизбежно, а заливането на териториите на островни държави с морска вода няма да е единственият проблем през следващото десетилетие. Освен със заливането на архипелази с морска вода, хората ще се сблъскат с остър недостиг на питейна вода, чието количество на островите ще намалее вследствие на глобалното затопляне. При това запасите от сладка вода постепенно ще намалеят, а силният ѝ недостиг ще започне да се усеща още в началото на 30-те години на този век. По мнението на учените същата участ очаква и други големи архипелази като островите Спратли и Хавайските острови, пише  . Снимка: Pixabay.com", "date": "2018.04.28", "title": "Морето настъпва - Малдивите и Сейшелите изчезват до 10 години?"}
{"url": "https://www.bgonair.bg/world/2018-04-28/otstranyavat-mask-ot-rakovodniya-mu-post-v-tesla", "text": "Главният изпълнителен директор на Tesla Илон Мъск може да бъде отстранен от поста си през юни. Тогава акционерите на производителя на електромобили ще гласуват новата политика на компанията, която предвижда назначаването на независим изпълнителен директор, съобщава Bloomberg. Предложението за смяна на Мъск идва от калифорниеца Джинг Цзао, който притежава 12 акции с право на глас. Той смята, че компанията трябва да провежда по-прагматична политика. Идеята му обаче засега среща съпротивата на Съвета на директорите, който дори публикува официално изявление. Въпреки изявлението е напълно възможно акционерите да гласуват за смяната на Мъск. Причината е, че Tesla все още не може да достигне предварително обявения план за производство на 2500 бройки от Model 3 на седмица.  Освен това компанията продължава да трупа огромна загуба. Самият Мъск е начело на Tesla от 2004 г.", "date": "2018.04.28", "title": "Отстраняват Мъск от ръководния му пост в Tesla?"}
{"url": "https://www.bgonair.bg/world/2018-04-28/palestina-poiska-nezavisima-komisiya-da-razsledva-sblasatsite-v-ivitsata-gaza", "text": "Палестинският постоянен представител в ООН Рияд Мансур поиска Израел да се съгласи независима комисия да разследва събитията в Ивицата Газа.  Според палестинското министерство на здравеопазването досега в сблъсъците по границата между Израел и Газа са загинали над 40 палестинци, а около 6000 са пострадали, съобщи БНР. Междувременно израелски изтребители са нанесли удари по шест морски обекта на палестинското движение Хамас близо до крайбрежието на ивицата Газа. Това е станало в отговор на опит да се пробие границата между ивицата и еврейската държава, се казва в изявление на израелската армия, цитирано от ТАСС. ", "date": "2018.04.28", "title": "Палестина поиска независима комисия да разследва сблъсъците в Ивицата Газа"}
{"url": "https://www.bgonair.bg/economy/2018-04-28/horata-nad-55-godini-sa-skritiyat-rezerv-na-pazara-na-truda", "text": "Скритият резерв на пазара на труда са хората над 55 години. Това казаха Детелина Смилкова, вицепрезидент на Висшето училище по застраховане и финанси (ВУЗФ) и Георги Първанов, управляващ директор на \"Ситийм\", в предаването \"Светът е бизнес\" по Bloomberg TV Bulgaria. \"Оказва се, че хората над 55 години са с 10 % по-ангажирани от групата 25-35 години. И тяхната ангажираност стига до 78%. Отделно от това хората над 55 години са много по-добри ментори, имат много по-висока работна етика и култура и са много по-лоялни\", коментира Смилкова. Тя добави, че по света има институти, които се занимават с изследване на пенсионирането. Те са определили кои са подходящите професии за хората над 55 години. Има ги и тези, които не са подходящи.  В САЩ към неподходящите за групата 55+ професии са административните и търговските позиции, в сектора на недвижимите имоти, хотелиерския и туристическия бизнес, както и оператори на машини. Вижте още по темата в  .", "date": "2018.04.28", "title": "Хората над 55 години са скритият резерв на пазара на труда"}
{"url": "https://www.bgonair.bg/bulgaria/2018-04-28/porozhanov-kray-na-mlechnite-produkti-proizvedeni-s-rastitelni-maznini", "text": "\r\n Край на млечните продукти, произведени с растителни мазнини. Това обяви министърът на земеделието и храните Румен Порожанов.  Идеята е преработвателите сами да изберат дали ще произвеждат млечни или имитиращи продукти. Имитиращите ще бъдат в друга група, а потребителите ще знаят какво купуват. На контрол ще бъдат подложени и етерично-маслените продукти. ", "date": "2018.04.28", "title": "Порожанов: Край на млечните продукти, произведени с растителни мазнини!"}
{"url": "https://www.bgonair.bg/reportazhi/2018-04-28/razlichiyata-mezhdu-germaniya-i-sasht-ostavat-i-sled-sreshtata-na-merkel-s-tramp", "text": "\r\n Германия е готова да води двустранни търговски преговори със Съединените щати. Това обяви Ангела Меркел след работната си среща с Доналд Тръмп.  Новината дойде, след като германският канцлер не успя да промени мнението на американския президент по двете основни теми, заради които замина за Вашингтон – ядрената сделка с Иран и новите американски мита върху стоманата и алуминия.  По-рано тази седмица и френският президент Еманюел Макрон се опита да преговаря с Тръмп по тези въпроси - отново без успех.  Очаква се американският президент да наложи нови санкции срещу Техеран още на 12 май. Това ще постави под въпрос подписаното през 2015 година споразумение между Запада и ислямската република.", "date": "2018.04.28", "title": "Различията между Германия и САЩ остават и след срещата на Меркел с Тръмп"}
{"url": "https://www.bgonair.bg/reportazhi/2018-04-28/trima-zaginali-i-400-raneni-pri-novi-sblasatsi-kray-ivitsata-gaza", "text": "\r\n Пети смъртоносен петък на израело-палестинската граница. Трима палестинци загинаха, а други 400 бяха ранени при поредните сблъсъци край Ивицата Газа с израелските сили за сигурност.  Протестното движение започна на 30 март с искане за връщане на изгонените палестинци в родните им земи. Повечето хора протестират на разстояние от граничната бразда. Някои обаче не се колебаят да се приближат и да хвърлят камъни или коктейли \"Молотов\".  Отговорът на израелските военни е под формата на сълзотворен газ, но и на бойни патрони. Средства, определени от ООН като \"непропорционална употреба на сила\".", "date": "2018.04.28", "title": "Трима загинали и 400 ранени при нови сблъсъци край Ивицата Газа "}
{"url": "https://www.bgonair.bg/oporni-hora/2018-04-28/yhyyyy", "text": "  \r\n Имам обeщанието на Борисов законът за горивата да бъде приет, каза Емил Димиров. Очаквам подкрепа от всички партии, без \"Воля\" Този закон по никакъв начин няма да попречи на Марешки, не знам, защо не го харесва. Не е вярно това, че с него ще се монополизира пазара. Зрелищната акция и ареста на кметицата на \"Младост\" беше прекалена, смята той. Има много неща там, които ме смущават. Държаха я 10 часа, когато брояха парите, а защо Иванчева не беше там, когато й претърсваха офиса? Не мисля, че е проблем посещението на Сидеров в Крим. То цяла Европа се изреди там, допълни той", "date": "2018.04.28", "title": "Имам обeщанието на Борисов законът за горивата да бъде приет"}
{"url": "https://www.bgonair.bg/bulgaria/2018-04-28/stoichkov-kam-fenovete-na-tsska-shte-se-vidim-na-5-may-v-sofiya", "text": "\r\n Най-успелият български футболист Христо Стоичков отправи специално обръщение към привържениците на ЦСКА, в което обяви, че ще бъде част от празненствата за 70-годишния юбилей на най-титулувания роден клуб.  На 5 май ЦСКА ще празнува на Националния стадион \"Васил Левски\", а в посланието си Стоичков каза: 70 години на големи успехи! От този клуб са тръгнали най-големите спортисти в историята на България, а и в Европа. Няма такъв клуб като ЦСКА.", "date": "2018.04.28", "title": "Стоичков към феновете на ЦСКА: Ще се видим на 5 май в София"}
{"url": "https://www.bgonair.bg/oporni-hora/2018-04-28/hhhhh", "text": "\r\n   Васил Петров в вавечерието на рождения си ден: Благодарен съм на моята публика! Тя ме кара да продължавам напред! Мечтая да пея на сцената на \"Карнеги хол\". Щастлив съм, че не съм имал труден момент в кариерата. А относно протеста на музикантите от БНР, българският Франк Синатра е категоричен, че е обидно да се работи за толкова малко пари.", "date": "2018.04.28", "title": "Васил Петров: Благодарен съм на моята публика! "}
{"url": "https://www.bgonair.bg/bulgaria/2018-04-28/poradi-remont-vremenno-ogranicheno-dvizhenie-na-chast-ot-am-trakiya", "text": "Временно се ограничава движението в активната и аварийната лента на АМ \"Тракия\" при 38 и 49 км в посока София, поради ремонтни дейности.  Трафикът в двата участъка се извършва в изпреварващата лента на магистралата, съобщиха от Агенция \"Пътна инфраструктура\" и призоваха шофьорите да се движат със съобразена скорост. Гражданите и транспортните фирми могат да получават актуална информация за пътната обстановка от безплатното мобилно приложние LIMA, на api.bg и на телефон 0700 130 20 в АПИ.", "date": "2018.04.28", "title": "Поради ремонт: Временно ограничено движение на част от АМ \"Тракия\""}
{"url": "https://www.bgonair.bg/bulgaria/2018-04-28/nikolay-vasilev-skoro-nyama-da-podadem-dokumenti-za-evrozonata", "text": "\r\n \"Смятам, че ние скоро няма да подадем документи за членство ERM II, защото (на конференцията) нито от една институция (а те много внимателно си подбираха думите) не казаха никакъв срок, никакво намерение, а само се надпреварваха да говорят колко е хубаво да сме в еврозоната, но това не означава, че ще подадем,\" коментира в предаването \"Брюксел 1\" на телевизия BulgariaON AIR бившият вицепремиер Николай Василев. Той беше модератор на коференцията \"България в еврозоната. Икономическа логика срещу митовете\", организирана от лидера на ПЕС Сергей Станишев и депутата от ЕНП Ева Майдел, на която взеха участие премиерът Бойко Борисов и финансовият министър Владислав Горанов.  През седмицата стана ясно, че България ще получи от Европейската централна банка пътна карта, която очертава основните етапи на процеса до присъединяването ѝ към валутния механизъм ERM II, или така наречената чакалня на еврозоната.  \"Словакия нямаше пътна карта, просто я приеха,\" коментира Василев. \"Нас като не искат да ни приемат, няма какво да ни кажат. Защото ние ще питаме: нашият бюджетен излишък по-лош ли е от този на Словакия? Нашата инфлация има ли проблем – не, няма. Нашият дълг няколко пъти по-нисък ли е от германския? Отговорът е да. И тогава какво друго остава?\", коментира още Николай Василев в разговор с Милена Милотинова.  Според бившия вицепремиер въпросът не е в пътната карта, а защо ние все още не подаваме документи за влизането ни в ERM II.", "date": "2018.04.28", "title": "Николай Василев: Скоро няма да подадем документи за еврозоната"}
{"url": "https://www.bgonair.bg/bulgaria/2018-04-28/sabotata-shte-bade-slancheva-na-mesta-zhivakat-shte-udari-30", "text": "Времето днес ще бъде предимно слънчево. В следобедните часове ще се развива купеста облачност, значителна над планините и в планинските райони в Западна и Централна България. Само на отделни места ще превали и прегърми, сочи прогнозата за времето на НИМХ при БАН. Ще духа слаб, в източните райони до умерен вятър от изток-югоизток. Максималните температури ще са от 17-19 градуса по морския бряг и до 30 градуса на места в Дунавската равнина. По Черноморието ще бъде предимно слънчево. Ще духа слаб до умерен вятър от изток-североизток. Максималните температури ще са 16-19°. Температурата на морската вода е 14-17°. Вълнението на морето ще е 2 бала. Над планините ще бъде предимно слънчево. Ще духа до умерен вятър от източната четвърт. Максималната температура на височина 1200 метра ще е около 18°, на 2000 метра – около 11°. Снимка: Pixabay", "date": "2018.04.28", "title": "Съботата ще бъде слънчева, на места живакът ще удари 30°"}
{"url": "https://www.bgonair.bg/bulgaria/2018-04-28/lach-nadezhda-za-bolnata-teodora-da-se-pribere-v-balgariya", "text": "\r\n Тема, която Bulgaria ON AIR следи отблизо. Лъч надежда за болната ни сънародничка, която в търсене на алтернативно лечение за рак в Бразилия, изпадна в ситуация да не може да се прибере обратно в страната. Теодора и съпругът ѝ Александър търсят подкрепа в Бразилия, но за съжаление резултатът не е какъвто очакват. След няколко дни в южноамериканската държава, състоянието на жената се влошава и оттогава тя е на легло - не е в кома и диша самостоятелно, но никоя авиокомпания не иска да превози семейството обратно у нас.  Само часове след като вчера в Новините ON AIR ви разказахме историята на Теодора и Александър, дойде и първата оферта - 55 450 евро за полет с медицинско оборудване и обслужване от Сао Пауло до София през Париж. Вече се събират средства, за да може възможно най-скоро Теодора и съпругът ѝ да се приберат вкъщи. В   близки и приятели на Теодора и Александър също търсят начин да помогнат. Телевизия Bulgaria ON AIR ще продължава да ви информира за развитието на случая.", "date": "2018.04.28", "title": "Лъч надежда за болната Теди да се прибере в България"}
{"url": "https://www.bgonair.bg/bulgaria/2018-04-28/trima-balgari-v-bolnitsa-v-sarbiya-sled-katastrofa", "text": "Tрима туристи от Бургас остават в ортопедията на болницата в сръбския град Чуприя, след като вчера автобусът, в който са пътували заедно с още 16 българи, се преобърна на магистралата край града.  От болницата в града потвърдиха за Bulgaria ON AIR, че останалите пострадали при катастрофата пациенти са били прегледани, но изписани от болницата още вчера.  Те са продължили екскурзията си до Босна и Херцеговина.", "date": "2018.04.28", "title": "Трима българи в болница в Сърбия след катастрофа"}
{"url": "https://www.bgonair.bg/bulgaria/2018-04-28/v-tarnovo-dobrovoltsi-s-razlichni-profesii-se-varnaha-v-kazarmata", "text": "\r\n Седем мъже и шест жени на различна възраст и с различни професии в продължение на месец напуснаха работните си места, а денят им преминаваше както в съществуващата допреди няколко години казарма. Доброволците са част от първия курс по начални военни умения, организиран във Велико Търново. Той е без аналог и включва занятия по строева, физическа и тактическа подготовка.  В края на курса доброволните войници ще положат военна клетва и ще могат да се запишат в резерва на Армията. .", "date": "2018.04.28", "title": "В Търново: Доброволци с различни професии \"се върнаха\" в казармата"}
{"url": "https://www.bgonair.bg/bulgaria/2018-04-28/finansovite-ministri-ot-es-obsazhdat-v-sofiya-golemi-danachni-reformi", "text": "\r\n Втори ден на заседанието на финансовите министри от Европейския съюз в София. Основната тема на срещата ще бъде облагането на печалбите от дигиталните стоки и услуги- една от големите данъчни реформи, които предстоят в Европейския съюз. Тя е изключително важна за мултинационални компании като Google, Amazon и Facebook. По време на заседанието на европейските министри в София, ще бъдат обсъдени възможностите за по-добра събираемост на данъците и промените при корпоративното облагане в ЕС.  По време на първия ден на срешата, европейският комисарят по икономическите въпроси Пиер Московоси заяви, че България ще стане 20-ият член на еврозоната, но не трябва да прибързва по време на процеса по присъединяване.  Вижте какво коментира по темата пред Bulgaria ON AIR бившият вицепремиер Николай Василев.", "date": "2018.04.28", "title": "Финансовите министри от ЕС обсъждат в София големи данъчни реформи"}
{"url": "https://www.bgonair.bg/bulgaria/2018-04-28/bulgaria-on-air-podkrepya-talantite-v-rabotilnitsa-za-reporteri", "text": "\r\n Bulgaria ON AIR подкрепя талантите. В проекта \"Работилница за репортери\" ученици писаха на тема \"Родова памет\".  Големите победили са Теодора Александрова и Ани Павлова от Враца. Репортерът на Новините ON AIR Гергана Венкова връчи три специални награди на победителите - стаж в Новините на телевизия Bulgaria ON AIR.", "date": "2018.04.28", "title": "Bulgaria ON AIR подкрепя талантите в \"Работилница за репортери\" "}
