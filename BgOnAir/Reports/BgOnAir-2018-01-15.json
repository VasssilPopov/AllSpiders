{"url": "https://www.bgonair.bg/bulgaria/2018-01-15/signal-za-bomba-oprazni-predstavitelstvoto-ni-v-bryuksel", "text": "Сигнал за бомба опразни постоянното представителство на България в Европейския съюз, което се намира в Брюксел. Бомбената заплаха е била отправена по телефона. Властите в белгийската столица са били уведомени, а служителите - изведени. Сградата е претърсена, но взривно устройство не е открито. Утре представителството ще възстанови нормалната си дейност още от сутринта. Поредица от фалшиви бомбени заплахи бяха отправени и в София при официалния старт на европредседателството. Два пъти поред заплахи имаше към терминалите на летището, сигнал бе получен и за НДК. По данни на МВР подател е 45-годишен българин, който от години живее в чужбина. Властите работят с партньорските служби за залавянето му.", "date": "2018.01.15", "title": "Сигнал за бомба опразни представителството ни в Брюксел"}
{"url": "https://www.bgonair.bg/economy/2018-01-15/azerbaydzhan-s-interes-kam-gazoprenosnata-mrezha-u-nas", "text": "\r\n \n Азербайджан ще изгражда газопреносна мрежа в България. Президентът нa страната Илхан Алиев е наредил на директора на нефтената компания \"Сокар“ да проучи възможностите за изграждането ѝ. Решението дойде след разговор на четири очи между Илхан Алиев и премиера Бойко Борисов, който е на официално посещение в Баку. Борисов подчерта, че към момента в България има изградена такава система едва на 3%, докато в Азербайджан системата за пренос на синьо гориво за домакинствата е изградена на 95%.  Премиерът посочи, че ако това се случи, то България ще се снабдява с евтин газ от Азербайджан, а от друга страна ще бъде намален проблемът със замърсяването на въздуха А утре Бойко Борисов и Илхан Алиев ще открият директната самолетна линия Баку - София.", "date": "2018.01.15", "title": "Азербайджан с интерес към газопреносната мрежа у нас"}
{"url": "https://www.bgonair.bg/economy/2018-01-15/airbus-otnese-boeing-v-prodazhbata-na-samoleti-za-2017-g", "text": "Силни продажби в края на 2017 г. помогнаха на Airbus да изпревари доскорошното водачество на Boeing по продажби на самолети. Така европейската компания за пета поредна година завърши на първо място по сключени сделки. В съобщение от Airbus заявиха, че поръчките на компанията, включително с тези, които са били отменени, възлизат на 1109 самолета. Това е увеличение с 52% през 2017 г. През изминалите 12 месеца нетните поръчки на Boeing са били за 912 летателни апарата. От европейската компания съобщиха също, че са осъществили целите си от 700 произведени самолета за миналата година, осъществявайки 718. Това е ръст от 4% в сравнение с 2016 г. Според главния оперативен директор на компанията Фабрис Брежие през 2018 г. готовата продукция може да достигне до 800 бройки. Въпреки това американският производител остава най-големият на пазара за шеста поредна година с изпълнени поръчки за 763 летателни апарата. Според Брежие рекордните поръчки за над 7000 самолета, които трябва да бъдат изпълнени, ще позволят на Airbus да изпревари Boeing и в тази категория до 2020 г. Четете повече по темата в  Снимка: Pixabay.com", "date": "2018.01.15", "title": "Airbus отнесе Boeing в продажбата на самолети за 2017 г."}
{"url": "https://www.bgonair.bg/denqt-on-air/2018-01-15/vavezhdaneto-na-evroto-nyamalo-da-povliyae-na-dzhoba-na-balgarina", "text": "\r\n България вече обяви, че тръгва по пътя на еврото. Ще кандидатстваме за чакалнята за еврозоната до средата на 2018 г.  С присъединяването си към Европейския съюз през 2007 г. страната ни пое и ангажимента да въведе валутата. \"Обикновеният човек почти няма да усети разлика. Дори напротив, той ще види единствено позитиви от еврозоната. Хората, които твърдят, че не е добре да бързаме, вероятно биха казали същото и за НАТО преди около 20 години. През 2005 г. така се говореше и за влизането ни в Европейския съюз\", коментира в студиото на   бившият министър на икономиката Николай Василев. Пред   той бе категоричен, че валутният борд в България е отличен пример, достоен дори за учебниците по икономическа история, за един от най-успешните и най-драматично променилите една държава валутни бордове в света.  В чакалнята се чака задължително 2 години, през които финансовите ни параметри ще се следят под лупа. Контролът продължава и след това като минимумът е година, а може да продължи и десет. \"През 90-те години страната ни представляваше една съвсем различна държава, но за кратък период от време всичко си дойде на мястото. Вече 20 години имаме ниска инфлация и абсолютно предвидим валутен курс\", посочи още бившият министър на иконимиката. \"Голяма част от хората, коментирайки влизането ни в еврозоната, обръщат внимание само на най-маловажния проблем, а именно какво ще се случи с цените. Истината е, че с тях няма да се случи абсолютно нищо и повечето граждани дори няма да забележат някаква промяна\", уточни още Николай Василев в студиото на Владимир Сиркаров.", "date": "2018.01.15", "title": "Въвеждането на еврото нямало да повлияе на джоба на българина"}
{"url": "https://www.bgonair.bg/bulgaria/2018-01-15/karayte-vnimatelno-navsyakade-ima-snegovalezhi", "text": "Заради лошото време и падналия сняг, над 900 машини обработват настилките по републиканските пътища.  Напълно затворени са проходите \"Троянски\", \"Котленски\", \"Петрохан\" и \"Шипка\". Забранено за моторни превозни средства над 3,5 тона е преминаването през проходите \"Дюлински\" и \"Пампорово\".  Ограничено е движението на товарни автомобили над 10 тона през \"Вратник\" и \"Твърдишки проход\". Шофьорите трябва да карат внимателно и с по-ниска скорост при зимни условия, а снеговалеж има в почти цялата страна. ", "date": "2018.01.15", "title": "Карайте внимателно – навсякъде има снеговалежи!"}
{"url": "https://www.bgonair.bg/bulgaria/2018-01-15/otlozhiha-za-mart-deloto-sreshtu-dyankov-traykov-i-prokopiev", "text": "За 8 март насрочиха първото разпоредително заседание по гръмкия процес срещу двамата бивши министри Трайчо Трайков и Симеон Дянков, както и издателя Иво Прокопиев.  Причината за фалстарта е, че адвoĸaтът нa Пpoĸoпиeв нe ce яви в съда, тъй ĸaтo нe e в cтpaнaтa.  Дpyг oт пoдcъдимитe пъĸ дeпoзиpaл мoлбa зa oтлaгaнe зapaди нecпaзвaнe cpoĸa зa вpъчвaнe нa документи по делото.  Трайков, Дянков и Прокопиев са обвинени зa пpoдaжбaтa нa дъpжaвния дял нa EVN пpeз 2011 г.  Ocнoвнoтo oбвинeниe e зa бeзcтoпaнcтвeнocт в ocoбeнo гoлeми paзмepи. Според прокуратурата нанесената щета е в размер на 21 млн. ", "date": "2018.01.15", "title": "Отложиха за март делото срещу Дянков, Трайков и Прокопиев"}
{"url": "https://www.bgonair.bg/bulgaria/2018-01-15/bezplaten-gradski-transport-v-sofiya-ako-vazduhat-e-neponosim", "text": "В дните, в които въздухът в София е чувствително замърсен, градският транспорт ще бъде безплатен. Това обяви председателят на Комисията по екология към Столичната община Лорита Радева.  Ако фините прахови частици са между 100 и 150 микрограма oбщината ще пуска така наречения \"зелен билет\", който ще важи през целия ден за цялата градска мрежа и ще струва един лев.  В тези дни цените за паркиране в \"Синята зона\" ще са двойни. Това са част от мерките, които общината ще предприеме, за да намали вредните емисии във въздуха. Те трябва да бъдат обсъдени и приети утре от Комисията по екология.  На проведената този следобед дискусия с граждани по темата, представителите на \"Подкрепа за \"Красна поляна\" останаха недоволни от отношението на общинарите. Според тях в рамките на тази година общината няма да направи нищо за подобряване на качеството на въздуха в кварталите, където живеят големи групи роми.  През зимата те се отопляват освен на дърва, така и чрез изгаряне на дрехи и автомобилни гуми, а това прави въздуха непоносим.", "date": "2018.01.15", "title": "Безплатен градски транспорт в София, ако въздухът е непоносим"}
{"url": "https://www.bgonair.bg/denqt-on-air/2018-01-15/siderov-konservatizmat-v-emantsipirashta-se-evropa-se-zasilva", "text": "\r\n Българското европредседателство през първите 6 месеца на годината ще бъде в полезрението както на общественото, така и на медийното пространство. Но как ще се повлияе от всичко това скептицизмът към евроидеята?  \"Евроскептицизмът не се е променил, тъй като има много неща, които трябва да се оправят в Съюза. Едни от темите, които трябва да се обсъдят през европредседателство ни, са мигрантският поток и в каква Европа искаме да живеем. Като домакини ние нямаме право да пледираме за неща, които пряко ни касаят. Но може да задаваме дневния ред\", посочи лидерът на \"Атака\" и част от \"Обединени патриоти\" - Волен Сидеров.   Той отбеляза, че редица държави, които подкрепяли до скоро мигрантския поток и заселването в Европа от всеки, който поиска, вече са сменили посоката си. Все повече гласност набират идеите, които навремето проповядвах, уточни политикът в студиото на \"Денят ON AIR\".  \"Европа се еманципира от тоталната зависимост от политика на Вашингтон. Тя трябва да има свой път на развитие, който да обхваща европейските държави. Консервативните партии започват да заемат все по-голямо място в политическото пространство. Задача на евролидерите е различните култури да се сработят\", подчерта Сидеров. Относно слуховете, че стабилността на коалицията между \"Обединени патриоти\" и ГЕРБ се клати, лидерът на \"Атака\" обясни, че информацията погрешно се разпространява от ДПС.  \"Управлението в България с участието на \"Обединени патриоти\" не е по-различно от това в други европейски държави. Не е против Европа. Коалицията с нас води до стабилност. Засега няма знаци, че след европредседателството ще се разпадне. Либералният алианс в Европа търпи щети и отстъпва пред консервативната идеология\", категоричен бе гостът на Bulgaria ON AIR.  Попитан за вота на недоверие, който БСП предстои да внесе, Волен Сидеров заяви, че гласуването няма да бъде успешно, тъй като по-голямата част от българите знаят, че в момента по-добра алтернатива на ГЕРБ няма.  \"Хубаво е да се замислим защо сме във властта. Неуспехът на вота не бива да бъде посрещан като победа, а като причина да се замислим какво може да се подобри. Трябва да впрегнем интелектуалния си потенциал, за да се преориентираме като държава, която изнася продукт с принадена стойност, а не да изнасяме само суровини\", изтъкна патриотът. В този ред на мисли Сидеров добави, че висококвалифицираният човек трябва да бъде добре заплатен, тъй като корупцията в една страна е тясно свързана със стандарта на живот. Независимо от антикорупционния закон, качественото му изпълнение зависи винаги от хората, поясни той.  За финал на разговора лидерът на \"Атака\" сподели, че планира нов политически проект, представляващ по-широко гражданско движение, което да разпространи идеите на консерватизма.", "date": "2018.01.15", "title": "Сидеров: Консерватизмът в еманципираща се Европа се засилва"}
{"url": "https://www.bgonair.bg/world/2018-01-15/ekolozi-potanaliyat-petrolen-tanker-obricha-zhivotnite-na-smart", "text": "Потъналият петролен танкер край бреговете на Китай сериозно застрашава живота в морето. За това алармират еколози.  Петролният разлив се е разпрострял на 100 квадратни километра. Той превозваше 136 000 тона кондензиран петрол на борда, който обрича на смърт морските животни.  Според еколози това е най-големият единичен разлив на петролен кондензат в историята. Танкерът потъна след като повече от седмица гореше.  Вчера на борда му избухна взрив, а пламъците се извисяваха високо в небето. Телата на само трима от 32-мата души екипаж бяха открити.", "date": "2018.01.15", "title": "Еколози: Потъналият танкер обрича животните на смърт!"}
{"url": "https://www.bgonair.bg/world/2018-01-15/manekeni-obviniha-izvestni-fotografi-v-seksualen-tormoz", "text": "Обвинения в сексуални посегателства дойдоха от мъже манекени. Моделите на известните фотографи Брус Уебър и Марио Тестино се оплакаха, че са били подложени на блудства, сексуален тормоз и излишна голота.  Адвокатите и на двамата фотографи обаче отричат обвиненията и изтъкват, че са крайно шокирани.  През декември миналата година млад манекен заведе дело срещу Брус Уебър в Ню Йорк, обвинявайки го в сексуален тормоз.", "date": "2018.01.15", "title": "Манекени обвиниха известни фотографи в сексуален тормоз"}
{"url": "https://www.bgonair.bg/world/2018-01-15/pozhar-pogalna-plavashto-kazino-igrachite-skochili-ot-borda", "text": "Пожар погълна казино-лодка край бреговете на Флорида. Пламъците се разпространили светкавично и принудили намиращите се 50 души на борда да скочат в студените води.  Няма жертви или сериозно пострадали. Най-малко 15 души са били отведени в болница за преглед. Изясняват се причините за пожара.", "date": "2018.01.15", "title": "Пожар погълна плаващо казино - играчите скочили от борда"}
{"url": "https://www.bgonair.bg/world/2018-01-15/izteglyat-ot-pazara-opasnite-bebeshki-hrani-zasegnali-83-strani", "text": "Френската компания \"Лакталис“ ще изтегли опасните бебешки млека от 83 страни, а всички засегнати от заразата със салмонела ще получат обезщетение. Това заяви президентът на компанията Еманюел Бение, след като стана обект на остри крикити заради продължителното си мълчание по отношение на скандала. До момента 37 бебета във Франция са били заразени с болестта, 18 от тях са в болница. Салмонела е открита и у бебе в Испания. Има подозрения за подобен случай и в Гърция.", "date": "2018.01.15", "title": "Изтеглят от пазара опасните бебешки храни, засегнали 83 страни"}
{"url": "https://www.bgonair.bg/world/2018-01-15/katrin-denyov-se-izvini-na-zhertvite-na-seskualen-tormoz", "text": "Катрин Деньов се извини официално на жертвите на сексуално насилие. По-рано легендарната френска актриса подписа писмо в подкрепа на свободата на мъжете да флиртуват. Тя обаче подчерта, че извинението ѝ е отправено само към тези, които са били засегнати от публикацията. Писмото, подписано от 100 жени, се опълчи срещу потокът от обвинения в сексуално посегателство и се обяви в подкрепа на настойчивия мъжки флирт.", "date": "2018.01.15", "title": "Катрин Деньов се извини на жертвите на сексуален тормоз"}
{"url": "https://www.bgonair.bg/world/2018-01-15/makedoniya-ratifitsira-dogovora-za-dobrosasedstvo-s-balgariya", "text": "Македония ратифицира договора за добросъседство и приятелство с България.  Датата не е избрана случайно. На днешния ден през 1992 г. България първа в света призна независимостта на Република Македония.  От Външното министерство приветстваха решението на депутатите в Скопие. В официално съобщение ведомството посочи, че с този акт се потвърждава волята за изграждане на добросъседски отношения, които са важен елемент от европейската перспектива на всички държави от Западните Балкани.", "date": "2018.01.15", "title": "Македония ратифицира договора за добросъседство с България"}
{"url": "https://www.bgonair.bg/bulgaria/2018-01-15/rumanski-tir-udari-mikrobus-kray-polski-trambesh", "text": "Румънски ТИР и микробус се удариха на пътя Русе - Велико Търново край Полски Тръмбеш тази сутрин. За щастие няма пострадали.  Причината за сблъсъка вероятно е непочистеният участък от пътя. Шофьорът не успял да спре навреме и се ударил в движещия се пред него бус – също с румънска регистрация. Камионът превозвал портокали, които при инцидента се разпилели на пътя.", "date": "2018.01.15", "title": "Румънски ТИР удари микробус край Полски Тръмбеш"}
{"url": "https://www.bgonair.bg/world/2018-01-15/v-holivud-i-ne-kato-na-kino-kola-se-vryaza-vav-vtoriya-etazh-na-sgradaa", "text": "\r\n Необикновена катастрофа - автомобил се вряза във втория етаж на стоматологична клиника в калифорнийския град Санта Ана. Колата се е движила с висока скорост, когато се е блъснала в мантинелата и буквално е излетяла от платното. Двамата пътници са без сериозни наранявания. Шофьорът на автомобила призна, че е употребил наркотици.  ", "date": "2018.01.15", "title": "Като на кино: Кола се вряза във втория етаж на сграда в Калифорния"}
{"url": "https://www.bgonair.bg/world/2018-01-15/zabarkaha-tramp-s-pornoaktrisi-kupuval-im-malchanieto", "text": "\r\n Пореден сексскандал около Доналд Тръмп. Американски медии твърдят, че Тръмп се е опитвал месец преди предизборната си кампания да купи мълчанието на порноактриси за сексуалните контакти, които е имал с тях. Според американските медии порноактрисата Стефани Клифърд, известна с псевдонима Сторми Даниел, е имала сексуален контакт с американския президент през 2006 г., въпреки, че тогава той вече е женен за Мелания Тръмп. В публикацията си \"Уол Стрийт Джърнъл\" заяви, че адвокатът на Доналд Тръмп е предложил на Клифърд 130 хиляди долара, за да осигури мълчанието ѝ. Екипът на държавния глава отрече подобно плащане.  Историята, обаче, не свършва до тук – колежка на Клифърд от филмите за възрастни, Алана Евънс, заяви в интервю, че не само е била наясно с аферата между приятелката ѝ и Доналд Тръмп, но е била поканена да участва в сексуалните им срещи – оферта, която според собствените ѝ думи е отказала. Това не е първият път, в който американският президент се забърква в сексскандал. По време на предизборната му кампания, излезе наяве запис, в който той адресира редица неуместни коментари по адрес на жените, които среща: \"Ще хапна един ментов бонбон, за всеки случай, ако започна да я целувам. Такива красиви жени автоматично ме привличат. Просто започвам да ги целувам. Като магнит, изобщо не чакам. А когато си звезда, те просто ти позволяват да го правиш. Каквото си поискаш\", бяха противоречивите думи на американския президент. А по-рано друга порноактриса, Джесика Дрейк, обвини Доналд Тръмп в сексуално посегателство, като заяви, че президентът я е целунал насила. Дали тези обвинения са истина обаче, все още не е ясно.", "date": "2018.01.15", "title": "Забъркаха Тръмп с порноактриси – купувал им мълчанието!"}
{"url": "https://www.bgonair.bg/bulgaria/2018-01-15/deloto-za-hitrino-zapochva-na-skameykata-syadat-dvamata-mashinisti", "text": "Шуменският окръжен съд започва делото за трагедията в Хитрино.  При експлозията, причинена от дерейлирала композиция с цистерни с газ през декември 2016 г. загинаха 7 души, а 29 бяха ранени. 13 месеца по-късно на подсъдимата скамейка ще бъдат изправени двамата машинисти, които, според прокуратурата, са виновни за трагедията. По време на делото много от пострадалите жители на Хитрино ще потърсят и обезщетение за нанесените щети и преживяния ужас. Снимка: Олег Попов, Bulgaria ON AIR.   ", "date": "2018.01.15", "title": "Делото за Хитрино започва, на скамейката сядат двамата машинисти"}
{"url": "https://www.bgonair.bg/bulgaria/2018-01-15/obshtinskite-bolnitsi-na-23-grada-izlizat-na-protest", "text": "Лекари и сестри от общинските болници в 23 града ще излязат на протест днес. Те ще прекратят работа за 1 час между 12 и 13 часа заради липсата на адекватни мерки за спасяване на общинското здравеопазване, съобщиха от Сдружението на общинските болници в България. Протестиращите настояват да получат от националния бюджет целева субсидия от 30 млн. лева за \"оздравяване\" на общинските здравни заведения извън областните градове, както и да им бъдат изплатени надлимитните дейности за последните две и половина години.    ", "date": "2018.01.15", "title": "Общинските болници на 23 града излизат на протест "}
{"url": "https://www.bgonair.bg/bulgaria/2018-01-15/prokuraturata-proveryava-nso-i-direktora-za-zloupotrebi", "text": "Военната прокуратура проверява Националната служба за охрана и директора ѝ Ангел Антонов. В Президентството са постъпили няколко сигнала от негови служители, в които се говори за злоупотреби.  От НСО и прокуратурата отказаха коментар. Проверката е образувана в края на миналата година и ще продължи три месеца.  След края ѝ наблюдаващият прокурор ще има още месец, за да се произнесе дали са открити нарушения и има ли данни за престъпления.  ", "date": "2018.01.15", "title": "Прокуратурата проверява НСО и директора ѝ за злоупотреби"}
{"url": "https://www.bgonair.bg/bulgaria/2018-01-15/osadiha-maychin-dom-da-plati-oshte-130-hil-lv-zaradi-padnaliya-asansyor", "text": "Поредна жертва на пропадналия преди 7 години асансьор в \"Майчин дом\" осъди болницата за обезщетение. Софийският градски съд присъди 130 000 лв. на жена, която през март 2010 г., бременна в осмия месец с близнаци, е в асансьорната кабина, която пада. Жената си счупва крака, претърпява три операции и месец е в инвалидна количка. Близнаците, чакани 7 години, се раждат преждевременно. При инцидента пострадаха общо 8 души, 6 от които жени в напреднала бременност. Три от тях успяха да осъдят родилния дом и получиха обезщетения в размер между 60 и 80 хил. лева.", "date": "2018.01.15", "title": "Осъдиха \"Майчин дом\" да плати още 130 хил. лв. заради падналия асансьор"}
{"url": "https://www.bgonair.bg/bulgaria/2018-01-15/obshtinski-bolnitsi-ot-tsyalata-strana-izlyazoha-na-protest", "text": "\r\n Лекари и медицински сестри от 22 общински болници от цялата страна излязоха на протест. Това са лечебни заведения, които са извън големите областни градове и които на практика са във фалит. Медицинският персонал в някои от болниците вече се върнаха при пациентите. Такъв е случаят в болницата в Ботевград, където лечебното заведение е в ликвидност. Парите, които болницата получава са колкото тези, които дължи. Според управителя на общинската болница в Ботевград д-р Красимир Кушев обаче, заведението навлиза в спирала. Той подчерта, че трябва да се увеличат пътеките, които не са променяни от 2006-та година до сега или лечебните заведения да получат друга помощ. В много от болниците персоналът напуска, което се явява друг проблем. За да съществува едно заведение, то трябва да има определен брой кадри. Медицинският персонал в общинската болница в Ботевград няма да излиза да протестира повече, но положението в лечебните заведения в страната е различно. ", "date": "2018.01.15", "title": "Общински болници от цялата страна излязоха на протест"}
{"url": "https://www.bgonair.bg/reportazhi/2018-01-15/ekip-na-bulgaria-on-air-na-noshtno-dezhurstvo-s-politsaite-ot-vidin", "text": "\r\n Полицейски протести, обещани увелечения на заплатите... Сигурен ли е сектор \"Сигурност\"? Екип на Bulgaria ON AIR беше на нощно дежурство с полицаите от най-бедния район в Европа - Видин. Над 20 години, преминал през различни нива в системата на МВР, комисар Петър Петров сега е началник на \"Охранителна полиция\" към дирекцията във Видин. 15 минути преди 20 часа, когато започва нощното дежурство, е време за набелязване на целите за вечерта. Време е екипите да тръгнат. Тази вечер в екипа на комисар Петър Петров са младши инспектор Мартин Йорданов и новото попълнение в полиция във Видин - младши инспектор Светослава Йонова. Макар и само от година и половина, \"нежната полиция\" по нищо не отстъпва на колегите си. Макар и току-що запачнала нощната смяна, предизвикателства на нощта започват. Малко след началото на смяната екипът вече работи по първия си случай. Въпреки че комисар Петър Петров и младши инспектор Мартин Йорданов имат зад гърба си над 20 години служба в системата на МВР, разказват, че всеки ден за тях е предизвикателство. Обичат това, което правят и вярват, че да бъдеш полицай не е просто работа.", "date": "2018.01.15", "title": "Екип на Bulgaria ON AIR на нощно дежурство с полицаите от Видин"}
{"url": "https://www.bgonair.bg/bulgaria/2018-01-15/tol-sistemata-v-balgariya-tragva-do-19-mesetsa", "text": "\r\n До 19 месеца тол системата в България трябва да бъде факт. Днес в Министерството на регионалното развитите беше подписан договорът между фирмата изпълнител и Агенция \"Пътна инфраструктура\".  Все още не е ясно кои части от републиканската пътна мрежа ще влизат в обхвата на платеното преминаване. Стойността на договора за изграждането на системата е над 150 милиона лева. АМ Струма ще е първата новопостроена магистрала в България, която ще се самоиздържа. Въпреки че към момента една от най-трудните за изграждане пътни отсечки в България е факт само на хартия, вече е ясно, че пътят до Гърция със сигурност ще влезе в обхвата на тол системата. Държавата залага приходи от 1 млрд. лева в първата година след изграждането на системата. За сравнение постъпленията от винетките през 2017 година е малко над 350 млн. лева, за 2016 парите влезли в държавната хазна от винетки са с 25 хил. по-малко.  Колко ще плащаме за тол системата все още не е ясно. За кои пътища ще се плаща - също. Тези финансови измерения ще бъдат ясни в следващите 7 месеца. Винетката за леките автомобили ще стане електронна.", "date": "2018.01.15", "title": "Тол системата в България тръгва до 19 месеца"}
{"url": "https://www.bgonair.bg/bulgaria/2018-01-15/nameriha-se-pari-za-obshtinskite-bolnitsi-mz-otpusna-blizo-30-mln-leva", "text": "\r\n Здравното министерство отпусна близо 30 млн. лева на общинските болници. Това се случи час преди започналите днес по обед протести в лечебните заведения в страната.  Става дума за болници в по-отдалечените райони, извън големите, областни градове, които са пред или във фалит заради забавени заплати, недостиг на лекарства и лоши условия на труд. В момента близо 100-те общински болници в страната са с просрочени задължения за близо 50 млн. лева, някои от тях са пред закриване или преобразуване в здравни центрове.  Днес протестиращи лекари призоваха болниците да запазят дейността си, защото обслужват райони предимно с възрастни хора, социално слаби или малцинствени групи. Един от основните проблеми в общинските болници е намаляващият медицински персонал. И в Белоградчик медици и пациенти от общинската болница настояха лечебното заведение да не затваря врати, защото обслужва 4 общини. Ако бъде закрита хората ще трябва да се лекуват в болници, които се намират най-малко на 50 км от града.", "date": "2018.01.15", "title": "Пари за общинските болници: МЗ отпусна близо 30 млн. лв."}
{"url": "https://www.bgonair.bg/world/2018-01-15/prodalzhavat-protestite-v-tunis", "text": "Стотици хора протестираха в Тунис навръх седмата годишнина от падането от власт на авторитарния режим на президента Абидин бен Али. Общественото недоволство в страната през последните седмици е особено изострено, след масовите демонстрации с искане за преразглеждане на бюджета, предвиждащ мерки за строги икономии. Протестиращите искат и по-ефикасна борба срещу корупцията. По един от столичните булеварди имаше внушително полицейско присъствие. Издигнати бяха барикади. В един от кварталите на столицата полицията използва сълзотворен газ, за да разпръсне десетки младежи, които хвърляха камъни.", "date": "2018.01.15", "title": "Продължават протестите в Тунис"}
{"url": "https://www.bgonair.bg/world/2018-01-15/vtora-sedmitsa-na-stachki-v-gartsiya", "text": "\r\n Вълна от стачки блокират Гърция и през новата седмица. Протестите идват на фона на очакваното гласуване в гръцкия парламент днес на пакет от закони във връзка с мерките за икономии, наложени от международните кредитори на страната. Депутатите трябва да решат дали ще ограничат правото на стачки и дали ще разрешат продажбата на жилищата на длъжници, закъсняващи с вноските по ипотеките си. Профсъюзите възнегодуваха и днес се очаква на протест да излязат служителите в метрото, шофьорите на автобуси и тролейбуси, ватманите. Освен това стачкуват и авиационните диспечери. В петък в Гърция вече стачкуваха служителите в обществения транспорт, моряците и лекарите.", "date": "2018.01.15", "title": "Втора седмица на стачки в Гърция"}
{"url": "https://www.bgonair.bg/world/2018-01-15/35-dushi-zaginaha-pri-samoubiystven-atentat-v-bagdad", "text": "Най-малко 35 души загинаха, а други 90 бяха ранени при двойния самоубийствен атентат в центъра на Багдад. Две камикадзета се взривиха на площад в центъра на иракската столица в пиков час тази сутрин. Все още никой не е поел отговорност за нападението. Преди почти година-през февруари мощен взрив, причинен от кола бомба в Южен Багдад отне живота на десетки хора. Тогава отговорност за атаката пое \"Ислямска държава\".", "date": "2018.01.15", "title": "35 души загинаха при самоубийствен атентат в Багдад"}
{"url": "https://www.bgonair.bg/world/2018-01-15/desetki-raneni-sled-srutvane-na-vav-fondovata-borsa-v-dzhakarta", "text": "Най-малко 72 души са ранени след пропадането на втория етаж на фондовата борса в Джакарта. Властите в индонезийската столица заявиха, че не става дума за атентат. Сградата е била евакуирана своевременно. Очевидци разказаха, че преди купчината от бетонни отломки да се изсипе във фоайето, се усетило леко разтърсване. Самата борса е прекратила работа за няколко часа. Това обаче не се е отразило на търговията, тъй като електронната система за продажби не била засегната.", "date": "2018.01.15", "title": "Десетки ранени след срутване на фондовата борса в Джакарта"}
{"url": "https://www.bgonair.bg/bulgaria/2018-01-15/kola-izletya-ot-5-metrov-most-v-rekata-kray-strazhitsa", "text": "Кола падна от 5-метров мост в реката край Стражица. Пътуващите в нея мъж и жена на около 60 години се отървали само с леки наранявания. Шофьорът изтървал управлението на автомобила на заснежен участък и не успял да вземе завоя. Колата скъсала мантинелата и полетяла през парапета на каменния мост . Жената е откарана в болницата, където ѝ е оказана медицинска помощ, а мъжът е отказал да бъде прегледан.", "date": "2018.01.15", "title": "Кола излетя от 5-метров мост в реката край Стражица"}
{"url": "https://www.bgonair.bg/world/2018-01-15/kasapnitsa-v-perm-12-uchenitsi-i-edin-uchitel-sa-raneni-sled-boy-s-nozhove", "text": "Най-малко 12 ученици и един учител са ранени в руския град Перм, след като скандал между двама тийнейджъри е прерастнал в бой с ножове. Двама от пострадалите са в тежко състояние с порезни рани по врата. Властите са започнали разследване - уточнява се дали двамата нападатели са били под влиянието на наркотици или алкохол. Според местни медии, причината за свадата са били обиди, разменени в социалните мрежи.", "date": "2018.01.15", "title": "Касапница в Перм: 12 ученици и един учител са ранени след бой с ножове"}
{"url": "https://www.bgonair.bg/reportazhi/2018-01-15/yaponskiyat-premier-za-parvi-pat-u-nas-koy-e-shindzo-abe", "text": "\r\n \n Президентът Румен Радев се срещна с японския премиер Шиндзо Абе. Двамата са обсъдили развитието на двустранните отношения в областта на инвестициите, търговията и развитието на научния обмен.  Двете страни са потвърдили позицията си - поддържането на международния ред, основан върху демокрацията, свободата и върховенството на закона е от ключово значение. И още - Япония възнамерява да увеличи броя на стипендиите, които ще бъдат отпускани по линия на научния обмен. Но кой е Шиндзо Абе? Той започва да пише история още в началото на кариерата си като премиер. Поемайки поста през 2006 г. той става най-младият министър-председател в историята на следвоенна Япония. А днес Шиндзо е един от най-дълго управляващите премиери.  ", "date": "2018.01.15", "title": "Японският премиер за първи път у нас. Кой е Шиндзо Абе?"}
{"url": "https://www.bgonair.bg/sutreshen-blok/2018-01-15/taynata-na-latino-tantsite-e-v-hansha-no-i-strastta", "text": "\r\n Анжела Ангелова, която се занимава с латино танци, смята, че за тях и по-специално за салсата, най-важното нещо е страстта и човек да почувства танца. \"Започнах с народни танци, след което в залата където преподавах имаше латино танци и като видях латино ритмите се запалих\", сподели Ангелова в ефира на  .   Тя сподели още, че след това се е запознала с Алфредо Торес, който я е поканил да участва в клип. \"Далеч сме от кубинците, но не сме толкова различни, защото българите също имаме чувства и страст, за да танцуваме салса\", подчерта Анжела Ангелова в студиото на ", "date": "2018.01.15", "title": "Тайната на латино танците е в ханша, но и страстта"}
{"url": "https://www.bgonair.bg/bulgaria/2018-01-15/zhalt-kod-za-valezhi-ot-snyag-e-obyaven-v-15-oblasti-ot-zapadna-balgariya", "text": "Жълт код за валежи от сняг е обявен в 15 области от Западна България, съобщават от НИМХ при БАН. Очаква се да се образува снежна покривка от 5 до 10 см.  При тази степен на опасност хората трябва да бъда внимателни за сняг и лед на пътя. ", "date": "2018.01.15", "title": "Жълт код за валежи от сняг е обявен в 15 области от Западна България"}
{"url": "https://www.bgonair.bg/bulgaria/2018-01-15/mokri-zasnezheni-no-i-obraboteni-sa-patishtata-v-stranata", "text": "Пътните настилки в страната са предимно мокри, а на места заснежени, заледени и обработени. Затворени са проходите \"Върбишки\" и \"Златишки\". Магистралите са отворени за движение, което се осъществява без ограничение, съобщават от Агенция \"Пътна инфраструктура\".  След полунощ беше възстановено и движението по магистрала \"Хемус\", където по-рано движението се осъществяваше в едната лента, заради самозапалил се ТИР. Камионът е превозвал цветя, а се е запалил в движение преди тунел \"Витиня\". При инцидента няма пострадали. В София, 61 машини обработват улиците, а градският транспорт се движи по разписание.", "date": "2018.01.15", "title": "Мокри, заснежени, но и обработени са пътищата в страната"}
{"url": "https://www.bgonair.bg/sutreshen-blok/2018-01-15/snyag-i-stud-dnes-utre-slantseto-si-propravya-pat-no-ne-za-dalgo", "text": "\r\n Студеното зимно време ще остане днес над по-голямата част от страната, но от утре започва затопляне. Това съобщи в  синоптикът Симеон Матев. Добрата новина за онези, които не са почитатели на ниските температури обаче е краткотрайна, защото в края на тази седмица и в началото на другата, зимата, каквато я виждаме сега, се завръща. \"В момента сме под влиянието на циклона \"Борхър\", друг по-малък, средиземноморски, а циклонът \"Еви\" господства над Европа\", информира гостът на  , с което обясни причината за температурните амплитуди, които наблюдаваме.  Матев отбеляза, че тази сутрин на места в Североизточна България са измерени градуси от -10, но днес ще бъде най-студеното начало на деня от предстоящата седмица. \"Днес в по-голямата част от страната ще продължи да вали сняг, като най-силно се очаква в Северозападна България. Нека шофьорите бъдат внимателни с тънката снежна покривка, особено в нощта на вторник срещу сряда, когато ще се заоблачи заради валежите едновременно от дъжд и сняг, което ще донесе предпоставка за поледици\", обясни синоптикът. Симеон Матев продължи, че още утре снеговалежите в ранните часове ще спрат, облаците ще се изчистят и слънцето ще си проправи път.  Градусите в Южна България ще бъдат около 7-8, но в Дунавската равнина ще се запази по-студено време. В неделя зимната обстановка се завръща, като ще стартира първо с дъжд, а в понеделник започват и снеговалежите. Температурите ще придобият своите зимни стойности.  ", "date": "2018.01.15", "title": "Сняг и студ днес, утре слънцето си проправя път... Но не за дълго"}
{"url": "https://www.bgonair.bg/sutreshen-blok/2018-01-15/tsirkovite-artisti-nastoyavat-deputatite-da-ne-polzvat-dumata-tsirk", "text": "\r\n Някои от най-известните български циркови артисти написаха открито писмо до народните представители и медиите, в което настояват да се спре използването на тяхното изкуство, като символ на нещо нечестно, хаотично или унизително. Те  държат депутатите да не сравняват действията си с цирка.  \"Направи ми впечатление, че в предавания по телевизията депутати използват думата \"цирк\", продължават да обиждат цирка\", сподели Иван Владимиров от \"Цирк дьо Солей\" пред  . Той подчерта, че не може едно изкуство да обиждаш по този начин, като се използва за определение на нещо нечестно и лошо. Според академик Александър Балкански, директор на цирк \"Балкански\", партиите у нас са много далеч от цирковото изкуство, за да се сравняват с него. \"Самият Христо Мутафчиев е възмутен, защото те казват не само \"цирк\", но и \"театър\" и ние написахме едно протестно писмо. Това обаче беше глас в пустиня\", сподели академик Балкански в  . Според него това се случва, защото изкуството не е приоритет в държавата ни днес. Иван Владимиров допълни още, че разбира, че няма как да се превъзпита масата, но се надява поне малка част от депутатите и журналистите да се замислят и да спрат да използват думата \"цирк\".", "date": "2018.01.15", "title": "Цирковите артисти настояват депутатите да не ползват думата \"цирк\""}
{"url": "https://www.bgonair.bg/sutreshen-blok/2018-01-15/ranno-detsko-razvitie-lichni-asistenti-minimalna-zaplata-sotsialnoto-ministerstvo-s-ambitsii-za-tyah", "text": "\r\n Министерството на труда и социалната политика си е поставило амбициозни цели в аспектите ранно детско развитие, програмите \"Независим живот\" и \"Лични асистенти\", както и за минималната работна заплата. В студиото на  зам.-министърът на ресора Зорница Русинова информира какви са стъпките, които министерството смята да предприеме по тези въпроси. По темата за инвестициите за ранно детско развитие тя подчерта, че съвместните усилия между социалната, образователната и здравната системи са от изключителна важност за този аспект.  \"Предстои разработване на национална стратегия за ранно детско развитие\", съобщи гостът на  Минималната работна заплата от 2018 г. се увеличи на 510 лв., като тази стъпка, по думите на Русинова, освен че цели да покачи доходите, но също има намерението да окаже натиск върху възнагражденията във всички сфери.  \"В предвидените за 3 години повишения с 10% на минималното заплащане ще гарантираме доходите на част от хората, които са с ниска степен на квалификация\", обясни зам.-министърът. Зорница Русинова допълни, че темата за бъдещето на труда е една от важните теми, които ще се обсъждат на предстоящата през март конференция по време на европредседателството на България. \"Другият важен аспект е обсъждането на многогодишната финансова рамка и социалната такава на бюджета на Европа за следващите 7 години. За нас е от изключително значение разчитането на европейските средства\", конкретизира зам.-министърът, което доведе до въпроса за парите за лични асистенти. Русинова заяви, че програмите \"Независим живот\" и \"Личен асистент\" не са прекратени. Напротив, амбициите на ресора са те да продължат да се разширяват.", "date": "2018.01.15", "title": "Ранно детско развитие, лични асистенти, минимална заплата... Амбициите на социалното министерство"}
{"url": "https://www.bgonair.bg/sutreshen-blok/2018-01-15/pr-ekspert-donald-tusk-beshe-iskren-v-rechta-si-nyama-zashto-da-ni-uhazhva", "text": "\r\n По време на официалното откриване на българското европредседателство речта на председателя на Европейския съвет Доналд Туск впечатли много българи, но в същото време предизвика и ожесточени спорове в социалните мрежи. Изключително уважение или висш пилотаж бяха думите на поляка, произнесени в Народния театър? \" \", каза  . Според него речта може да се разглежда в по-голямата си част като ПР стратегия от страна на Туск, но в същото време в България се коментира дали по един или друг начин председателят на Европейския съвет не е нарекъл премиера ни мутра. \" \", уточни специалистът. По думите на  Туск определено доста се е постарал, за да произнесе речта. \" \", спореди пред  експертът. Той е на мнение, че в държавите в Източна Европа се е настанило вярването, че са получили много неща даром от Руската империя, но всъщност нещата не стоят точно така.  \" \", отбеляза Александров в \" \".. Социалният антрополог пък вижда всички тези прегръдки, целувки и потупвания сред политиците като една показност, защото властта в момента се връща към една перформативна роля.", "date": "2018.01.15", "title": "ПР експерт: Доналд Туск беше искрен в речта си... Няма защо да ни ухажва!"}
{"url": "https://www.bgonair.bg/sutreshen-blok/2018-01-15/biznesmen-v-balgariya-ne-sa-problem-niskite-zaplati-a-lipsata-na-hora", "text": "\r\n С нови клипове американското посолство показва успелите у нас българи. Целта на кампанията е да се демонстрира силата на българския дух и сънародниците ни, които са успели в различните сфери на обществения живот. Един от тези успели българи е . \" \", каза бизнесменът в \" \". Според него българската държава не поставя кой знае какви пречки пред хората, които искат да се развият и да натрупат богатство. \" \", сподели Пенчев. Той е категоричен, че в България вече рядко се срещат заплати от 700-800 лв. \" \", твърди бизнесменът пред  Ивайло Пенчев уточни, че не вярва в минималната заплата, защото ако човек не може да прави нищо - \"то той не заслужава и 300 лв.\"", "date": "2018.01.15", "title": "Бизнесмен: В България не са проблем ниските заплати, а липсата на хора"}
{"url": "https://www.bgonair.bg/sutreshen-blok/2018-01-15/cherniyat-led-e-edno-ot-nay-opasnite-yavleniya-na-patya-smyatat-eksperti", "text": "\r\n \"Черен лед\" е едно от най-опасните явления на пътя, на което няма как да се противопоставим. Това става, когато замръзва водата по асфалта и няма нищо, което да се забелязва на пръв поглед.  \"Когато усетите, че нещо не е стабилно не трябва да се мъчите да променяте рязко посоката или да се опитвате рязко да намалите скоростта и да спрете\", обясни влогърът Филип Лазаров пред  .  По думите му в тези случаи със сигурност ще се получи завъртане на автомобила и излизане от пътя. Той подчерта, че независимо от възрастта на колата и нейните екстри, срещу леда на пътя няма какво да се направи. Влогърът обясни, че при зимни условия най-добре е да се използват предавките на колата за спиране и скоростта да се намаля плавно. Филип Лазаров напомни още, че на първо място за зимата трябва задължително да имаме нови зимни гуми и не трябва да тръгваме със същата нагласа и спокойствие, както при нормални пътни условия.  \"Длъжни сме нашата кола да е добре оборудвана, да е с изправни спирачки, да е с изправно парно, сутрин хубаво да я почистим\", обясни още Лазаров в  . \r\n  ", "date": "2018.01.15", "title": "\"Черният лед\" е едно от най-опасните явления на пътя смятат експерти"}
