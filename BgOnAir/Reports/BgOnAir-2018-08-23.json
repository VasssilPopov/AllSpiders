{"url": "https://www.bgonair.bg/bulgaria/2018-08-23/balgariya-mozhe-da-e-model-za-podrazhanie-za-uspeshen-granichen-kontrol-obyavi-veber", "text": "\r\n България изпълнява всички изисквания за присъединяване към Шенген. Това заяви председателят на парламентарната група на ЕНП в европарламента Манфред Вебер в Резово.  Придружен от премиера Бойко Борисов, той направи оглед на оградата по границата с Турция и граничните ни пунктове в района.  По думите на Вебер България е доказателство, че може да се спре нелегалния миграционен натиск.  Той подчерта още, че страната ни трябва да е образец за останалите държави в Европейския съюз от гледна точка на това как да се подсигурява успешен граничен контрол.", "date": "2018.08.23", "title": "България може да е модел за подражание за успешен граничен контрол, обяви Вебер"}
{"url": "https://www.bgonair.bg/economy/2018-08-23/bitkata-na-mitata-mezhdu-sasht-i-kitay-zapochna", "text": "Влязоха в сила новите мита, наложени от администрацията на американския президент Доналд Тръмп върху китайски вносни стоки. Те са на стойност 16 милиарда долара. Новите налози се прибавят към вече въведените на 6 юли 25-процентни мита върху китайски стоки за 34 милиарда долара. Митата ще засегнат близо 280 китайки стоки в това число химически продукти, оборудване за селското стопанство, мотоциклети и дори антени. Китай също въведе ответни налози на американски продукти – включително въглища, медицинско оборудване, автомобили и автобуси.", "date": "2018.08.23", "title": "Битката на митата между САЩ и Китай започна"}
{"url": "https://www.bgonair.bg/bulgaria/2018-08-23/sakskoburggotski-zagubi-vrana-dvoretsat-e-na-darzhavata", "text": "Симеон Сакскобургготски и сестра му Мария Луиза загубиха делото, водено от държавата за собствеността върху двореца \"Врана\", парка край него и целия комплекс от сгради.  Съдът обаче отхвърля претенциите на държавата Симеон II и сестра му да платят общо 8,6 милиона лева за обезщетение на държавата за неправомерно владеене на двореца в периода 2001 - 2011 г.  Сакскобургготски все пак ще трябва да платят на държавата разходите за адвокати на стойност 93 000 лева. А държавата трябва да плати адвокатски разноски за около 220 000 лева. Столичната община, която също беше страна по делото, дължи 724 000 лева разноски.  От всички имоти в Цивилната листа на царете \"Врана\" е може би най-ценният. Той се намира в пределите на София и бил построен първоначално като ловна хижа за цар Фердинанд. По-късно имотът е достроен и се превръща в това, което е сега - един от най-красивите дворци в страната.", "date": "2018.08.23", "title": "Сакскобургготски загуби \"Врана\", дворецът е на държавата"}
{"url": "https://www.bgonair.bg/world/2018-08-23/britantsite-nyama-da-ostanat-bez-hrana-sled-brexit-uveri-ministar", "text": "Британците няма да останат без храна след Brexit и армията няма да бъде мобилизирана, за да осигури наличието на стоки от първа необходимост. Това заяви британският министър, отговарящ за излизането на страната от Европейския съюз.  Днес той представи план от 25 документа с практически съвети към бизнеса, в случай че Лондон и Брюксел не се договорят за бъдещите си отношения до официалната дата на Brexit.  Сред предупрежденията са че, таксите върху картовите плащания между Великобритания и Европейския съюз вероятно ще се увеличат, че аптеките ще трябва да се запасяват с лекарства за 6 седмици напред, че малките колети вече няма да бъдат освободени от ДДС, както и че компаниите, търгуващи с Европейския съюз, трябва да се подготвят за нови митнически проверки и допълнителни разходи.  От Лондон все пак настояват, че полагат всички усилия за постигане на споразумение с Брюксел, за да се избегне подобен хаотичен развод между двете страни.", "date": "2018.08.23", "title": "Британците няма да останат без храна след Brexit, увери министър"}
{"url": "https://www.bgonair.bg/economy/2018-08-23/uolstriyt-postavi-rekord-za-vreme-bez-seriozna-kriza", "text": "Уолстрийт с нов рекорд - за най-много дни без сериозна криза на борсата. След приключването на търговската сесия в сряда индексът \"Стандард енд Пуърс\" отчете 3453 дни без спад над 20%. Това се случва по-малко от месец преди десетата годишнина от избухването на глобалната финансова криза. Президентът Доналд Тръмп поздрави Америка с добрите борсови резултати със съобщение в Twitter.", "date": "2018.08.23", "title": "Уолстрийт постави рекорд за време без сериозна криза"}
{"url": "https://www.bgonair.bg/denqt-on-air/2018-08-23/energien-ekspert-ochakva-poskapvane-na-gaza-s-15-i-na-parnoto-s-5-6", "text": "\r\n Има риск за увеличение на природния газ и парното от 1 октомври. Това предупреди председателят на КЕВР Иван Иванов. Пред Bulgaria ON AIR енергийният експерт проф. Атанас Тасев предположи, че газът ще поскъпне с около 15%, а цената на парното ще скочи с не повече от 5-6%. \"Понеже имаме един единствен доставчик на газ - \"Булгаргаз\", на всеки 3 месеца цените се определят по формула. Идва следващият ценови период. Този път няма накъде. Няма акумулатор, който да не позволи цената на газа да не скача\", обясни проф. Тасев.  Той подчерта, че в случая държавата не може да се намеси, защото ще наруши няколко закона и ще бъде осъдена от Европейската комисия. По думите му поскъпването е очевидна необходимост, която ще преживеем и не трябва да се спекулира със страховете на хората. В предаването \"Денят ON AIR\" проф. Атанас Тасев отбеляза, че газовият хъб \"Балкан\" е план Б на държавата и вече сме си научили урока, тръгвайки от Европейската комисия.  \"Проектът е включен в списъка с проекти, които представляват общ интерес на страните членки в ЕС\", каза той и добави, че това може да превърне газовия хъб от химера в реалност. Енергийният експерт посочи още, че след като \"Инерком\" обжалва забраната на КЗК да закупи ЧЕЗ, отново сме пред риск срещу държавата да бъде заведено поредно арбитражно дело. Проф. Тасев предупреди, че досега не сме спечелили нито едно арбитражно дело. Според него най-добрият сценарий е сделката да приключи и ако не се спазват изискванията на лиценза, то той ще бъде отнет.", "date": "2018.08.23", "title": "Енергиен експерт очаква поскъпване на газа с 15% и на парното с 5-6%"}
{"url": "https://www.bgonair.bg/denqt-on-air/2018-08-23/zdravnata-ni-sistema-raboti-balgarite-se-lekuvat-kategorichen-e-eksshefat-na-pirogov", "text": "\r\n Здравната система в България работи, въпреки че все по-често чуваме противното. Хората се лекуват. Разбира се, проблеми винаги ще съществуват. Ние трябва да се борим с тях и да ги преодолеем. И най-важното - да не ги повтаряме. Това заяви в студиото на  бившият изпълнителен директор на \"Пирогов\" доц. д-р Спас Спасков. Във връзка със злополучния инцидент с починалата в Сливен родилка, той посочи, че преди да се коментира каквото и да било, трябва да се изчака да приключат проверките. \"Нещата трябва да се изяснят, има професионална група, която ще реши кое е правилно и кое не, не бива да се правим на всезнайковци. А що се отнася до роднините на починал пациент, те винаги ще застанат срещу лекаря, дори той да е направил всичко по силите си, за да спаси човешки живот\", каза д-р Спасков. Пред   той коментира също лекарските заплати и подчерта, че медиците, които работят качествено, неминуемо трябва да получават добро възнаграждение. \"В момента в част от медицинската дейност се заплаща не само, защото някой има диплома, а защото знае повече, може повече и работи повече. За съжаление обаче, в България все още се гледа с неприязън към хората, които успяват\", каза гостът в студиото на Ганиела Ангелова. По думите му огромен проблем за страната ни представлява фактът, че през последните години недоверието на обществото към институциите расте и именно поради тази причина все повече млади българи напускат държавата.  ", "date": "2018.08.23", "title": "Здравната ни система работи, българите се лекуват, категоричен е лекар"}
{"url": "https://www.bgonair.bg/world/2018-08-23/novo-napadenie-s-nozh-v-evropa-edin-e-zaginal-a-dvama-sa-raneni", "text": "Двама души загинаха, а един човек е тежко ранен при атака с нож в парижкото предградие Трап тази сутрин.  Нападателят е бил ликвидиран от полицията. По данни на вътрешното министерство на Франция жертвите са майка му и сестра му.  \"Ислямска държава\" пое отговорност за атаката, но за момента няма доказателства за тяхната намеса.  \r\nСпоред френски медии мъжът е около 30-годишен и е крещял \"Аллах е велик\".  Трап е предградие, известно с високите си нива на престъпност и бедност. Поради тежките условия на живот има много случаи на радикализирани местни.  Според властите над 50 жители на квартала са заминали за Сирия, за да станат бойци на \"Ислямска държава\". Франция е в непрекъсната готовност за терористични атаки от атентата в Париж през 2015 година, при който 130 души загубиха живота си.", "date": "2018.08.23", "title": "Ново нападение с нож: Двама загинаха, а един е ранен при атака във Франция"}
{"url": "https://www.bgonair.bg/bulgaria/2018-08-23/shofyorat-pomel-3-detsa-na-trotoar-v-petrich-ostava-v-aresta", "text": "Окръжният съд в Благоевград остави зад решетките 18-годишния Георги Попстоянов, който миналата седмица блъсна три деца на тротоар в Петрич. След инцидента две от децата все още са в тежко състояние.  Миналата седмица съдът в Петрич разгледа мярката на младия шофьор и постанови той да остане зад решетките. След като Георги обжалва решението на петричкия съд в Благоевград, тричленният състав на Окръжния съд потвърди първоначалното решение.  В зала шофьорът, който вкара 3 деца в болница заяви, че съжалява за случилото се, а адвокатът му не пожела да коментира решението на Окръжния съд. ", "date": "2018.08.23", "title": "Шофьорът, помел 3 деца на тротоар в Петрич, остава в ареста"}
{"url": "https://www.bgonair.bg/world/2018-08-23/germaniya-gotvi-nov-zakon-za-imigratsiyata", "text": "Германия готви нов закон за имиграцията, чиято цел ще бъде да привлича високо и средноквалифицирани кадри в страната.  За нуждата от подобна реформа се говори от години, но сега най-накрая върху нея се работи действително.  Сред причините е недостигът на квалифицирани служители в сектори като занаятчийските професии, здравеопазването и старческите домове.  Очаква се от новия закон да отпадне изискването за проверка дали работата, за която кандидатства някой чужденец, не може да се възложи на квалифициран европеец.  А целта на правителството е да направи правилата за имигрантите по-ясни и по-прозрачни. Снимка: Pixabay", "date": "2018.08.23", "title": "Германия готви нов закон за имиграцията"}
{"url": "https://www.bgonair.bg/world/2018-08-23/politicheska-kriza-v-avstraliya-razpusnaha-parlamenta", "text": "Разпуснаха парламента в Австралия на фона на задълбочаващата се лидерска криза. Това ще позволи на управляващата Либерална партия да проведе второ гласуване за премиер. В пленарната зала в Канбера се чуха гневни възгласи, след като депутатите от камарата на представителите гласуваха със 70 на 68 гласа за разпускането на парламента до 10 септември. Премиерското кресло на Малкълм Търнбул беше застрашено след като няколко от водещите министри в кабинета му подадоха оставки и призоваха за нов вот за лидерското място в управляващата партия.", "date": "2018.08.23", "title": "Политическа криза в Австралия: Разпуснаха парламента"}
{"url": "https://www.bgonair.bg/bulgaria/2018-08-23/v-palno-narushenie-tir-izprevarva-nyakolko-koli-v-tunela-po-patya-krichimdevin", "text": "\r\n Безумно изпреварване в тунела по пътя Кричим–Девин. Видеото беше споделено в социалните мрежи от хора, пътували по маршрута.  На него се вижда как ТИР изпреварва няколко коли в тунела, където това всъщност е забранено.", "date": "2018.08.23", "title": "В пълно нарушение: ТИР изпреварва няколко коли в тунела по пътя Кричим–Девин"}
{"url": "https://www.bgonair.bg/world/2018-08-23/politseyski-helikopter-se-razbi-v-amerikanskoto-gradche-lital-rok", "text": "Полицейски хеликоптер се разби в градчето Литъл рок, щата Арканзас.  Пилотът, който е бивш военен, е сериозно ранен. Той е получил травми по главата, но състоянието му е стабилно.  На видео, заснето от камера за наблюдение, се вижда как летателният апарат кръжи над паркинг преди да се удари в земята.  Инцидентът е станал при редовна проверка за изправността на машината, съобщиха от полицията.", "date": "2018.08.23", "title": "Полицейски хеликоптер се разби в американското градче Литъл рок"}
{"url": "https://www.bgonair.bg/world/2018-08-23/liderat-na-islyamska-darzhava-e-zhiv-poyavi-se-v-aktualno-video", "text": "Лидерът на \"Ислямска държава\" наруши близо едногодишното си мълчание. Информационната агенция на терористичната организация публикува видео, в което Абу Бакр ал Багдади призовава поддръжниците си \"да продължат борбата срещу неверниците\".  В дългата 54 минути реч той споменава различни събития, които доказват, че клипът е най-много на една седмица. Сред тях е кризата между Вашингтон и Анкара заради американския пастор, държан в Турция по обвинения в тероризъм.  Това означава, че лидерът на \"Ислямска държава\" е жив, въпреки че през последната година на няколко пъти излизаха съобщения за неговата смърт.", "date": "2018.08.23", "title": "Лидерът на \"Ислямска държава\" е жив, появи се в актуално видео"}
{"url": "https://www.bgonair.bg/bulgaria/2018-08-23/stotitsi-si-vzeha-posledno-sbogom-s-pochinalata-rodilka-reneta-tomova", "text": "\r\n Близки и познати си взимат последно сбогом с Ренета Томова, която почина след раждане в сливенската болница.  В сливенския храм \"Св. Димитър\" стотици познати и приятели отдадоха почит към починалата 33-годишна родилка. Тя е познат човек в града - активист, еколог и добър човек, събирала е множество средства за деца с увреждания, а също така е дарявала и за родилното отделение на МБАЛ \"Д-р Иван Селимински\", където тя почина. Роднините ѝ продължават да обвиняват доктор Татяна Пашева, която е акушерка в отделението. Според тях Пешева е удряла родилката в корема и именно това е причинило смъртта на Ренета. Все още не е ясна официалната причина за смъртта. Очаква се днес експертизата за смъртта да излезе и да бъде разпространена. От болницата категорично отричат акушерката да е удряла 33-годишната родилка. Освен в Сливен, поклонение в памет на 33-годишната жена започна и в столичния храм \"Св. Георги\". Десетки хора се събраха, за да почетат паметта на Ренета Томова. В църквата дойдоха както такива, които я познават, така и хора, които не са се познавали лично с починалата, но просто са съпричастни в болката на близките ѝ. Много майки споделиха, че те също са ставали жертви на лекарска агресия и небрежност.", "date": "2018.08.23", "title": "Стотици си взеха последно \"сбогом\" с починалата родилка Ренета Томова"}
{"url": "https://www.bgonair.bg/bulgaria/2018-08-23/kevr-prirodniyat-gaz-veroyatno-shte-poskapne-ot-1-vi-oktomvri", "text": "Природният газ вероятно ще поскъпне от 1-ви октомври – това съобщи председателят на Комисията за енергийно и водно регулиране Иван Иванов. Според него поскъпването зависи от цената на суровия петрол на световните пазари.  Днес в сградата на държавния регулатор се провежда обществено обсъждане по искането на \"Булгартрансгаз\" за повишаване цената на природния газ.", "date": "2018.08.23", "title": "КЕВР: Природният газ вероятно ще поскъпне от 1 октомври"}
{"url": "https://www.bgonair.bg/bulgaria/2018-08-23/50-agneta-izgoryaha-pri-golyam-pozhar-v-selo-skutare", "text": "Голям пожар гори в пловдивското село Скутаре. 50 агнета, над 4 000 бали сено и 1200 квадрата покриви изгоряха при огъня, който се разпали в селскостопански постройки в ранния следобед.  С риск за живота на пожарникарите от постройките са извадени 13 газови бутилки.  Пламъците са локализирани, но борбата с тях продължава. Огънят се е разгорял от незагасена цигара, изхвърлена от деца.  На този етап няма опасност за населението.", "date": "2018.08.23", "title": "Голям пожар в Скутаре: Изгоряха 50 агнета и 4 хил. бали сено"}
{"url": "https://www.bgonair.bg/bulgaria/2018-08-23/ostaviha-v-aresta-peyko-yankov-smyatan-za-chast-ot-bandata-na-mityo-ochite", "text": "Общинският съветник от Несебър Пейко Янков остава за постоянно в ареста. Това реши Специализираният апелативен съд, който днес разгледа мярката му за неотклонение.  Янков е обвинен, че е част от престъпната група на Димитър Желязков – Очите, който беше задържан в Истанбул в началото на август.  Прокуратурата е повдигнала и трето обвинение срещу Янков - за още едно изнудване - над друг съдружник в \"Хермес груп\". Съветникът е обвинен още за изнудване, палеж и участие в организирана престъпна група.", "date": "2018.08.23", "title": "Оставиха в ареста Пейко Янков, смятан за част от бандата на Митьо Очите"}
{"url": "https://www.bgonair.bg/bulgaria/2018-08-23/evropa-otdava-pochit-na-zhertvite-na-totalitarnite-rezhimi", "text": "\r\n \n Европа отдава почит на жертвите на тоталитарните режими. У нас – събитията се провеждат под мотото \"Всички за един - един за всички\". Основен инициатор и организатор на честванията е римокатолическият свещеник отец Паоло Кортези. А поклонението в София започна от Мемориала на жертвите на комунизма в парка на НДК, след което продължава към църквата \"Св. Неделя\".  ", "date": "2018.08.23", "title": "Европа отдава почит на жертвите на тоталитарните режими"}
{"url": "https://www.bgonair.bg/bulgaria/2018-08-23/novi-samneniya-chuma-ne-e-imalo-umartvili-zhivotnite-bezprichinno", "text": "\r\n Кризата с чумата при животните отново е на дневен ред. Появиха се съмнения, че зараза е нямало, а животните в засегнатите райони са били умъртвени безпричинно.  На извънредна пресконференция в Министерството на земеделието стана ясно, че чума по животните в Ямболско и Странджа е имало.  От Агенцията по храните са категорични, че са предприели всички мерки, за да предотвратят разрастване на заразата.  Стопаните обаче не вярват на институциите. Темата придоби и политически оттенък. БСП иска оставките на министъра на земеделието, храните и горите Румен Порожанов и на министъра на вътрешните работи Валентин Радев, заради проблема с чумата по дребните преживни животни.  Социалистите заявиха, че според френски изследвания чума в регионите с умъртвени животни не е имало.  Резултатите от взетите допълнителни проби все още не са готови. Очаква се те да излязат до края на седмицата.", "date": "2018.08.23", "title": "Нови съмнения: Чума не е имало, умъртвили животните безпричинно?"}
{"url": "https://www.bgonair.bg/bulgaria/2018-08-23/patriotite-pak-ne-sa-se-razbrali-tozi-pat-zaradi-naznachenieto-na-gabriela-kozareva", "text": "\r\n Ново разминаване в редиците на \"Обединените патриоти\". Този път заради назначението на Габриела Козарева за директор на Агенцията по вписвания.  Премиерът Бойко Борисов обяви, че тя е номинация на малкия коалиционен партньор. НФСБ на Валери Симеонов обаче твърдят, че не са били информирани за нейната кандидатура. Според тях името на Козарева не е било обсъждано на коалиционен съвет, а това подкопава доверието. Лидерът на Атака Волен Сидеров отговори веднага. В социалните мрежи той обяви, че Козарева е доказан специалист и не е партиен активист на никоя партия. Сидеров е категоричен още, че кандидатурата ѝ е съгласувана с премиера Бойко Борисов.", "date": "2018.08.23", "title": "Патриотите пак не са се разбрали: Този път заради назначението на Габриела Козарева"}
{"url": "https://www.bgonair.bg/bulgaria/2018-08-23/politsaite-zapochvat-da-globyavat-shofyorite-bez-validna-grazhdanska-otgovornost", "text": "\r\n От днес пътните полицаи ще глобяват шофьорите, без валидна задължителна застраховка \"Гражданска отговорност“. От МВР дадоха гратисен период на потърпевшите от фалиралата компания \"Олимпик\", през който те трябваше да сключат нови полици с други застрахователи. Не беше ясно обаче колко време ще продължи гратисният период.  Според Закона за движение по пътищата при подобно нарушение книжката се отнема, а колата се спира от движение до плащането на застраховка. Днес президентът Румен Радев направи и първи коментар по темата. Според него сривът на Търговския регистър и кризата с \"Олимпик\" показват лоша работа на администрацията, която води до нулево доверие в институциите. Снимка: Олег Попов", "date": "2018.08.23", "title": "Полицаите започват да глобяват шофьорите без валидна \"Гражданска отговорност\""}
{"url": "https://www.bgonair.bg/bulgaria/2018-08-23/borisov-inspektira-iztochvaneto-na-mazuta-ot-potanaliya-kray-sozopol-korab", "text": "\r\n Източването на мазут от потъналия преди близо век кораб \"Мопанг\" още не е започнало, заради силното вълнение на морето. Два кораба и два контейнера със специализирано оборудване вече са ситуирани на Созополското пристанище.  В същото време разливът е достигнал дължина от 20 километра на юг от Созопол, съобщиха екоорганизации.  Опасност за туризма и морската екосистема обаче няма, увери в морския град премиерът Бойко Борисов, който инспектира лично подготовката за специфичната операция по източване на горивото от кораба. Държавата вече е отпуснала почти 3 млн. левa.", "date": "2018.08.23", "title": "Борисов инспектира източването на мазута от потъналия край Созопол кораб"}
