{"url": "https://www.bgonair.bg/economy/2018-05-04/balgarskata-fondova-borsa-izleze-na-cherveno-tazi-sedmitsa", "text": "Индексите на Българска фондова борса изпращат седмицата на червена територия. Това става, въпреки че вчера SOFIX записа първи ръст от пет сесии насам, като в петък оборотът на регулиран пазар показа и слаб интерес от страна на инвеститорите. Бенчмаркът на сините чипове изгуби 0,9% от стойността до 652,88 пункта. По-широкият BGBX40 се понижи с 0,58% до 129,17 пункта. Секторният BGREIT се придвижи в посока надолу с 0,59% до 114,73 пункта, а равнопретегленият BGTR30 се раздели с 0,36% до 538,45 пункта. Оборотът на регулиран пазар достигна 144 хил. лв. при изтъргувани 34 емисии в 106 сделки. 10 дружества успяха да запишат повишение в цената на акциите, докато при 15 имаше понижение. При 9 компании пък липсваше промяна в цената на книжата им спрямо търговията в предишната сесия.", "date": "2018.05.04", "title": "Българската фондова борса излезе \"на червено\" тази седмица"}
{"url": "https://www.bgonair.bg/world/2018-05-04/sled-sreshtata-v-ruse-trima-prezidenti-poiskaha-razvitie-na-dunavskiya-region", "text": "\r\n В Русе президентите на България, Румъния и Австрия призоваха за развитие на Дунавския регион. Българският град беше домакин на неформална среща между тримата държавни глави. Лидерите на трите страни отправиха послания за икономическо и социално развитие на региона, особено в българската част.  \n Румен Радев обяви, че по поречието на Дунав в Европа са едни от най-успешните, но и най-бедните региони. Той беше категоричен, че не трябва само Западните Балкани да са фокус на европредседателството ни, а трябва да се влага и в развитието на Северна България. Допълнителни финансиране за дунавската стратегия поиска и Румъния. И тримата президенти бяха категорични - всички в региона трябва да подобрим сигурността.", "date": "2018.05.04", "title": "След срещата в Русе: Трима президенти поискаха развитие на Дунавския регион"}
{"url": "https://www.bgonair.bg/reportazhi/2018-05-04/zhiteli-na-blagoevgrad-izlyazoha-na-protest-v-zashtita-na-arheologicheski-razkopki", "text": "\r\n С автомобилно шествие в Благоевград протестираха срещу унищожаването на археологическите находки, които бяха открити по време на проучванията по трасето на АМ \"Струма\".  Хората настояват за запазване на находките и преместването на трасето. Все още не е ясно дали правителството ще реши да промени отсечката от ЛОТ 3.1 на магистрала \"Струма\"", "date": "2018.05.04", "title": "Жители на Благоевград излязоха на протест в защита на археологически разкопки"}
{"url": "https://www.bgonair.bg/denqt-on-air/2018-05-04/sled-parvata-godina-na-borisov-3-slaba-opozitsiya-i-prestrelki-s-prezidenta", "text": "\r\n Третият кабинет на премиера Бойко Борисов е на власт вече една година, а самият той стана най-дълго управлявалият държавник в новата ни история. Политологът Димитър Димитров смята, че формулата на сегашното управление на ГЕРБ с \"Обединени патриоти\" е успешна, а по думите му това е така, защото никой, с изключение на БСП, не говори за предсрочни избори. \"Трябва да поддържа настроението, че са следващите, тъй като това е начинът да кажат, че са главната и изчакваща своя ред опозиция\", обясни Димитров в студиото на \"Денят ON AIR\". Колегата му Иво Инджов пък каза, че парламентарната опозиция е слаба, защото предизвиква действия само на думи, а левицата има голям терен за действие. Освен това Инджов отбеляза, че президентът Румен Радев се е превърнал в основна алтернатива на ГЕРБ.  \"Правителството няма реален реформен проект, но то е облагодетелствано от това, че няма силна опозиция. Това го крепи\", категоричен бе пред Bulgaria ON AIR Иво Инджов.  Двамата политолози акцентираха върху предстоящите следващата година избори за кметове на общини и за Европейски парламент. Димитър Димитров обясни, че те ще покажат нагласите в обществото и по думите му тогава ще бъдат наклонени везните за или против предсрочни парламентарни избори у нас. Димитров обаче беше категоричен, че само ГЕРБ може да предизвика такива.  Колегата му Иво Инджов не се съгласи с това, като отбеляза, че \"Обединените патриоти\" също имат подобна възможност. \"Не се знае дали няма да се образува някакъв общ фронт срещу ГЕРБ, както стана по повод на Истанбулската конвенция\", обясни той в ефира на \"Денят ON AIR\".", "date": "2018.05.04", "title": "След първата година на \"Борисов 3\": Слаба опозиция и престрелки с президента"}
{"url": "https://www.bgonair.bg/bulgaria/2018-05-04/futbolna-balgariya-otbelyazva-godishninata-ot-rozhdenieto-na-gundi", "text": "\r\n Днес се навършват 75 години от рождението на Гунди. Георги Аспарухов изиграва 199 мача с екипа на \"Левски\", в които отбелязва 125 гола. Едва 28-годишен, на 30 юни 1971 година загива в автомобилна катастрофа заедно със своя съотборник Никола Котков край прохода \"Витиня\". Оттогава девизът на Гунди - \"Бори се винаги за красива и честна победа\", се е превърнал в канон, а името Георги Аспарухов - в символ на красивата игра.  Футболната легенда започва кариерата си в детско-юношеската школа на \"Левски\". Още 17-годишен централният нападател дебютира за мъжкия отбор, а първия си гол отбелязва на 28 септември 1960 години срещу Ботев Пловдив. Кулминацията на честванията тази вечер е именно домакинската среща на \"сините\" срещу \"канарчетата\".  Двата тима са обвързани и заради факта, че малко повече от година Гунди играе за тима от Пловдив, тъй като отбива военна служба. За \"Ботев\" Аспарухов отбелязва 25 гола за жълто-черните.  Част от хората, играли редом с легендарния нападател, няма да бъдат на стадиона, но винаги ще пазят спомена за човека Георги Аспарухов.  С \"Левски\" Гунди печели 3 титли на България и 3 купи на страната. През 1965 година Аспарухов е избран за спортист номер 1 и футболист номер 1 на България, печели приза за голмайстор на първенството и заема осмо място в класацията за \"Златната топка\". В сърцата на феновете заема първото място.  С националната фланелка пък Гунди изиграва 50 мача и отбелязва 19 гола. Участва на три световни първенства.  Днес левскарската общност отбелязва 75 години от рождението на своята най-голяма легенда. Тези, които са го гледали, знаят, че са щастливци. Тези, които не са, имат късмета да слушат истории за футболиста и човека Георги Аспарухов.", "date": "2018.05.04", "title": "Футболна България отбелязва годишнината от рождението на Гунди"}
{"url": "https://www.bgonair.bg/denqt-on-air/2018-05-04/niski-zaplati-protesti-nakade-otiva-izkustvoto-v-balgariya", "text": "\r\n Изкуството няма нужда да оцелява. То е това, което прави света да се движи, подчерта зам.-директорът на Народния театър \"Иван Вазов\"  . Той се разграничи от твърдението, че Народният театър е заедно с протестиращите музиканти от БНР, които настояват за по-добро заплащане. Николов се съгласи, че се живее сложно без пари, но по думите му малката заплата понякога е сведена до малък ангажимент към дадена институция.  \" \", коментира Цветан Николов в предаването  . \" , подчерта зам.-директорът на Народния театър и отбеляза, че нововъведените делегирани бюджети са добър вариант за финансиране. \" \", каза още гостът в студиото на Ганиела Ангелова.", "date": "2018.05.04", "title": "Ниски заплати, протести... Накъде отива изкуството в България?"}
{"url": "https://www.bgonair.bg/bulgaria/2018-05-04/golyam-pozhar-v-sofiya-gori-sklad-za-alkohol-v-krasna-polyana", "text": "\r\n Голям пожар гори в столичния квартал \"Красна поляна\". Запалил се е склад на фирма \"Аванти\" с площ от 1500 кв.м. Пламъците са в близост до бензиностанция на бул. \"Никола Мушанов\". Наложи се самата бензиностанцията да бъде затворена. В близост се намира и болница \"Надежда\". Не се допускаха хора в болницата, което покачи напрежението.  В 20 часа са се насочили първоначално 6 пожарни автомобила. Пожарникарите правят всичко възможно пламъците да не засегнат съседните сгради. , обясни д-р Анелия Рачева от болница \"Надежда\" пред Bulgaria ON AIR. \"Пожарът е овладян от 3 страни. Няма опасност за пациентите на болницата. Има един леко пострадал служител от охраната на съседната фирма. Прегледан е в \"Пирогов\" и е изписан. Разполагаме с около 17 автомобила и приблизително 100 пожарникари. Помагат ни ЧЕЗ и ВиК. Измерванията не показват никакви отрови във въздуха. Взривовете са леки, най-вероятно малки газови бутилки или бидони с алкохол\", раясни гл. ком. Николай Николов - директор на дирекция \"Пожарна безопасност и защита на населението\". По-късно стана ясно, че е пострадал един от пожарникарите, който също е бил отведен за преглед в \"Пирогов\". Кметът на София Йорданка Фандъкова пристигна веднага на мястото и благодари на пожарникарите за овладяването на пожара. Тя също увери, че няма никаква опасност за хората от квартала. Причините за пожара все още не са известни, предстои разследване на инцидента. Аварийното звено към Столичната община ще остане в района през цялата нощ, за да се увери, че няма опасност за живущите наблизо. От пожарната увериха, че до сутринта трябва да има нормални условия за следствените групи, за да свършат своята работа.  \r\n  ", "date": "2018.05.04", "title": "Голям пожар в София, гори склад за алкохол в \"Красна поляна\""}
{"url": "https://www.bgonair.bg/denqt-on-air/2018-05-04/ravnosmetka-ot-evropredsedatelstvoto-ni-postavihme-vaprosite-i-te-sa-chuti", "text": "\r\n Председателят на Държавната агенция за българите в чужбина Петър Харалампиев обяви, че българското европредседателство е постигнало целта си за поставянето на въпроса за интеграцията в Европейския съюз на страните от Западните Балкани. По думите му това е чуто и от партньорите ни. \"Австрия, която поема след нас председателството, твърдо заяви, че един от основните им приоритети ще бъде наистина продължаването на интеграцията на Западните Балкани\", отбеляза Харалампиев в студиото на \"Деня ON AIR\".  Той разтълкува този факт, като по думите му това значи, че българската дипломация е успешна. Харалампиев обясни също, че се надява и Румъния, която поема щафетата от Австрия, да има същия приоритет.  \"Мястото на тези държави е в Европа\", категорично заяви Петър Харалампиев пред Bulgaria ON AIR.", "date": "2018.05.04", "title": "Равносметка от европредседателството ни: Поставихме въпросите и те са чути"}
{"url": "https://www.bgonair.bg/world/2018-05-04/sled-uzhasyavashtite-buri-v-indiya-preduprediha-za-oshte-po-opasno-vreme", "text": "Властите в Индия издадоха предупреждение за още по-опасно време, след като през изминалото денонощие броят на жертвите на мощните бури достигна 125 души.  Това е най-големият брой жертви на лошото време за последните 20 години. Прашни виелици, причинени от ветрове със скорост, достигаща до 130 км/ч, причиниха смъртта на 111 души в северната част на Индия. Вчера светкавица отне живота на 14 души в щата Андхра Прадеш.  Според синоптиците лошото време ще продължи и през уикенда и хората бяха посъветвани да потърсят сигурен подслон. Снимка: Pixabay", "date": "2018.05.04", "title": "След ужасяващите бури в Индия: Предупредиха за още по-опасно време"}
{"url": "https://www.bgonair.bg/world/2018-05-04/vsichki-v-twitter-da-si-smenyat-parolite-poiskaha-ot-kompaniyata", "text": "Twitter поиска от своите 330 милиона потребители да сменят паролите си заради проблем със сигурността на информацията.  Служители на компанията са открили софтуерна грешка в системата, с която некодираните пароли са се събирали в отделен вътрешен файл на един от сървърите. От социалната мрежа уточниха, че засега няма информация трета страна да е получила неразрешен достъп до паролите.", "date": "2018.05.04", "title": "Всички в Twitter да си сменят паролите, поискаха от компанията"}
{"url": "https://www.bgonair.bg/world/2018-05-04/otkriha-tyaloto-na-martva-balgarka-vav-vodite-na-dunav-v-avstriya", "text": "Българка е била намерена мъртва във водите на река Дунав в Австрия. 37-годишната жена била обявена за издирване в началото на април след като паднала в реката. Тя била заедно със свой приятел край бреговете на Дунав. По невнимание обаче се подхлъзнала. Мъжът, който е придружавал не можел да плува, а водата била дълбока и имало силно течение. Местните власти започнали мащабна операция по издирване. Тялото на българката е открито от работници край електроцентралата Мелк. Предстои аутопсия, а случаят се разследва.", "date": "2018.05.04", "title": "Откриха тялото на мъртва българка във водите на Дунав в Австрия"}
{"url": "https://www.bgonair.bg/world/2018-05-04/kartina-za-3-mln-dolara-unishtozhena-poradi-vandalizam-v-kolorado", "text": "Вандал пропътува над 10 хиляди мили, нахлу в галерия и унищожи картина за 3 милиона долара. Инцидентът с творбата на художника Кристофър Вул, наречена \"Неозаглавена 2004“, станал преди година в Аспен, щата Колорадо.  От полицията в популярния американски ски курорт заявиха, че вандалът е Никълас Морли – син на собственика на творбата.  Любопитен факт е, че 40-годишният мъж е съпруг на българката Александра Пенкова, с чиято кредитна карта заплатил пътуването си до Аспен.  В момента Морли е подсъдим, въпреки че баща му е заявил пред властите, че картината можела да се реставрира лесно и, че няма да предявява претенции към застрахователя за нанесените щети.", "date": "2018.05.04", "title": "Вандал унищожи картина за 3 млн. долара в Колорадо"}
{"url": "https://www.bgonair.bg/world/2018-05-04/politicheskata-kriza-v-italiya-prodalzhava", "text": "Поредният опит за съставяне на правителство в Италия се провали. Президентът Серджо Матарела обяви, че на коалиционните преговори между популисткото движение \"Пет звезди\" и социалдемократите не е постигнато споразумение.  Според него два месеца след парламентарните избори възможностите за създаване на кабинет на мнозинството са изчерпани. В понеделник - 7 май, президентът Матарела свиква на консултации лидерите на всички парламентарни сили, за да се намери път за излизане от кризата.  Според анализатори може да бъде взето решение за продължаване на работата на експертното правителство, ръководено от Паоло Джентилони, преди да се пристъпи към организиране на нови избори.", "date": "2018.05.04", "title": "Политическата криза в Италия продължава"}
{"url": "https://www.bgonair.bg/world/2018-05-04/viktor-orban-iska-da-zabrani-razselvaneto-na-migranti-v-ungariya", "text": "Будапеща иска да забрани разселването на мигранти в Унгария. Желанието е на управляващата партия на премиера Виктор Орбан. За целта от \"Фидес\" обмислят промяна на конституцията на страната.  Реформата беше внесена в парламента още през 2016 година, но тогава не получи нужните две трети от гласовете. След изборите миналия месец обаче партията на Орбан вече разполага с повече от необходимите ѝ депутатски места и възнамерява отново да внесе проектозакона.  По този начин управляващите искат да се противопоставят на Европейския съюз. Брюксел обаче настоява, че справедливото решение е всички страни членки да поемат своя дял мигранти.", "date": "2018.05.04", "title": "Виктор Орбан иска да забрани разселването на мигранти в Унгария"}
{"url": "https://www.bgonair.bg/world/2018-05-04/bez-nobelova-nagrada-za-literatura-tazi-godina", "text": "\r\n Без Нобелова награда за литература тази година. Безпрецедентното решение беше взето от членовете на Шведската aкадемия, след като съпруг на член на академията попадна в центъра на секс скандал.  Всичко започна от известния фотограф Жан-Клод Арно и съпругата му Катарина Фростенсон - един от шестимата членове на академията, които се отказват от постовете си.  През ноември миналата година той беше обвинен в посегателства, извършени на събития и в помещения, собственост на Шведската академия. Арно отхвърли обвиненията, но срещу него вече започна разследване.  Членовете на академията решиха догодина да бъдат присъдени две отличия за литература. Решението няма да повлияе на другите Нобелови награди. Последният път, в който връчването на наградата за литература е било отложено, е било през 1943 година.", "date": "2018.05.04", "title": "Без Нобелова награда за литература тази година"}
{"url": "https://www.bgonair.bg/direktno/2018-05-04/nyama-akusherki", "text": "\r\n \r\n \r\n Продължава да има много сериозен проблем с акушерките у нас. А държавата нищо не прави по въпроса, алармират от професионалната общност.  На фона на всичко това различни организации дават погрешни съвети на бъдещите родители, в това число как да бъде кърмено едно дете. Стига се до случаи, при които има много тежки последици за новороденото. Още по темата вижте от разговора в студиото, както и от репортажа от Русе.", "date": "2018.05.04", "title": "Няма акушерки"}
{"url": "https://www.bgonair.bg/bulgaria/2018-05-04/edna-godina-borisov-3-kakva-e-ravnosmetkata-ot-upravlenieto", "text": "\r\n Точно преди година премиерът Бойко Борисов и министрите от третия му кабинет казаха \"Заклех се\". Така започна работа 96-ото правителство на България.  Според статистиката Борисов вече е официално най-дълго управлявалият демократично избран министър-председател на страната.  По време на трите си мандата Борисов беше силно одобряван и остро критикуван. Част от върлите му критици се превърнаха в негови партньори.", "date": "2018.05.04", "title": "Една година \"Борисов 3\": Каква е равносметката от управлението?"}
{"url": "https://www.bgonair.bg/bulgaria/2018-05-04/zasileni-merki-za-sigurnost-po-vreme-na-praznenstvata-za-gergyovden", "text": "\r\n Засилени мерки за сигурност по време на празненствата за Гергьовден, които предстоят в цялата страна. Целият ресурс на Столичната дирекция на вътрешните работи (СДВР) е впрегнат във връзка с опазването на реда и охраната по празниците, свързани с 6 май. Още утре полицейското присъствие в Борисовата градина ще бъде засилено заради отбелязването на 70-ата годишнина от създаването на футболния клуб ЦСКА. А центърът на София ще остане блокиран заради предвидения парад на духовите оркестри. За него е предвидевн и пропусквателен режим. Ще се проверяват хората за носене на оръжие или употреба на алкохол и наркотици. За Гергьовден, когато традиционно ще се проведе военен парад, хората също ще бъдат проверявани.  \r\nЗвеното за борба с терора също е вдигнато на крак. След края на военния парад на 6 май техниката ще се изнесе по бул. \"Дондуков\".   ", "date": "2018.05.04", "title": "Засилени мерки за сигурност по време на празненствата за Гергьовден"}
{"url": "https://www.bgonair.bg/bulgaria/2018-05-04/1800-voenni-shte-preminat-prez-tsentara-na-sofiya-na-6-may", "text": "\r\n 1800 военни, над 55 бойни единици, десетки самолети и вертолети, ракетни установки, а за първи път – македонска рота ще участва в празника на Българската армия на 6 май!  Тази година парадът ще се проведе на площад \"Княз Александър Батенберг\" в София.  Сред участниците са: Зенитно-ракетен комплекс С-200, зенитно-ракетен дивизион С-300, танкове Т-72 и други. Повече за бойната ни техника и хората, които ще участват в парада, ", "date": "2018.05.04", "title": "1800 военни ще преминат през центъра на София на 6 май"}
{"url": "https://www.bgonair.bg/bulgaria/2018-05-04/novo-praznichno-patuvane-izpolzvayte-kolanite-i-karayte-vnimatelno", "text": "\r\n Засилено полицейско присъствие, проверки за алкохол, превишена скорост и неплатени глоби. Имайте предвид това, ако ще пътувате за предстоящите няколко почивни дни. По пътищата на страната ще са разположени и новите камери с висока резолюция, които снимат и през нощта. От полицията напомнят - не тръгвайте на път, особено ако не сте си платили глобите, защото в такъв случай се взима книжката, а колата може да бъде спряна от движение. Иначе близо 200 хиляди автомобила се очаква да излязат само от столицата. А ако ще пътувате с автобус трябва да знаете, че може да бъдете проверявани дали сте си сложили колана. След тежкия инцидент на магистрала Тракия\" с обърнал се автобус и 6 жертви, \"Пътна\" полиция започна масови проверки за това дали пътниците са обезопасени.  Според експертите всяка година в Европа благодарение използването на обезопасителни колани се спасяват от смърт над 12 000 души, попаднали в пътни катастрофи. А около 300 души всяка година умират заради липса на колан. ", "date": "2018.05.04", "title": "Ново празнично пътуване: Използвайте коланите и карайте внимателно"}
{"url": "https://www.bgonair.bg/bulgaria/2018-05-04/ns-reshi-deputatskite-zaplati-nyama-da-badat-namalyavani-pochivkite-sashto", "text": "\r\n Заплатите и отпуските на депутатите няма да бъдат намалени. Мнозинството в парламента отхвърли идеята, която беше лансирана от левицата. Мнозинството в парламента отхвърли с 65 гласа \"за\", 48 \"против\" и 55 \"въздържал се\" предложението на БСП за намаляване и замразяване на възнагражденията на народните представители и за намаляване на отпуските им. Предложението бе подкрепено само от левицата, а останалите народни представители от другите партии гласуваха \"против\". От БСП твърдят, че тази идея ще сложи равенство между депутатите и народа. \"Казвате, че трябва да имаме високи заплати, за да няма корупция. Това спря ли \"Суджукгейт\", \"Хасковогейт\"? Никъде не пише, че заплата се дава, за да не се краде, заплата се дава за положен труд, а има месеци, в които не приемаме нито един закон. Как се съотнася тогава заплата ни с положения труд\", коментира още Нинова и се закани, че когато левицата спечели изборите, \"няма да има за законотворците бонуси и благинки, с които е обрасла политическата класа\". Според Данаил Кирилов от ГЕРБ пък родният парламент бил най-работещият в целия ЕС. Друг обаче бил въпросът кой кога идвал на работа. Социалистите пожелаха да отпаднат и дългите депутатски ваканции. Това също няма да се случи. Народните представители ще продължат да почиват както праз лятото, така и през зимата и около Великден.", "date": "2018.05.04", "title": "НС реши: Депутатските заплати няма да бъдат намалявани, почивките - също"}
{"url": "https://www.bgonair.bg/kriminalno/2018-05-04/zatvoriha-10-000-magazina-za-falshivi-lekarstva-i-piratsko-sadarzhanie", "text": "Най-голямата досега операция на европейски правоохранителни структури доведе до закриването на 10 000 магазина, предлагали онлайн фалшиви лекарства, мобилни телефони, бижута, часовници, дрехи, козметика, както и пиратско съдържание, съобщиха от МВР. В резултат на съвместни разследвания на Координираната коалиция за борба с престъпления срещу интелектуалната собственост (IPC3) към Европол, Финансовата гвардия на Италия и правоохранителните органи от девет държави членки на ЕС, са иззети над 20 000 артикула и закрити повече от 1000 акаунта.  Предлагани за продажба чрез различни социални платформи са били лекарства, спортни артикули, мобилни телефони, чанти, бижута, слънчеви очила, дрехи, часовници, парфюми и козметика, незаконни устройства за гледане на IP телевизия и онлайн пиратско съдържание. Операция „Афродита“, проведена със съдействието на Белгия, България, Кипър, Гърция, Ирландия, Италия, Португалия, Испания и Обединеното кралство, доведе до предварителни производства спрямо повече от 250 души, продавали фалшиви стоки и пиратско съдържание, действия са предприети и срещу над 100 заподозрени, множество разследвания все още продължават. На територията на България действия по съвместните разследвания са осъществени от служители на ГД „Национална полиция“. Експерти от Отдел „Икономическа полиция“, сектор „Компютърни престъпления“ са извършили мониторинг на социалните мрежи, осъществен е контакт с притежателите на защитени търговски марки, чиито права са били нарушени. Образувани са пет преписки, част от материалите са докладвани в прокуратурата.", "date": "2018.05.04", "title": "Затвориха 10 000 магазина за фалшиви лекарства и пиратско съдържание"}
{"url": "https://www.bgonair.bg/bulgaria/2018-05-04/kipi-plamenna-podgotovka-za-voenniya-parad-na-gergyovden", "text": "В Доброславци сухопътните войски провеждат последни тренировки за военния парад в неделя – Гергьовден.  Всички 52 бойни сухопътни единици, които ще вземат участие в парада тази година, вече са строени. Освен тях 14 вертолета и 3 хеликоптера ще прелетят над столицата.  Безспорно, една от черешките на тортата ще бъдат ракетите С-125 и С-200, който са с обсег 200 километра, а пиронът в програмата на военния парад ще бъдат големите военни установки С-300, с обсег на погасяване на мишена до 75 километра.  Парадът обещава да бъде интересен, тъй като тази година ще бъде показана доста повече техника, отколкото предишния път, предаде репортерът на Bulgaria ON AIR Петьо Атанасов. ", "date": "2018.05.04", "title": "Кипи пламенна подготовка за военния парад на Гергьовден"}
{"url": "https://www.bgonair.bg/bulgaria/2018-05-04/balgarite-otsenyavat-s-dobar-kabineta-borisov", "text": "Година след идването на власт на кабинета \"Борисов\" 3 средната оценка на българите за правителството е \"Добър (3,71)\".  Това показват резултатите от проучване на \"Галъп Интернешънъл\" сред 1000 души. В проучването липсва оценка за самия премиер, а най-високо оценен сред министрите е вицепремиерът Томислав Дончев.  Сред останалите министри със сравнително висока оценка са министрите от предишни правителства на Борисов, както и двамата вицепремиери от Обединените патриоти.  Голяма част от министрите са получили под средната за кабинета оценка. Най-ниски са те за Цецка Цачева, Нено Димов, Боил Банов, Красен Кралев, Румен Порожанов, Бисер Петков и Кирил Ананиев.", "date": "2018.05.04", "title": "Българите оценяват с \"добър\" кабинета \"Борисов\""}
{"url": "https://www.bgonair.bg/bulgaria/2018-05-04/parlamentat-glasuva-predlozhenieto-za-namalyavane-na-deputatskite-zaplati", "text": "Парламентът ще обсъжда предложението за намаляване на депутатските заплати. БСП внесе предложение заплатите да бъдат фиксирани, без да се увеличават спрямо средната заплата в страната.  Според социалистите при старта на 44-то Народно събрание възнаграждението е било малко над 3200 лева, а сега вече депутатите взимат около 3600 лева.  От БСП настояват заплатата да стане около 2900 лева. Партията предлага още да се намалят ваканциите на народните представители.", "date": "2018.05.04", "title": "Парламентът гласува предложението за намаляване на депутатските заплати"}
{"url": "https://www.bgonair.bg/bulgaria/2018-05-04/golyamoto-patuvane-za-gergyovden-zapochva-trafikat-shte-bade-intenziven", "text": "Трафикът днес ще бъде засилен. Започва голямото пътуване за Гергьовден. Натоварени ще бъдат магистралите и основните пътища в страната. А Българската асоциация на пострадалите при катастрофи организира акция за използването на предпазен колан в пътническите автобуси. Тя е озаглавена \"с колан в автобуса\" и е провокирана от последните няколко трагични инцидента с пътнически автобуси, при които имаше загинали и ранени. \"Използването на обезопасителни колани в автобусите, както и на задните седалки в автомобилите в задължително. Нараняванията, които се получават при катастрофа без колан са равносилни на падане от петия етаж\", посочи пред   Владимир Тодоров от Българската асоциация на пострадалите при катастрофи. В хода на кампанията ще се раздават образователни листовки на пътуващите с автобуси от Централна автогара в София.  ", "date": "2018.05.04", "title": "Голямото пътуване за Гергьовден започва, трафикът днес ще бъде интензивен"}
{"url": "https://www.bgonair.bg/bulgaria/2018-05-04/rumen-radev-se-sreshta-s-prezidentite-na-avstriya-i-rumaniya-v-ruse", "text": "\n Русе ще бъде домакин на неформална среща на президентите на България, Австрия и Румъния. По време на срещата ще бъдат обсъдени основни теми от европейския дневния ред, които са и сред българските приоритети на председателството на Съвета на ЕС. Тримата президенти ще обсъдят и развитието на дунавския регион като фактор за повишаване на икономическия растеж в Евросъюза. Снимка: Олег Попов (Bulgaria ON AIR)", "date": "2018.05.04", "title": "Румен Радев се среща с президентите на Австрия и Румъния в Русе"}
{"url": "https://www.bgonair.bg/sutreshen-blok/2018-05-04/mayki-na-hora-s-uvrezhdaniya-darzhavata-e-osadila-detsata-ni-na-smart", "text": "\r\n На 5 май ще бъде отбелязан Световният ден на правата на хората с увреждания. След протестите от изминалата седмица и срещи с депутати в парламента, майките на деца с увреждания няма да подминат датата. Те ще я отбележат с една различна инициатива, от която част стават и група от журналистическата гилдия у нас. \"Нашите деца са осъдени от държавата на смърт, за тях няма живот. Искаме децата ни да ги има и след нас. Ако аз умра преди него, детето ми ще го намерят умряло от глад и студ. Предпочитам 16-годишната ми дъщеря да почине преди мен, за да не се мъчи\", каза в \" \" майката на дете с увреждане Вера Иванова. Според нея след всеки протест на хората с увреждания се провеждат срещи с депутатите, но те сякаш за пръв път чуват исканията им. \"Моята дъщеря е почти на 17 години, след това ще навърши 18. Тя остава с пенсия от 235 лв., с която трябва да гледам и нея, и себе си. Аз самата се чувствал човек с увреждане, аз живея нейния живот\", подчерта още Иванова. По думите ѝ, навършвайки 18 години, децата с увреждания остава в нищото, не могат да се развиват в обществото, не могат да учат или работят. Валентина Христова е майка на 22-годишно момче с увреждания. \"Не ме интересува коя партия ще внесе закона, коя партия ще се възползва от нас. За жалост без партии няма как да стане. Тениските, които носим, не са скандални, защото казват истината. Фактът, че БСП и ГЕРБ седнаха на една маса е добър знак\", отбеляза Христова пред  .  Тя сподели, че след като навършат 18 години, хората с увреждания ги причисляват към пенсионерите, а не ги зачитат за млади хора.", "date": "2018.05.04", "title": "Майки на хора с увреждания: Държавата е осъдила децата ни на смърт"}
{"url": "https://www.bgonair.bg/sutreshen-blok/2018-05-04/nelekuvana-alergiyata-mozhe-da-dovede-do-tezhki-uslozhneniya", "text": "\r\n Освен като предвестник на топлото време и възраждането на природата, пролетта е моментът, в който често се сблъскваме с отпадналост, умора и отключване на сезонни алергии. За част от по-чувствителните червената лампа на имунната система светва и носи дискомфорт, кихане и пристъпи, както и раздразнения на очите.  \"При проявата на пролетна алергия за първи път, хората често я бъркат с настинката, тъй като симптомите са доста сходни. Това, което отсъства при алергичните реакции е зачервеното гърло и температурата, докато се наблюдава силен сърбеж в носа и кихане\", обясни алергологът д-р Тихомир Мустаков пред . Toй подчерта, че алергията е хронично състояние и трябва да ѝ се обърне внимание, защото след себе си тя може да доведе до други непоносимости. Средно на около 2,5 години хората получават нова алергия. А с времето е възможно да се стигне и до сериозни усложнения като бронхиална астма и др. \"Сенната хрема обикновено не причинява животозастрашаващи състояния, но значително уврежда качеството на живот на пациентите\", допълни още д-р Мустаков.    ", "date": "2018.05.04", "title": "Нелекувана, алергията може да доведе до тежки усложнения"}
{"url": "https://www.bgonair.bg/bulgaria/2018-05-04/pozhar-unishtozhi-magazin-za-avtochasti-v-plovdiv", "text": "\r\n Голям пожар горя тази нощ в Пловдив. Огънят е изпепелил автосервиз, обхванал е и залепена за него къща. Евакуирани са шест души, сред които трудно подвижна възрастна жена и две деца. Всички те са били леко обгазени, но след преглед в болница са освободени. Под лекарско наблюдение остават двете деца. Огънят е пламнал тази нощ около 3 часа.  Пламъците са тръгнали от складово помещение до къщата, в което е имало и един автомобил, който е изгорял напълно. Шест екипа на пожарната са се борели с часове с огнената стихия. Нанесени са огромни материални щети. Към този момент не е ясно какви са причините са възникването на пожара.", "date": "2018.05.04", "title": "Пожар изпепели магазин за авточасти в Пловдив"}
{"url": "https://www.bgonair.bg/sutreshen-blok/2018-05-04/osma-konferentsiya-obrazovanie-i-biznes-kak-da-zadarzhim-mladite", "text": "\r\n Сътрудничеството между бизнеса и образованието е ключът към успешното развитие на отделните региони в страната. Но как местната власт и бизнесът могат да развият предприемачеството сред младежите? Какви насърчителни мерки да предприемат, как да развият талантите на учениците и студентите и как да ги задържат в региона – тези и още въпроси са във фокуса на осмото издание на конференцията  , която се организира от телевизия Bulgaria ON AIR. Тя ще се проведе на 10 май от 16:00 ч. в столичния хотел \"Маринела\".   \"Ние сме подвластни на климата и колкото по-развита е една държава, толкова е по-зависима от най-малките промени в него. Климатът, който определя туристическите региони, селското стопанство. Човечеството непрекъснато се стреми да ограничи крайните прояви на времето. Освен природните дадености, ние трябва да виждаме и социалните дадености. Може да се развива краткоселски туризъм. Трябва да се ползваме от добрите практики на хората, които вече го правят, като французи и швейцарци\", подчерта климатологът доц. Георги Рачев, който ще бъде един от лекторите на конференцията.  По думите му в студиото на \"България сутрин\", ако образованието и бизнесът са хванати ръка за ръка, то може да се постигне изключително много.  \"Младите хора искат всичко сега и веднага. Това е основен принцип на много места. Те са европейци преди всичко останало. Точно тук е мястото на регионите да им дадат възможност да се развиват в собствения си дом. Или да им създаде условия след като се върнат от чужбина\", посочи гостът.", "date": "2018.05.04", "title": "Осма конференция \"Образование и бизнес\": Как да задържим младите?"}
{"url": "https://www.bgonair.bg/sutreshen-blok/2018-05-04/edna-godina-borisov-3-mezhdunarodni-uspehi-i-vatreshnopoliticheski-padeniya", "text": "\r\n Преди една година премиерът Борисов и кабинетът му казаха \"заклех се\" и така започна работа 96-ото правителство на България. За Борисов обаче това е трета първа годишнина, а според статистиката той вече съвсем официално е най-дълго управлявалият демократично избран министър-председател в страната. Какъв беше пътят на сегашния кабинет и какво е управлението на Борисов? Третото правителство на Борисов бе сформирано като един експеримент, а именно - доколко ГЕРБ ще успее да удържи на антисистемните изблици на своите коалиционни партньори. Това коментира в студиото на  политологът доц. Румяна Коларова. \"Сега обаче на дневен ред излиза въпросът ще може ли БСП да устои на изкушението да атакува остро антиевропейската и антинатовската линия и правителството. Стратегическите приоритети на управляващите лишават опозицията от нейните системни принципи и ценности\", посочи тя. Пред   социологът проф. Михаил Мирчев отбеляза, че т.нар. чуждестранни инвестиции \"вече никакви ги няма в Бългаия\".  \"Говори се за около 20-30% от икономиката ни, която пряко се финансира от европейските фондове. Хоризонтът на тяхното спиране обаче е съвсем близо, а страната ни не е никак подготвена за този момент\", каза той. Проф. Мирчев допълни още, че паническата емиграция и бягството от България поради лошата обстановка тук продължава.  \"Политическата харизма на Борисов отдавна вече е повяхнала. Неговият позитивен рейтинг падна под 40%. Той се опитва да компенсира чрез международните си изяви, тъй като нещо се пропука в неговата схема. И изобщо не е ясно дали след европредседателството няма да подаде за трети път оставка\", посочи социологът. \r\n  ", "date": "2018.05.04", "title": "Една година \"Борисов 3\": Международни успехи и вътрешнополитически падения"}
{"url": "https://www.bgonair.bg/sutreshen-blok/2018-05-04/300-lv-globa-za-palatka-na-plazh-koral-represiya-ili", "text": "\r\n Музикантът Васил Гюров бе глобен с 300 лева, заради къмпингуване на плаж \"Корал\", част от община Царево. Артистът от години води битка срещу застрояването по Южното Черноморие. Беше ли задействан държавният апарат срещу любителите на природата и ще продължи ли къмпингуването на \"Корал\"? \"Това решение на съда е направено по една наредба на общината, която е абсолютно неконституционна. Това е един от начините местната власт и заинтересованите да придобият едни терени, да се справят с нас. Ние осветлихме 38 незаконни разрешителни за строеж. Поради това сме подложени вече 2 години на постоянни репресии, в които взима участие и прокуратурата, и полицията\", подчерта Гюров.  Пред репортера на Bulgaria ON AIR Петьо Атанасов музикантът отбеляза, че вместо общината да ги припознае като хора, които се грижат за плаж \"Корал\", те ги репресират с пълната сила на държавния апарат.  \"Ще обжалвам този акт, ако трябва в Страсбург. Преди няколко дни излезе разследване на \"БИО\", от което се вижда колко имоти и земи са придобити по незаконен начин по Черноморието. Доказани престъпления не биват наказвани поради 10-годишната давност, а хора с палатки биват гонени\", посочи за \"България сутрин\" природозащитникът.  \r\n  ", "date": "2018.05.04", "title": "300 лв. глоба за палатка на плаж \"Корал\" – репресия или…"}
{"url": "https://www.bgonair.bg/sutreshen-blok/2018-05-04/spatnitsite-na-onkobolnata-tedi-kak-i-zashto-se-pecheli-ot-chuzhdoto-neshtastie", "text": "\r\n Приятелите и спътниците на онкоболната Теодора са станали преки свидетели на всичко, което се е случило с 31-годишната жена в Бразилия. Мартин, Валя, Виолета и Веселка са част от 9-членната група, в която е пътувала и Теодора Маджарова. Разказват, че всички са приятели, а организатор е Кармен Лазарова, която се представя единствения лицензиран водач за къщата на Жоао де Деус. \"Всичко беше организирано от самата Кармен Лазарова. Самолетни билети, престой - всичко ни  бе предоставено предварително чрез имейл и телефонни разговори\", категоричен е Мартин пред  . Валя и Виолета пък имали лични срещи с Кармен преди заминаването. \"Разказваше как лекува с ръце, с енергия, как прави медитации. При нея имаше и кристално легло. Ние имахме веднъж безплатно да посетим. Всеки следващ път е по 40 лв.\", уточни една от спътничките на болната Теди. На пътниците не са изисквани медицински документи, а за болестта на Теодора гидът Лазарова знаела още в България. Състоянието на онкоболната обаче се влошава рязко, след като се подложила на процедурите в Бразилия. Според групата Кармен подценила състоянието на Теодора. Гидът Лазарова вярвала, че влошеното състояние на 32-годишната жена е заради процедурите, на които се била подложила. \r\n  ", "date": "2018.05.04", "title": "Спътниците на онкоболната Теди: Кармен Лазарова се отнесе безотговорно"}
{"url": "https://www.bgonair.bg/sutreshen-blok/2018-05-04/zapochva-da-zahladnyava-ochakva-se-i-dazhd-ot-nedelya", "text": "\r\n Над по-голямата част от страната облачността ще бъде разкъсана, а след пладне ще започне да бъде купеста. Отново ще прегърми и превали, но валежите няма да са продължителни. В Северна България денят ще бъде слънчев. Ще духа източен вятър, който ще създава усещане за свежест, въпреки сравнително високата влага.  Това е прогнозата за времето според синоптика на Bulgaria ON AIR Симеон Матев. Той уточни, че през следващите няколко дни над Балканите ще се спусне по-хладен въздух, но градусите няма да паднат с много.  \"Днес в страната няма да има валежи. Очакват ни сравнително малко валежи в съботния ден, но температурите ще останат високи. В неделя е по-вероятно да вали, но отново ще остане топло. Понеделник на доста места в страната ще превалява, а температурите започват да се понижават. Седмицата ще продължи с нестабилно време, което ще рече слънчева сутрин и дъждовна облачност в следобедните часове\", посочи климатологът в \"България сутрин\". ", "date": "2018.05.04", "title": "Започва да захладнява, очаква се и дъжд от неделя…"}
