{"url": "https://www.bgonair.bg/bulgaria/2018-03-15/tri-mesetsa-nespirni-protesti-v-zashtita-na-pirinn", "text": "13 протест в защита на Пирин се проведе в столицата тази вечер. Той отново започна пред сградата на Министерския съвет и по бул. \"Дондуков“, като стигна до Орлов мост. Недоволните граждани протестират срещу приетия от правителството план за управление на Националния парк \"Пирин“ и увеличаването на площта за застрояване в него. Организаторите на протеста съобщиха, че движението \"Спаси Пирин“ вече е регистрирано и така недоволството се формализира. Протестът ще продължи до подаването на оставката на кабинета, обяви Атанас Русев, един от организаторите. Демонстрациите се провеждат вече всеки четвъртък.", "date": "2018.03.15", "title": "Три месеца неспирни протести в защита на Пирин"}
{"url": "https://www.bgonair.bg/world/2018-03-15/erdogan-sasht-mogat-da-predizvikat-treta-svetovna-voyna", "text": "20-те военни бази, които САЩ планират да изградят в Сирия, могат да предизвикат Трета световна война. Това обяви турският президент Реджеп Ердоган по време на реч в Анкара.  В изказването си той призова турците да се подготвят за всички възможни варианти.  Ердоган припомни, че в района силно военно присъствие имат Турция, Русия и Иран, а новите американски бази могат само да запалят искрата на конфликта.", "date": "2018.03.15", "title": "Ердоган: САЩ могат да предизвикат Трета световна война!"}
{"url": "https://www.bgonair.bg/world/2018-03-15/sblasatsi-i-11-raneni-bezhantsi-v-bezhanskiya-lager-na-ostrov-lesbos", "text": "Най-малко 11 бежанци бяха ранени при сблъсъци в бежанския лагер \"Мория\" на гръцкия остров Лесбос.  Сред пострадалите има деца и бременни. За да разпръсне хората полицията е използвала сълзотворен газ.  Мигрантите недоволстват от лошите условия за живот в бежанския лагер, който е препълнен, а хората продължават да прииждат.", "date": "2018.03.15", "title": "Сблъсъци и поне 11 ранени в бежанския лагер на остров Лесбос"}
{"url": "https://www.bgonair.bg/world/2018-03-15/otnovo-demonstratsii-v-sasht-sreshtu-napadeniyata-s-ognestrelni-orazhiya", "text": "Стотици хиляди ученици в САЩ излязоха от класните стаи, за да участват в национален протест срещу нападенията с огнестрелно оръжие. Деца от почти 3000 училища във Вашингтон и региона запазиха мълчание в продължение на точно 17 минути. Така те изразиха съпричастност със 17-те жертви на стрелбата в гимназията в Паркланд в средата на февруари. След това учениците се включиха в марша до Белия дом и Капитолия като призоваха за промени в законите за притежание на оръжие. Подобни демонстрации се проведоха и в други градове на страната.", "date": "2018.03.15", "title": "Отново демонстрации в САЩ срещу нападенията с огнестрелни оръжия"}
{"url": "https://www.bgonair.bg/world/2018-03-15/balgarka-styuardesa-padna-ot-samolet-v-uganda-i-zagina", "text": "\r\n Инцидентът станал на 14 март на международното Летище \"Ентебе\", недалеч от едноименния град и на около 45 км от столицата Кампала. 47-годишната Елена Йончева е служител на авиокомпания \"Емирейтс\".  Жената паднала от аварийния изход, непосредствено преди самолетът да приеме пасажерите за полета за Дубай. Стюардесата е била прехвърлена по спешност в болницата \"Кисуби\".  Местно радио публикува снимки и коментира случилото се. По-късно българката е починала от тежките наранявания след падането.  От Министерството на външните работи съобщиха, че на 14 март в генералното консулство на България в Дубай е постъпила информация за инцидента. Консулството ни в Дубай е реагирало своевременно и е уведомило близките на починалата. Генералният консул Иван Йорданов е в постоянна връзка с тях. До този момент не е получавано официално известие за причината за смъртта.  Преди да настъпи смъртта на стюардесата, авиационните власти в Уганда разпространяват изявление, в което твърдят, че българката сама е отворила аварийния изход и е паднала.  \r\nПричините за инцидента се изясняват.  От авиокомпанията, за която Йончева работи, допълват, че оказват пълно съдействие на разследващите. Самолетът е трябвало да излети в 15.25 ч, но заради случилото се е имало 76 минути закъснение.  Елена Йончева е завършила Английската гимназия в Русе, от 20 години работи като стюардеса в Дубай. Има възрастна майка, която била много болна и заради нея се е връщала в България.  Не е имала финансови проблеми. Всички нейни съученици са в шок и категорично изключват версията за самоубийство.  Според очевидци непосредствено преди падането жената е говорила със своите колеги и е държала до брадичката си стъклена бутилка, която порязала тялото ѝ при падането.", "date": "2018.03.15", "title": "Българска стюардеса падна от самолет в Уганда и загина"}
{"url": "https://www.bgonair.bg/world/2018-03-15/most-se-sruti-vav-florida-ima-zaginali", "text": "\r\n Пешеходен мост се срути в Международния университет във Флорида. Властите потвърдиха, че има загинали, но не се знае точният им брой. Най-малко шестима души са пострадали.  Под сриналите се отломки са заклещени автомобили. Спасителен екип се опитва да извади хората от тях. Конструкцията е била довършена в събота, само шест дни преди инцидента. Снимка: Pixabay", "date": "2018.03.15", "title": "Мост се срути във Флорида, има загинали"}
{"url": "https://www.bgonair.bg/world/2018-03-15/balgarski-moryatsi-spasiha-ekipazh-na-potavasht-korab-v-meksikanskiya-zaliv", "text": "Български моряци спасиха екипажа на потъващ кораб в Мексиканския залив. Моряците от моторен кораб \"Средна гора\" получили сигнал за бедствие от мексиканския снабдителен кораб \"Лей Ривър\" и се отзовали веднага.  Въпреки тежките метеорологични условия, започнала спешна спасителна операция и 8-членният екипаж на потъващия кораб бил прехвърлен на борда на \"Средна гора\". Няма пострадали хора.", "date": "2018.03.15", "title": "Български моряци спасиха екипаж на потъващ кораб в Мексиканския залив"}
{"url": "https://www.bgonair.bg/reportazhi/2018-03-15/sasht-podkrepiha-london-za-izgonvaneto-na-ruskite-diplomati", "text": "\r\n Съединените щати подкрепят безусловно действията на Лондон спрямо Русия в отговор на случая Скрипал. Американският президент Доналд Тръмп обвини Москва в подкопаване на суверенитета и сигурността на чужди държави и в опит за дискредитиране на западните демокрации. Вашингтон застава категорично зад съюзника си Лондон и подкрепя изгонването от Острова на 23-ма руски дипломати. Снощи темата беше обсъдена на извънредно заседание на Съвета за сигурност на ООН, свикано по искане на Великобритания. Русия отрича да е замесена в отравянето на бившия си агент на Острова Сергей Скрипал. Москва вече подготвя ответни санкции срещу Великобритания след решението за изгонване на нейните дипломати от страната.", "date": "2018.03.15", "title": "САЩ подкрепиха Лондон за изгонването на руските дипломати"}
{"url": "https://www.bgonair.bg/economy/2018-03-15/bankite-ne-otkazvat-finansirane-na-sdelkata-za-chez-obyaviha-ot-inerkom", "text": "\r\n Няма отказ за финансиране от страна на банките по сделката за ЧЕЗ. Това твърдят от фирмата купувач \"Инерком\". Преди дни излезе информация, че сделката е заплашена, защото \"Инерком\" не може да осигури финансирането. Евентуално участие на държавата зависи от решението на чешката компания, обясни председателят на Съвета на директорите на \"Инерком\" Милена Стоева.  Междувременно експерти вече работят по сроковете, които са заложени в предварителния договор, предаде репортерът на Bulgaria ON AIR Миглена Георгиева. Все още не е ясно как ще бъде финансирана сделката и каква част от парите ще бъдат под формата на заеми и собствен капитал, стана ясно от думите на Веселин Захариев, финансов консултант на \"Инерком\". Дружеството вече е подало уведомление в Комисията за защита на конкуренцията. Антимонополният орган трябва да се произнесе по процедурата в рамките на 25 работни дни, но този срок може да бъде удължен до 3 месеца. Зам.-председателят на Европейската комисия рано тази сутрин е разговарял с премиера Борисов за сделката за ЧЕЗ. Двамата са заявили, че това е сделка между два частни субекта, но те ще бъдат наблюдавани дали спазват законодателството. Премиерът Борисов е подчертал пред Марош Шефчович значимостта на гозовия хъб \"Балкан\", който ще гарантира либерализацията на енергийния пазар. Представителите на \"Инерком\" отговориха и по какъв начин ще участват или няма да участват в делото, което ЧЕЗ води срещу България. Вижте във видеото!", "date": "2018.03.15", "title": "Банките не отказват финансиране на сделката за ЧЕЗ, обявиха от \"Инерком\""}
{"url": "https://www.bgonair.bg/world/2018-03-15/makedonskiyat-prezident-sprya-vavezhdaneto-na-albanskiya-ezik", "text": "Президентът Георге Иванов отказа да подпише Закона за употреба на езиците, с който албанският става втори официален език в Македония. Вчера с 64 гласа \"За\" парламентът в Скопие реши албанският език да се използва наравно на цялата територия на страната, а не само в общините с преобладаващо албанско население. Гласуването обаче не мина без проблеми. Депутатите не разгледаха исканите от опозиционната партия ВМРО-ДПМНЕ поправки. Това доведе до напрежение между бившия премиер и председателя на парламента, които си размениха доста остри реплики в пленарна зала.", "date": "2018.03.15", "title": "Македонският президент спря въвеждането на албанския език"}
{"url": "https://www.bgonair.bg/denqt-on-air/2018-03-15/volya-na-mareshki-ofitsialno-v-semeystvoto-na-evropeyskite-natsionalisti", "text": "\r\n Вчера в Брюксел беше гласувано приемането на ПП \"Воля\" в политическото семейство на \"Движение за Европа на нациите и свободите\", което обединява всички патриотични партии в ЕС. Това заяви в студиото на   депутатът от \"Воля\" Пламен Христов. \"Поведението на партията няма да се промени по никакъв начин. Особено горди сме, че бяхме припознати от това политическо семейство, тъй като неговите основни ценности изцяло съвпадат с тези на \"Воля\", коментира още той. Пред   Пламен Христов коментира, че е много важно всяка една държава, членка на ЕС, да запази своята идентичност, защото сборът от безлични нации не би могъл да образува силна общност. Във връзка със сделката за ЧЕЗ, гостът на Владимир Сиркаров подчерта, че национално отговорното поведение на управляващите, както и на всички политици, е трябвало да се движи паралелно с всички разговори и възникналите проблеми по продажбата на дружеството. \"Не можем да сме сигурни и да твърдим, че \"Инерком\" като евентуален бъдещ собственик би бил лош стопанин. Дори напротив, може да се окаже, че са доста по-успешен управленец в тази структура. Не е изключено да доведат и до по-ниски цени на тока\", обясни Христов. По-рано стана ясно, че Комисията за защита на конкуренцията (КЗК) ще разгледа само пазарния ефект от придобиването на активите на чешката ЧЕЗ в България от пазарджишката компания \"Инерком\". Комисията няма да преценява и дали договорът между двете компании, може да бъде обявен за нищожен, с претекст той да противоречи на закона или да е привиден. ", "date": "2018.03.15", "title": "\"Воля\" на Марешки официално в семейството на европейските националисти"}
{"url": "https://www.bgonair.bg/bulgaria/2018-03-15/zritel-signalizira-kupil-si-nevalidna-dnevna-karta-za-gradskiya-transport", "text": "\r\n В деня на потребителя не спират сигналите за нередности. Зрител на   си купи невалидна дневна карта за градския транспорт в София. При опита си да мине между турникетите в метрото, системата отчела, че баркодът на картата е регистриран преди почти 2 месеца. Рано сутринта Силвия решава да се вслуша в апела на Столичната община за по-чист въздух и остава колата си на паркинга. Пресмята, че най-изгодна е дневната карта за всички линии, която струва 4 лева. На билета е изписана днешната дата. Жената моли за презаверяване или да ѝ бъдат върнати парите.  От Центъра за градска мобилност увериха, че това е първият подобен случай и в момента работят по уточняване на причините за възникването му. Обясниха още, че Силвия ще бъде компенсирана за причиненото неудобство.  Още за случая вижте във видеото.   ", "date": "2018.03.15", "title": "Зрител сигнализира: Купил си невалидна дневна карта за градския транспорт"}
{"url": "https://www.bgonair.bg/denqt-on-air/2018-03-15/novata-ni-strategiya-za-sigurnost-logichna-v-dneshniya-svyat", "text": "\r\n До 2024 г. бюджетът за отбрана трябва да достигне 2% от БВП. Това предвижда гласуваната от Народното събрание актуализирана \"Стратегия за национална сигурност\". \"Светът се промени в негативен аспект. При променена среда на сигурност е логично да се промени и стратегията за сигурност. Част от предвидените мерки касаят отговора на заплахи и киберсигурността, корупцията, международната престъпност. Това е основата, която трябва да регламентира държавната дейност по защита на Република България. Актуализирани са мерки, които биха послужили за един добър живот в България\", подчерта народният представител от ГЕРБ Христо Гаджев.  Една от горещите теми за България, а и за цяла Европа, е имиграционният натиск. Гостът в студиото на \"Денят ON AIR\" отбеляза, че това е една от основните теми на нашето европредседателство.  \"Това е деликатна тема за цяла Европа. Не може страните, които са външни граници на ЕС, да поемат основния натиск. Трябва да има система за разпределение на този натиск и за солидарност между страните. Поемането на бежанци трябва да бъде добре финансирано\", изтъкна той.  Депутатът коментира и все по-установяващия се конфликт между президентството и управлението на страната.  \"Никой не говори за конфронтация. Искаме съвсем нормални неща като стенограмата от срещата на президента и руския патриарх. Няма как никой да не е водил бележки от такъв разговор. Частта, която беше излъчена от срещата, бе унизителна. Трябва да знаем какво са си казали\", обясни Гаджев пред Bulgaria ON AIR. Акцентът на разговора премина към връщането на Строителните войски и доброволната военна служба, но за повече детайли ", "date": "2018.03.15", "title": "Новата ни стратегия за сигурност: Логична в днешния свят!"}
{"url": "https://www.bgonair.bg/bulgaria/2018-03-15/gerb-sezira-tsatsarov-zaradi-zloupotrebi-v-provadiya", "text": "\r\n ГЕРБ ще сезира главния прокурор Сотир Цацаров за финансови щети в Провадия. Злоупотребите били извършени от кмета Филчо Филев, издигнат от БСП. Управляващите се позовават на доклад Агенцията за държавна финансова инспекция от 2016 г., който констатира, че Филев е възложил поръчка за обществен транспорт на частна фирма, без да е обявена обществена поръчка на стойност 1 млн. лева. ГЕРБ нарекоха случая \"Филчогейт“.  ", "date": "2018.03.15", "title": "ГЕРБ сезира Цацаров заради злоупотреби в Провадия"}
{"url": "https://www.bgonair.bg/bulgaria/2018-03-15/kradetsat-shumahera-i-kompaniya-pak-otlozhiha-deloto", "text": "Топ-крадецът на коли Иван Яневски – Шумахера и негови хора, спипани за обир на банкомат, отлагат за втори път заседанието на съда, което трябва да реши дали да останат за постоянно в ареста. Причината е, че задържаните искат да сменят адвокатите си, пише \"24 часа\". Те бяха тикнати зад решетките след като в началото на март взривиха банкомат на столичния булевард \"Рожен\" и бяха заловени след преследване с полицията. Групата е разследвана и за други взривове на банкомати в София. Днес Софийският градски съд заседава по мярката им за неотклонение. Единият от задържаните, Росен Цветков, обаче се яви без адвокат, защото защитникът му е зает по друго дело. Цветков обясни, че иска да бъде защитаван от избран от него адвокат. Само преди два дни, на заседанието във вторник, той смени адвоката си преди заседанието. \"Вашият интерес е по-бързо да се разгледа това дело\", каза председателят на съдебния състав Калин Калпакчиев и предупреди, че при трето отлагане съдът ще назначи служебен адвокат на Цветков. Според запознати вероятно е с опитите за отлагане на заседанието Шумахера и бандата му да си търсят удобни съдии. Мерките за неотклонение се гледат всеки вторник и четвъртък от дежурни по график съдии.", "date": "2018.03.15", "title": "Крадецът Шумахера и компания пак отложиха делото"}
{"url": "https://www.bgonair.bg/bulgaria/2018-03-15/tehnicheska-greshka-nyama-tvardyat-ot-arsenal-davali-milioni", "text": "\r\n Представители на оръжейния завод \"Арсенал\" организираха пресконференцията за вчерашния взрив, при които загинаха двама работници. Според ръководството на година се давали милиони за облекло и подсигуряване на безопасността на служителите в завода и няма как това да е причината за пожара, възникнал в един от цеховете. Представителите на \"Арсенал\" са съобщили, че всеки един от работниците има по два чифта защитно облекло, което трябва да носи. На човек се харчат по 7000 лв. за тази защитна екипировка. 30 млн. лв. пък са похарчени за година за създаване на безопасни условия за труд. От завода са категорични, че техниката, с която работят служителите, е нова и поддържана. Помещението, в което станал инцидентът, е само на две години и има само изпочупени стъкла след взрива, което доказва здравината и качеството му. Всеки ден служителите са минавали и под строг инструктаж за безопасност. Ръководството отрече напълно той да се е провеждал формално. От Инспекцията на труда уточниха, че проверките в завода са над 100, за които са открити около 4-5 нарушения на проверка - съставени са около 10-15 акта до 20 000 лв. Припомняме, че рано тази сутрин в 2:15 часа в старозагорската болница е починал работникът Красимир Желев, който получи 85% изгаряния. На място вчера загина и 27-годишният Цеко Василев.", "date": "2018.03.15", "title": "Техническа грешка няма, твърдят от \"Арсенал\"! Давали милиони за безопасност"}
{"url": "https://www.bgonair.bg/bulgaria/2018-03-15/arestuvaha-direktora-na-rayonnata-zdravna-kasa-v-lovech", "text": "Задържаха директора на Районната здравноосигурителна каса в Ловеч. Антонио Маринов е арестуван за 24 часа при спецакция на ДАНС и полицията. По случая е образувано досъдебно производство за извършени злоупотреби със средства на Здравната каса.  С решение на Окръжния съд в Ловеч е извършено претърсване на сградата като са иззети документи и са разпитани служители, предаде репортерът на   Мирела Дончева. Утре ще стане ясно дали Антонио Маринов ще остане в ареста. По непотвърдена информация задържането му е свързано с издаването на разрешително за частна болница в града, както и за неправомерно превеждане на средства по клинични пътеки, с което е ощетен бюджетът на касата.  ", "date": "2018.03.15", "title": "Арестуваха директора на Районната здравна каса в Ловеч"}
{"url": "https://www.bgonair.bg/bulgaria/2018-03-15/svlachishteto-kray-smolyan-shte-ni-struva-minimum-7-8-mln-leva", "text": "\r\n Минимум 7-8 милиона лева ще струва укрепването на свлачището, което затвори пътя Мадан-Смолян. Това заяви министърът на регионалното развитие Николай Нанков.  На място експертите, извършили вчера оглед на свлачището, му представиха изводите и възможните варианти.  Основната препоръка е пътят да не се разчиства, защото свлачището все още е активно. Предвиждат се сериозни укрепителни дейности.", "date": "2018.03.15", "title": "Свлачището край Смолян ще ни струва минимум 7-8 млн. лева"}
{"url": "https://www.bgonair.bg/bulgaria/2018-03-15/ekaterina-zaharieva-ot-twitter-balgariya-zastava-zad-london", "text": "Външният министър Екатерина Захариева обяви, че България застава на страната на Лондон в спора му с Москва по повод отравянето на двойния агент Сергей Скрипал. В Twitter българският дипломат № 1 написа: \"България стои до своя съюзник Обединеното кралство. Използването на отровни химикали е незаконно и трябва да бъде осъдено по най-категоричния възможен начин\", предава Скрипал бе открит в безпомощно състояние на 4 март заедно с дъщеря му, в момента двамата са в болница в тежко състояние. Британският премиер Тереза Мей обвини Русия, че е отговорна за отравянето на шпионина и изгони 23 руски дипломати като ответна мярка. Междувременно стана ясно, че веществото, с което Скрипал е отровен, е силно токсичният нервнопаралитичен \"Новичок\".", "date": "2018.03.15", "title": "Екатерина Захариева от Twitter: България застава зад Лондон!"}
{"url": "https://www.bgonair.bg/bulgaria/2018-03-15/meso-i-hlyab-lyubimi-na-balgarite-eksperti-obache-preporachvat-drugo", "text": "\r\n Над 45 килограма месо и над 88 килограма тестени храни. Толкова изяжда всеки българин годишно, което поставя тези ястия на първо място на трапезата ни.  Въпреки че са почти несъвместими, месото и хлябът остават най-предпочитаното меню за повечето българи. Според експертите обаче това е напълно погрешно. Според специалистите, хляб може да се яде всеки ден, ако го комбинираме с постни храни. Месото също е разрешено, но не повече от два пъти на седмица - и то само комбинирано със салата. Пред качеството и цената обаче много от потребителите избират второто. А за четене на етикетите рядко остава време. Още по темата вижте във видеото.   ", "date": "2018.03.15", "title": "Месо и хляб - любими на българите. Експерти обаче препоръчват друго"}
{"url": "https://www.bgonair.bg/bulgaria/2018-03-15/tiyneydzhar-vleze-v-bolnitsa-sled-kato-pi-spirt", "text": "\r\n 13-годишно момче влезе в Шуменската болница , след като пило спирт за горене. По време на час по физическо негов съученик решил да се \"пошегува\" и сипал спирта в шишето му с вода. Момчето вече е добре . Шестокласникът от училището по изкуства \"Сава Доброплодни\" бил приет по спешност в Шуменската болница на 9 март. Заболял го стомах и имал зрителни проблеми.  На лекарите обяснил, че пил спирт за горене. Какво количество обаче погълнало детето, не било ясно. Междувременно в училището започна вътрешна проверка. Тримата му приятели признали, че решили да се пошегуват. Затова сипали няколко капки от спирта в шишето му с вода. Спиртът си купили от магазин със съвсем друга цел. Спонтанно решили да се пошегуват, дори му казали, какво са сипали във водата, но той все пак я изпил. Пострадалото момче вече е добре и от днес посещава училището. Приятелите му обаче били силно изплашени. Авторите на така наречената \"закачка\" ще бъдат наказани. Как точно обаче ще стане ясно след приключване на разследването. Междувременно с децата и техните родители работи психолог.", "date": "2018.03.15", "title": "Тийнейджър влезе в болница след като пи спирт"}
{"url": "https://www.bgonair.bg/bulgaria/2018-03-15/kzk-nyama-da-proveryava-sdelkata-chez-inerkom", "text": "Комисията за защита на конкуренцията(КЗК) няма да проверява произхода на парите, с които пазарджишката компания \"Инерком \" иска да купи активите на ЧЕЗ в България.  Комисията няма да преценява и дали договорът между двете компании, може да бъде обявен за нищожен, с претекст той да противоречи на закона или да е привиден.  Това се казва в съобщение на антимонополната комисия, след като вчера \"Инерком\" поиска проверка дали сделката нарушава конкуренцията.", "date": "2018.03.15", "title": "КЗК няма да проверява сделката ЧЕЗ-\"Инерком\""}
{"url": "https://www.bgonair.bg/world/2018-03-15/slovenskiyat-premier-podade-iznenadvashta-ostavka", "text": "\r\n Словенският премиер Миро Церар изненадващо подаде оставка. Оттеглянето му идва само месеци преди редовните парламентарни избори в страната през юни.  В телевизионно изявление той обяви, че решението на съда да анулира резултатите от референдума през миналия септември за жп линията Копер-Дивача е била \"последната капка\", принудила го да се оттегли.  От началото на годината страната бе разтърсена от серия големи стачки на учителите, които поискаха по-високи заплати.", "date": "2018.03.15", "title": "Словенският премиер подаде изненадваща оставка"}
{"url": "https://www.bgonair.bg/bulgaria/2018-03-15/dvoyno-semeyno-ubiystvo-v-plovdiv-ostavi-1-godishno-sirache", "text": "\r\n Жестоко двойно убийство в Пловдив. Трагедията се разиграла вчера вечерта в жилищен блок. Убитите са мъж и жена. Сигналът е подаден от съседи. Те се озадачили, тъй като едногодишното бебе на семейството плачело цяла нощ.  Инцидентът е станал в панелен 10-етажен блок в район \"Южен\". Според една от версиите млад мъж е намушкал съпругата си с нож, а след това се е самоубил.  Друга версия обаче разменя ролите на двамата, но и при двете се твърди, че става дума за убийство поради ревност. В момента районът е отцепен от полицията, на място има криминалистична лаборатория. Там са и окръжният прокурор Румен попов, както и директорът на полицията в Пловдив Атанас Силков. Съседите описват семейството като мили и възпитани.  Подобен казус се е разиграл през месец януари 2016 г. в същия квартал на съседна улица. Тогава мъж уби съпругата и детето си и след това се самоуби, предаде Илиян Велков. ", "date": "2018.03.15", "title": "Двойно семейно убийство в Пловдив остави 1-годишно сираче"}
{"url": "https://www.bgonair.bg/bulgaria/2018-03-15/avstriya-podkrepya-balgariya-za-prisaedinyavane-kam-shengen", "text": "\r\n След Холандия и Германия, и Австрия подкрепи присъединяването на България в Шенген. Няма държава в Европа, която да е инвестирала повече усилия за опазването на границите си от България. Това заяви австрийският канцлер Себастиан Курц, който е на официално посещение в страната ни. Основна тема на разговорите между двамата лидери е била именно сигурността. \n Миграционният натиск се оказа основна тема на разговорите между двамата лидери. Канцлерът на Австрия похвали България за добре пазените външни граници и изрази мнение, че страната ни е заслужава да е в Шенген.  Не толкова либерална се оказа Австрия обаче в позицията си относно присъединяването на Турция към Европейския съюз.  \"За момента имаме ясно отношение по въпроса за присъединяването на Турция към ЕС, засега това е твърде рано\", посочи Себастиан Курц.  Не толкова категоричен беше премиера Бойко Борисов. Той не отговори конкретно на въпроса дали Турция има място в Европейския съюз. Вместо това даде пример с историята. Себестиан Курц оцени високо ролята на страната ни като председател на Съвета на Европа. Австрия поема щафетата от България на 1 юли. Снимка: Олег Попов (Bulgaria ON AIR)", "date": "2018.03.15", "title": "Австрия подкрепя България за присъединяване към Шенген"}
{"url": "https://www.bgonair.bg/bulgaria/2018-03-15/regionalniyat-ministar-inspektira-nay-mashtabnoto-svlachishte-u-nas", "text": "Министърът на регионалното развитие и благоустройството Николай Нанков ще инспектира срутището в района по пътя Смолян - Мадан, съобщиха от министерството.  Теренът продължава да бъде опасен, като създава огромни проблеми, тъй като спира напълно достъпa на 11 села до Смолян. Това е най-мащабното в страната свлачище върху главен път.  То обхваща много голяма територия, близо 600 метра по дължината на пътя. В рисковия участък попадат електропроводи, а над него минава водопровод.", "date": "2018.03.15", "title": "Регионалният министър инспектира най-мащабното свлачище у нас"}
{"url": "https://www.bgonair.bg/sutreshen-blok/2018-03-15/4-godini-ot-fatalnata-aktsiyata-v-lyaskovets-kakvi-sa-greshkite-i-koy-e-vinoven", "text": "\r\n Преди 4 години при полицейска акция в Лясковец загива командосът Емил Шарков. На 14 март 2014 г. при опит да бъде задържан 53-годишният Петко Петков, 3-ма елитни служители от Специализирания отряд за борба с тероризма биват ранени, а Емил Шарков загива при опит на баретите да влязат в дома на барикадиралия се неуравновесен мъж. Майката на командоса и семейството му не спират да търсят отговор на редица въпроси и несъответствия, свързани с акцията. Част от тях вече са открити. Какви са допуснатите грешки и кои са истинските виновници за инцидента в Лясковец? Според майката на убития Емил Шарков - Ваня Рибчева, всички усилия при разследването са били не толкова да се поправи нещо и да се изяснят грешките, а да се прикрият виновниците и да се потули инцидентът. \" \", отбеляза Рибчева в студиото на \" \". По думите ѝ случаят бил потулен за 2 месеца, проверка била извършена, но цялото разследване бил \"един политически театър\". \" \", уточни още майката на загиналия в Лясковец пред  . Жената е категорична, че тогавашният главен секретар на МВР Светлозар Лазаров и командващият екипа Георги Гайков на своя глава са изпратили спецполицаите, без точна стратегия и психопортрет на неуравновесения Петко Петков.", "date": "2018.03.15", "title": "4 години от фаталната акцията в Лясковец! Какви са грешките и кой е виновен?"}
{"url": "https://www.bgonair.bg/sutreshen-blok/2018-03-15/proletta-shte-ni-se-usmihne-no-za-kratko", "text": "\r\n Температурите у  нас са с пролетни стойности от рано сутринта. Днес те ще бъдат между 12 и 17 градуса средно за страната, но небето няма да е съвсем чисто. Най-голям шанс за превалявания има по Черноморието и около планините. Почти 100% ще превали от двете страни на билото на Стара планина, посочи синоптикът на Bulgaria ON AIR Симеон Матев. Днес повече слънчеви часове ще има над Северна България, докато над Южна България ще бъде по-често облачно. От утре ще настъпи значително повишение на температурите, което ще се усети най-вече в събота - до 23-24 градуса.  Най-топло ще бъде в Североизточна България. В неделя обаче предстои ново влошаване на времето, а спадът в температурите ще бъде най-голям именно в Североизточна България. В неделя се очакват краткотрайни валежи и възможност от гръмотевични бури. През повечето дни на следващта седмица времето няма да е приятно, уточни Симеон Матев в \"България сутрин\".  Температурите ще се понижат чувствително, ще има и отрицателни стойности, предупреди той.  ", "date": "2018.03.15", "title": "Пролетта ще ни се усмихне, но за кратко"}
{"url": "https://www.bgonair.bg/bulgaria/2018-03-15/sluzhiteli-na-zdravnite-inspektsii-na-protest-sreshtu-niskite-zaplati", "text": "Служители на здравните инспекции в страната излизат на протест срещу ниските заплати в сектора.  Недоволството им продължава, въпреки че от Министерството на здравеопазването заявиха, че възнагражденията им ще бъдат увеличени с 18 на сто.  По-високите доходи влизат в сила със задна дата – от 1 януари тази година.", "date": "2018.03.15", "title": "Служители на здравните инспекции на протест срещу ниските заплати"}
{"url": "https://www.bgonair.bg/sutreshen-blok/2018-03-15/okolo-70-dni-otnema-razreshavaneto-na-sluchay-s-nekorektni-targovtsi-v-ramkite-na-es", "text": "\r\n В Световния ден на потребителите, който отбелязваме днес, от Европейският потребителски център отчетоха рекорден брой сигнали, които са получили за миналата година - около 2000. Това съобщи в студиото на  директорът на центъра у нас Игнат Арсенов. \"Очевидно е, че хората все повече ни търсят за помощ и защита. Много хора почват да ни търсят превантивно, още докато пазаруват, докато има някакъв проблем - те ни питат  дори преди да се свържат с търговеца,\" обясни Арсенов пред  . Той каза също, че средно между подаването на сигнал към Европейския потребителски център и връщането на парите или разрешаването на проблем между търговец и потребител, минават около 70 дни.  \"Трябва да отбележим, че ние имаме посреднически функции, не можем да задължим търговеца да изпълни задължението на потребителя\", отбеляза Игнат Арсенов в ефира на  . Той обясни още, че когато случаят е международен има по-голямо забавяне. Арсенов каза също, че у нас най-много пазаруваме дрехи и обувки и именно за това са и повечето сигнали към потребителския център. Той напомни също, че европейските потребители са най-защитените, но когато става въпрос за търговия в рамките на Европейския съюз. По думите на Арсенов, когато пазаруваме от търговци извън ЕС, например от Китай, нямаме същите потребителски права. ", "date": "2018.03.15", "title": "70 дни отнема разрешаването на случай с некоректни търговци в рамките на ЕС"}
{"url": "https://www.bgonair.bg/sutreshen-blok/2018-03-15/psihiatar-namirame-se-v-zonata-na-privichen-haos", "text": "\r\n Психиатърът д-р Николай Михайлов разтълкува настоящата политическа и обществена обстановка у нас, като каза, че се намираме в ситуация на привичен хаос, а ситуацията в държавата според него не е изненада. \"Това ЧЕЗ е един малък абсурд преди да бъде скандал\", сподели в студиото на   д-р Николай Михайлов. Той каза, че българският народ не разчита на своите политици и че сме песимисти, а протестите и гражданското недоволство няма как да бъдат по-крайни. Причината за това е, че хората няма кого друг да очакват да се появи на политическата сцена, от когото да очакват нещо добро.   Психиатърът коментира също скандалите и ситуацията в коалицията \"Обединени патриоти\", като по думите му тя е \"приключила\". \"Остава това да се финализира официално, но няма да стане преди изборите\", каза д-р Михайлов пред   . Психиатърът сподели своето мнение и за бъдещето на правителството, като обясни, че премиерът Бойко Борисов разполага със стратегически коз. \"БСП е опозиция, но не е алтернатива. Тя не може да управлява страната\", категоричен беше д-р Михайлов в ефира на  . По думите му връчването на изпълнителната власт на БСП е \"национална лудост\", която няма да се приеме добре от Европа и нацията няма да понесе партията на Корнелия Нинова да бъде на власт.", "date": "2018.03.15", "title": "Психиатър: Намираме се в зоната на привичен хаос"}
{"url": "https://www.bgonair.bg/sutreshen-blok/2018-03-15/vitkov-sled-koremnoto-na-prezidenta-politikata-naistina-vodi-do-prevartane", "text": "\r\n  отправи предизвикателство към военния министър Красимир Каракачанов, изпълнявайки коремно превъртане като президента. Изненадващо Румен Радев направи коремно превъртане в официален костюм пред военните парашутисти в Пловдив, след което примера му последва и самият Витков. \" \", посочи Витков и добави, че все още няма отговор от лидера на ВМРО. В сутрешния блок на   той отбеляза, че президентът може би иска да покаже, че е в добра кондиция. Според Витков Румен Радев е в много добра политическа кондиция.  \" \", подчерта лидерът на ''Глас народен'' и посочи, че политиката се е превърнала в медиен цирк. Напълно естествено е хората да искат някакви по-екшън герои, смята той. Запитан дали \"Глас народен\" остава в Реформаторския блок, Витков отговори, че тенденцията в местните структури и ръководството е партията да върви самостоятелно.  \" \", коментира Светльо Витков в  .  ", "date": "2018.03.15", "title": "Витков след коремното на президента: Политиката наистина води до превъртане"}
{"url": "https://www.bgonair.bg/sutreshen-blok/2018-03-15/pochina-i-vtoriyat-rabotnik-ot-intsidenta-v-zavod-arsenal", "text": "\r\n  Припомняме, че на място вчера загина и друг работник - 27-годишният Цеко Василев. От ръководството на завод \"Арсенал\" обявиха, че на семействата на загиналите ще бъдат изплатени 7 брутни заплати, а освен това ще бъдат поети и разходите по погребението на двамата работници. Окръжният прокурор на Стара Загора Дичо Атанасов съобщи за  , че все още разследването тече, взимат се веществени доказателства и тепърва предстои да се проведат разпитите на част от служителите в завода и ръководството на \"Арсенал\". \" \", уточни Атанасов. Според областния управител на Стара Загора Гергана Микова няма връзка между глада, къде работи един човек и една авария в завод. \", отбеляза в \" \" областният управител на Стара Загора. Бившият главен секретар на МВР проф. Николай Радулов е категоричен, че за разлика от други подобни инциденти, тук не можем да говорим за остаряла техника. \" \", обясни в \" \" Радулов. Лидерът на ДСБ ген. Атанас Атанасов също е на мнение, че в желанието си за по-сериозни печалби, собствениците на подобни частни заводи гледат да спестят за сметка на сигурността и безопасността на служителите си. \" \", допълни още Атанасов. \r\n  ", "date": "2018.03.15", "title": "Почина и вторият работник от инцидента в завод \"Арсенал\""}
