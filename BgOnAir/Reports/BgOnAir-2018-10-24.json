{"url": "https://www.bgonair.bg/economy/2018-10-24/tsenite-na-vakantsionnite-imoti-se-povishavat-s-15-rastat-pokupkite-s-kredit", "text": "Осезаемо увеличение на сделките с ваканционни имоти, осъществени чрез външно финансиране, се наблюдава през 2018 г. Това показва анализът на Green Life Development & Resorts за годината. Този тип покупки вече достигат почти 20%. За сравнение, през изминалата година сделките с банково участие представляват единични случаи. Българите все по-уверено утвърждават позициите си на пазара на ваканционни имоти. В Созопол те представляват 34%, руските купувачи са 30%, а сделките с граждани от Украйна са 17%. Профилът на клиентите в Созопол се запазва сходен с 2017 - хора от средния и висшия мениджмънт, обикновено семейства с деца. Вече разполагат с едно или повече собствени градски жилища и търсят класически ваканционни имоти. Допълнителните услуги, предлагани в комплексите, носят добавена стойност на имотите, посочват от компанията. Клиентите, които прекарват повече време в жилищата си, отдават сериозно значение на активностите за деца - спорт, арт школи, езикови курсове. Вижте повече на  .", "date": "2018.10.24", "title": "Цените на ваканционните имоти се повишават с 15%, растат покупките с кредит"}
{"url": "https://www.bgonair.bg/world/2018-10-24/byaha-zaloveni-i-obezvredeni-reditsa-bombi-koleti-v-sasht", "text": "Серия от взривни устройства са били изпратени до ключови сгради и личности в Съединените щати. Заради подозрителен пакет евакуираха и сградата на Тайм Уорнър в Ню Йорк, където се помещава и СИ ЕН ЕН . Полицията е отцепила района. Взривни устройства са били адресирани и до домовете на американските президенти Барак Обама и Бил Клинтън.  Според следователите има връзка между случаите. ФБР и \"Сикрет Сървис\" разследват подозрителните пратки. Преди два дни взривно устройство беше открито и край дома на милиардера Джордж Сорос в Ню Йорк.  Бомбата е била в пощенски колет и беше обезвредена от пристигналите на място сапьори.", "date": "2018.10.24", "title": "Бяха заловени и обезвредени редица бомби-колети в САЩ"}
{"url": "https://www.bgonair.bg/world/2018-10-24/unikalna-interventsiya-na-ostrova-operiraha-dve-bebeta-v-utrobata-na-mayka-im", "text": "Две неродени бебета са били оперирани в утробата на майка си, седмици преди да се появят на бял свят. Такъв тип операция е направена за пръв път във Великобритания, съобщава BBC. Медицински екип от 30 души е направил гръбначна операция на неродените в Университетската болница в Лондон. Причината е, че бебетата имат заболяване, наречено спина бифида. Това е вродена аномалия в развитието на гръбначния стълб и гръбначния мозък, при която има отвор в гръбначния канал, през който е възможно да изтече част от гръбначния мозък. Обикновено заболяването се третира след раждането, но колкото по-рано започне лечението, толкова по-добре за дългосрочното здраве на детето. Операцията в Лондон е първата за страната. Такива се правят на други места в чужбина и майките, трябваше да пропътуват стотици и дори хиляди километри – до болници в САЩ, Белгия и Швейцария. Британските лекари оперирали в продължение на 90 минути. Медиците отворили матката и съединили двете части на гръбначните стълбове на неродените. Самата процедура е рискована, защото може да предизвика преждевременно раждане. Лекарите работят върху методи, които все повече да намалят тази възможност, пише още Според статистиките над 200 деца се раждат по света със спина бифида всеки ден. По време на първия месец от вътреутробното развитие в ембриона се формира структура, наречена неврална тръба, от която впоследствие се развиват гръбначният стълб и централната нервна система. При спина бифида, прешлените, които покриват гръбначния мозък, не се сключват правилно. Точните причини за това не са установени категорично, но е сигурно, че най-големият рисков фактор за появата на спина бифида е недостатъчен прием на фолиева киселина преди и по време на бременността. Медиците във Великобритания, обаче, са категорични, че извършването на революционната операция на територията на страната е нещо прекрасно, защото така разходите намаляват значително, тъй като бъдещите майки не трябва да пътуват в чужбина.", "date": "2018.10.24", "title": "Уникална интервенция на Острова: Оперираха две бебета в утробата на майка им"}
{"url": "https://www.bgonair.bg/world/2018-10-24/za-parvi-pat-v-istoriyata-rumaniya-po-bogata-ot-sasedite-si", "text": "За първи път в историята, Румъния е по-богата от съседите си. Това показва доклад за световното богатство на швейцарската банка Credit Suisse. Oбщoтo бoгaтcтвo нa Румъния през 2018 година възлиза на 317 млpд. дoлapa, което значи, че благосъстоянието на възрастен в Румъния се оценява на малко над 42 хиляди долара. За сравнение – в Унгария тази цифра е с хиляда долара по-малко. Богатството на един българин на база брутен вътрешен продукт се равнява на 30 хиляди долара, а при сърбите числото е 19 хиляди. Bъпpeĸи пpoгpeca, pyмънцитe ocтaвaт мнoгo пo-бeдни oт зaпaднoeвpoпeйcĸитe нaции. Според доклада благосъстоянието на британец се оценява на 314 хиляди долара, при французите тази цифра е 281 хиляди, а при германците – 250 хиляди долара. Независимо от дoбpитe peзyлтaти нa Pyмъния, нepaвeнcтвoтo в cтpaнaтa се задълбочава.", "date": "2018.10.24", "title": "За първи път в историята: Румъния по-богата от съседите си"}
{"url": "https://www.bgonair.bg/world/2018-10-24/zadarzhaha-bivsh-gratski-ministar-na-otbranata-po-obvineniya-v-koruptsiya", "text": "Бившият гръцки министър на отбраната Янос Папандониу е задържан по обвинения в корупция. Той и съпругата му са арестувани, след като дали показания пред следствието в рамките на разследване за незаконни суми, присвоени, докато Папандониу е бил на поста.  Двамата съпрузи са обвинени в пране на пари в размер на 2,8 милиона швейцарски франка. Разследващите смятат, че парите са част от по-голяма сума от 4 милиона швейцарски франка, за които се смята, че вероятно са дадени за осъществяването на определени договори на Министерството на отбраната.  Според следователите сумата на подкупа е в пряка връзка с общата стойност на договора за модернизацията на фрегати на военноморските сили, която възлиза на 400 милиона евро.", "date": "2018.10.24", "title": "Задържаха бивш гръцки министър на отбраната по обвинения в корупция"}
{"url": "https://www.bgonair.bg/world/2018-10-24/politsai-i-migranti-vlyazoha-v-sblasatsi-po-granitsata-mezhdu-bosna-i-harvatiya", "text": "Напрежение на границата между Босна и Херцеговина и Хърватия. Няколкостотин мигранти се опитаха да пробият полицейския кордон, за да влязат незаконно в Хърватия.  Те скандираха \"Отворете границите!\" Част от мигрантите започнаха да хвърлят камъни срещу полицаите. Служителите на реда отговориха със сълзотворен газ и палки.  Съобщава се за пострадали. Униформените забраниха на около 100 мигранти да слязат от влак, който пристигна в района рано тази сутрин и върнаха обратно автобуси, пълни с хора.  Стотици прекараха нощта на открито в района на градчето Велика Кладуша в опит да продължат пътя си към държави от Европейския съюз.", "date": "2018.10.24", "title": "Полицаи и мигранти влязоха в сблъсъци по границата между Босна и Хърватия"}
{"url": "https://www.bgonair.bg/world/2018-10-24/naprezhenieto-mezhdu-rim-i-bryuksel-raste-ek-othvarli-byudzheta-na-italiya", "text": "Расте напрежението между Рим и Брюксел. След като вчера Европейската комисия отхвърли италианския бюджет за следващата година и даде на Рим срок от 3 седмици да го промени, днес италианските управляващи обявиха, че нямат такива намерения.  Проблемът – проектът предвижва значително увеличаване на бюджетния дефицит на Италия, което е в разрез с европейските правила.  Италианският евродепутат Анджело Чиока изрази по изненадващ начин протеста на своята крайнодясна партия срещу Брюксел.  След края на заседанието в Европейския парламент той измъкна записките на еврокомисаря по икономическите въпроси Пиер Московиси, свали си обувката и демонстративно стъпка листата.", "date": "2018.10.24", "title": "Напрежението между Рим и Брюксел расте, ЕК отхвърли бюджета на Италия"}
{"url": "https://www.bgonair.bg/world/2018-10-24/silna-burya-v-avstriya-i-germaniya-porivite-na-vyatara-dostignaha-127-kmch", "text": "Силна буря бушува тази нощ над Австрия и Германия. Тя донесе проливни дъждове, гъста мъгла и пориви на вятъра до 127 километра в час.  На места беше издадено предупреждение хората, тежащи под 50 килограма, да не излизат навън.  В Австрия за справяне с щетите бяха мобилизирани близо 1000 огнеборци.  Силните ветрове обърнаха ТИР и разхвърляха пейки по парковете в германската провинция Саксония-Анхалт.  Бурята трябва да утихне по-късно днес следобед, а към края на седмицата в Германия очакват и първия сняг.", "date": "2018.10.24", "title": "Силна буря в Австрия и Германия, поривите на вятъра достигнаха 127 км/ч"}
{"url": "https://www.bgonair.bg/world/2018-10-24/ep-osadi-ubiystvoto-na-hashogi", "text": "Европейският парламент единодушно осъди убийството на журналиста Джамал Хашоги в консулството на Саудитска Арабия в Истанбул на 2 октомври. Престъплението, срещу който и да било журналист, където и да е, е посегателство срещу свободата на изразяване и срещу нашите общества, срещу начина ни на живот и ценностите ни. Това заяви върховният представител на Европейския съюз по външната политика и сигурността Федерика Могерини по време на пленарната сесия в Страсбург. По-рано стана ясно, че турската полиция е открила два куфара с вещи на журналиста при обиск на автомобил на саудитското консулство. Появи се и информация от неназовани източници на британското издание \"Sky News\", че е открито и тялото на Хашоги. По думите им обезобразените останки са намерени в градината на резиденцията на саудитския консул в Истанбул.", "date": "2018.10.24", "title": "ЕП осъди убийството на Хашоги"}
{"url": "https://www.bgonair.bg/world/2018-10-24/sasht-zapochna-sas-sanktsiite-sled-ubiystvoto-na-hashogi", "text": "\r\n Първи санкции по случая \"Хашоги\". САЩ анулират визите на 21 саудитски граждани, които според тях са свързани с убийството на журналиста. Американският държавен секретар Майк Помпео заяви, че се обмислят и други наказателни мерки. Расте натискът Вашингтон да заеме по-категорична позиция за убийството спрямо съюзника си Рияд. В интервю американският президент Доналд Тръмп заяви, че вярва на уверенията на саудитския крал, че не е поръчал покушението. Въпреки това държавният глава отправи най-сериозната си критика към Рияд към този момент. Той заяви, че всичко в този случай е провал, а по думите му комуникацията не е била адекватна, извършването на убийството е било грешка, а опитът то да бъде прикрито Тръмп определи като провал.", "date": "2018.10.24", "title": "САЩ започнаха със санкциите след убийството на Хашоги"}
{"url": "https://www.bgonair.bg/denqt-on-air/2018-10-24/darzhavata-ne-se-krepi-na-valeri-simeonov-podchertaha-zhurnalisti", "text": "\r\n Извинение и неподадена оставка – протестът на майките на деца с увреждания продължава с  призива към Валери Симеонов \"Не ставаш за този пост!\". \"Никой не е повярвал, че извинението на Симеонов е искрено. Самият той каза в телевизионно студио, че не иска да се извинява. Явно е, че премиерът го е накарал да се извини. Валери Симеонов не смята, че е направил грешка – поради това звучи неискрено. Извинението не свали напрежението, а дори го ескалира\", отбеляза журналистът Валерия Велева.  В студиото на \"Денят ON AIR\" тя добави, че всичко, което твори Валери Симеонов, се струпва на главата на ГЕРБ.  \"ГЕРБ са потърпевши от просташкия му език. Борисов е в незавидна ситуация. Той казва, че оставката на Симеонов би счупила управляващата конструкция. Валери Симеонов ли крепи тази конструкция? Разковничето на проблемите в \"Обединени патриоти\" са предстоящите евроизбори. Не може Валери Симеонов да бъде човекът, поради когото държавата трябва да спре да диша. Борисов го запази, заради сложните коалиционни взаимоотношения. Няма да се размине без отстраняване на Симеонов\", категорична бе тя.  Пред Bulgaria ON AIR журналистът Евгени Петров се съгласи с колегата си, че правителството не се крепи на Симеонов. \"Междуличностните отношения в \"Обединени патриоти\" са много сериозни и Борисов не иска да си пъха пръста там. Обществото не е готово за предсрочни избори. Никой не прави избори около Коледа или януари и февруари. А май месец идват евроизборите. Ако трябва да вярваме на Борисов, че оставката на Симеонов би счупила управлението, то какво губят майките?\", посочи той.", "date": "2018.10.24", "title": "Държавата не се крепи на Валери Симеонов, подчертаха журналисти"}
{"url": "https://www.bgonair.bg/reportazhi/2018-10-24/ekzotichno-nargile-s-ribki-predizvika-vazmushtenie-v-sotsialnite-mrezhi", "text": "\r\n \"Екзотично наргиле\" в столичен бар предизвика възмущение в социалните мрежи. Снимка на риби, плуващи в наргиле, раздели обществото на две. Има ли опасност за животните?  Една Facebook публикация запали въглена на общественото напрежение - наргиле се предлага с риби, плуващи във водата, които се борят за въздух.  По думите на персонала на заведението, рибите често умират.  Екип на   посети въпросното заведение, за да провери дали това е така. ", "date": "2018.10.24", "title": "\"Екзотично наргиле\" с рибки предизвика възмущение в социалните мрежи"}
{"url": "https://www.bgonair.bg/denqt-on-air/2018-10-24/glas-ot-bsp-ne-e-vazhno-che-votat-ne-mina-vazhno-e-da-ima-debat", "text": "\r\n В подкрепа на третото искане за сваляне на правителството бяха 99 депутати от БСП и ДПС, 133 души гласуваха \"против\", нямаше въздържали се.  За да е успешен вотът на недоверие, са нужни 121 депутатски гласа. , коментира в студиото на  депутатът от БСП Донка Симеонова. Дебатите по искането за сваляне на кабинета \"Борисов 3\" бяха миналата седмица. Тогава три часа управляващи и опозиция спориха кой може, кой има воля и сили да направи реформа в здравния сектор, който и двете страни определиха като силно проблемен. И днес след неуспешния вот от ГЕРБ заявиха, че левицата не е алтернатива на управляващите и не може да предложи работещи решения. Пред   Донка Симеонова отбеляза, че за проблемите в здравеопазването вина имат всички, управлявали държавата ни.  допълни още депутатът.", "date": "2018.10.24", "title": "Глас от БСП: Не е важно, че вотът не мина, важно е да има дебат"}
{"url": "https://www.bgonair.bg/world/2018-10-24/ispanskata-politsiya-zalovi-1400-kilograma-heroin", "text": "1400 килограма кокаин е заловил Отделът за борба с наркотрафика на испанската полиция при съвместна операция с американската Служба за борба с наркотиците. \r\n  \r\nОперацията е извършена срещу кораб в Атлантическия океан на около 1800 км. от Канарските острови.  10 души са задържани, сред които и наш сънародник. Седем от арестуваните са турски граждани, а останалите са грузинец, украинец и българин.", "date": "2018.10.24", "title": "Испанската полиция залови 1400 килограма хероин"}
{"url": "https://www.bgonair.bg/denqt-on-air/2018-10-24/mezhdulichnostnite-razpri-mezhdu-liderite-v-op-vzeha-vrah-tvardi-patriot", "text": "\r\n Отношенията между лидерите в коалицията \"Обединени патриоти\" в последните месеци загубиха своята политическа основа. Всичко премина в една междуличностна разпра, която се изрази в общуване през медиите и искане на оставки от едната и другата страна. Това създаде много лош фон както за \"патриотите\", така и за управляващите. Така депутатът от \"Обединени патриоти\" доц. Милен Михов коментира в \"Денят ON AIR\" скандалите и подмятанията в последните няколко месеца между лидерите на ВМРО, ПП \"Атака\" и НФСБ. Според него раздорите в коалицията компрометира идеята за обединение между националистическите партии в България, което определено разочарова обществото. Доц. Михов коментира и скандалното изказване на Симеонов, с което той нарече протестиращите майки на деца с увреждания \"кресливи жени\", а децата им - \"уж болни деца\". \"Дори в нормалното общуване никой не може да нарече една дама по такъв начин, дори на опашката в магазина. Една дума може да убие репутацията на всеки, камо ли на политик. Има думи, които не трябва да се използват. Категорично не одобряваме тези думи, дори и да са употребени по различен начин. Надявам се, че извинението днес беше искрено\", каза пред Bulgaria ON AIR доцентът. По думите му ДПС използват всички тези скандали, за да се домогнат по някакъв начин до властта. \"Твърде претенциозно е лидерът на ДПС да говори за демокрация. Това е партията, която е свързана с много корупционни скандали, партията, която е най-авторитарно управлявана. ДПС от известно време не просто заявява, тя стои в дъното на постоянната атака срещу управляващите\", заяви още депутатът от ОП.", "date": "2018.10.24", "title": "Личностните разпри между лидерите в ОП взеха връх, твърди патриот"}
{"url": "https://www.bgonair.bg/world/2018-10-24/germanets-poluchi-nad-12-godini-zatvor-otrovil-hrana-za-bebeta-i-iznudval-supermarketi", "text": "12 години и половина затвор получи мъжът, отровил бебешка храна в Германия. 54-годишният гeрманец, чието име не беше оповестено публично, е осъден за опит за убийство и изнудване. Пред съда в град Равенсбург той призна, че съвсем съзнателно миналата есен е сложил отровата в бурканчета с бебешко пюре в няколко супермаркета. Злонамерените му действия бяха последвани от искане за 10 милиона евро от магазините в замяна на информация за опасните продукти. Мъжът се оправда с психическо разстройство, но психиатрите отхвърлиха твърденията му.", "date": "2018.10.24", "title": "12 години затвор за германец, отровил храна за бебета и изнудвал супермаркети"}
{"url": "https://www.bgonair.bg/world/2018-10-24/uraganat-uila-udari-tihookeanskoto-kraybrezhie-na-meksiko", "text": "\r\n Ураганът \"Уила\" удари тихоокеанското крайбрежие на Мексико с ветрове със скорост от близо 200 километра в час и проливни дъждове.  Заради опасност от високи приливни вълни хиляди туристи бяха евакуирани от крайбрежните курортни градчета. Стихията, която е ураган от трета категория, удари първо градчето Исла дел Боске в северозападния щат Синалоа. \"Уила\" е най-мощният ураган, който е достигал тихоокеанското крайбрежие на Мексико през последните години. Очаква се бурята да отслабне с навлизането ѝ във вътрешността на страната.", "date": "2018.10.24", "title": "Ураганът \"Уила\" удари тихоокеанското крайбрежие на Мексико"}
{"url": "https://www.bgonair.bg/world/2018-10-24/24-dushi-postradaha-pri-intsident-s-eskalator-v-metroto-na-rim", "text": "\r\n 24 души пострадаха при инцидент с ескалатор в метрото на Рим. Седем от ранените са в тежко състояние. Сред тях има руски футболни запалянковци, които са били там за мача от Шампионската лига между местния отбор \"Рома\" и руския \"ЦСКА-Москва“.  Най-малко двама от пострадалите са с ампутирани крайници, които са били затиснати от ескалатора. Очевидци на инцидента разказват, че внезапно ескалаторът ускорил джижението си докато на него имало много хора. Те започнали да падат в основата на стълбите. Причините за инцидента се изясняват.", "date": "2018.10.24", "title": "24 души пострадаха при инцидент с ескалатор в метрото на Рим"}
{"url": "https://www.bgonair.bg/bulgaria/2018-10-24/31-godishna-zhena-pochina-na-myasto-pri-katastrofa-na-am-trakiya", "text": "31-година жена е починала на място при автомобилна катастрофа на АМ \"Тракия\", съобщи  . Инцидентът е станал вчера следобед, когато на телефон 112 е било съобщено за катастрофата. 31-годишната жена от Приморско е била зад волана на лек автомобил \"Пежо\". Колата се е движила в посока Бургас, когато изведнъж напуска пътното платно и се преобръща. Не е ясно каква е причината за произшествието. Жената е пътувала сама и няма други пострадали.  По случая е образувано досъдебно производство.", "date": "2018.10.24", "title": "31-годишна жена почина на място при катастрофа на АМ \"Тракия\""}
{"url": "https://www.bgonair.bg/bulgaria/2018-10-24/bivshiyat-mitnicheski-shef-fozi-shte-lezhi-v-zatvora-poluchi-4-godishna-prisada", "text": "Бившият началник на митниците при граничния пункт \"Гюешево\", а след това - и при \"Олтоманци\", Георги Владимиров, по-известен в Кюстендил като Фози, получи окончателна присъда от 4 години лишаване от свобода, реши Върховния касационен съд. Владимиров вече е в Централния софийски затвор, казаха пред БНР негови доскорошни колеги. На първа инстанция Владимиров бе признат за виновен в това, че от август 2011 г. до юни 2012 г. е участвал в организирана престъпна група, ръководена от покойния Борислав Манджуков, застрелян по-късно. Тя била създадена с цел държане на акцизни стоки без бандерол (контрабандни цигари). Спецмагистратите тогава приеха тезата и доказателствата на прокуратурата, че Владимиров е улеснявал нееднократно групата, като е осигурявал безпрепятствено вкарване на големи количества цигари без бандерол през ГКПП \"Кулата\". Според експертизите общото количество контрабандни цигари възлиза на близо 1 млн. кутии от различни марки на обща стойност близо 7 млн. лева. Освен 7-годишната ефективна присъда, тогава съдът наложи на Владимиров лишаване от правото да заема пост на държавен служител в продължение на 4 години, след като излезе от затвора. Владимиров сега е оправдан по обвинението за участие в организирана престъпна група, но е признат за виновен за участие в контрабанда на цигари без бандерол през ГКПП \"Кулата\", пише в решението на ВКС.", "date": "2018.10.24", "title": "Бившият митнически шеф Фози ще лежи в затвора, получи 4-годишна присъда"}
{"url": "https://www.bgonair.bg/bulgaria/2018-10-24/na-49-godini-pochina-kinorezhisyorat-tsvetodar-markov", "text": "На 49 години почина българският кинорежисьор Цветодар Марков, съобщиха негови близки в социалните мрежи, пише  .  Той е роден през 1969 г. във Варна. Завършва актьорско майсторство и по-късно кинорежисура в НАТФИЗ \"Кр. Сарафов\" в класа на проф. Владислав Икономов. Дебютира в пълнометражното кино с \"Лов на дребни хищници\" през 2010 г., където главните роли са поверени на Силвия Петкова, Мариан Вълев, Бойко Кръстанов, Стефан Мавродиев и Христо Шопов. Следващият му филм \"Докато Ая спеше\" излиза през 2015 г. На малкия екран Цветодар Марков режисира някои от епизодите в сериала \"Революция Z\". Поклон пред паметта му! Снимка: Facebook", "date": "2018.10.24", "title": "На 49 години почина кинорежисьорът Цветодар Марков"}
{"url": "https://www.bgonair.bg/bulgaria/2018-10-24/otkrit-star-boepripas-blokira-tsentara-na-sofiya", "text": "\r\n \n Движението в центъра на София е блокирано. Причината - открит стар боеприпас. Той е намерен при ремонтни дейности по столичното метро.  За да се гарантира безопасността, временно е спряно движението през кръстовището на ул. \"Оборище\" и бул. \"Евлоги и Христо Георгиеви\".  Временно се променя и маршрутът на някои от линиите на градския транспорт. Бомбата вече е обезвредена и ще бъде взривена контролирано на полигон. ", "date": "2018.10.24", "title": "Открит стар боеприпас блокира центъра на София"}
{"url": "https://www.bgonair.bg/bulgaria/2018-10-24/sedmitsa-na-cheteneto-zavladyava-klasnite-stai", "text": "\r\n Ученици от цялата страна подаряват любими книги и четат приказки на най-малките по повод националната седмица на четенето, която ще продължи до петък. Писатели, актьори, журналисти, спортисти и преподаватели за поредна година ще се върнат към детството си. Днес в различни училища те ще четат детски книжки на децата от 1 до 4 клас. \"Четенето започва с четенето на първата приказка в семейството.  Велико Търново е домакин, защото за първа година БАН се включи в тази инициатива и ще подготвят различни материали, които да бъдат използвани от учениците \", заяви заместник министърът на образованието Таня Михайлова. За поредна година и столичното 109 училище се включва в инициативата.  \"Погледнете колко много пишат. Всичко това се подготвя от тях, Правят го с желание, с интерес. Много е забавно и родителите също са щастливи от факта , че децата наистина искат да четат\", сподели пред Bulgaria ON AIR директорът на 109 ОУ \"Христо Смирненски\" Емил Киликчийски.  ", "date": "2018.10.24", "title": "Седмица на четенето завладява класните стаи"}
{"url": "https://www.bgonair.bg/bulgaria/2018-10-24/maykite-ne-priemat-izvinenieto-na-simeonov-bilo-izproseno", "text": "\r\n Майките на деца с увреждания се събраха в храм \"Покров Богородичен\", където бе отслужен молебен за здраве, за да запалят свещи и да се помолят за своите деца. Те обаче не приеха поднесеното по-рано днес извинение от страна на Валери Симеонов. След спешна среща при премиера Борисов вицепремиерът заяви, че не е искал да обиди никого. Според протестиращите майки извинението е изпросено. \"Заприлича на изпросено извинение, в което той пак се държеше пренебрежително и не спомена децата, че се извинява на тях. Нито на майките. На кого се извини?\", коментира една от жените. За 17:30 ч. днес е насрочен нов протест пред сградата на Министерския съвет. ", "date": "2018.10.24", "title": "Майките не приемат извинението на Симеонов, било изпросено"}
{"url": "https://www.bgonair.bg/bulgaria/2018-10-24/zaradi-avariral-most-chastichno-bedstveno-polozhenie-e-obyaveno-v-cherven-bryag", "text": "\r\n Частично бедствено положение е обявено в община Червен бряг. Причина е опасен мост, заради който няколко села остават откъснати. Съоръжението е затворено за движение. Заради големия обходен маршрут, става критично обслужването на болните на хемодиализа, пациентите на спешния център, учениците, както и снабдяването на населението със стоки от първа необходимост. На моста е поставена полицейска охрана с цел да не се допуснат инциденти. В 15 часа днес трябваше да дойдат експерти от София, които да видят какви точно са проблемите и кога може да бъде решен проблемът, но тях все още ги няма. До края на седмицата учениците няма да ходят на училище. Дните 24, 25 и 26 октомври са обявени за неучебни. Въведена е временна организация на движението от Червен бряг през Рупци, Радомирци, Горни Дъбник, Писарово, Искър , Глава, Койнаре, Чомаковци, Лепица, Сухаче, Горник, се посочва на сайта на община Червен бряг.", "date": "2018.10.24", "title": "Заради аварирал мост: Частично бедствено положение е обявено в Червен бряг"}
{"url": "https://www.bgonair.bg/bulgaria/2018-10-24/sofiya-e-gotova-za-zimata-234-snegorina-shte-chistyat-ulitsite", "text": "\r\n София е готова да посрещне снега. Това увери кметът Йорданка Фандъкова при проверка на техниката за зимното почистване.  Снегорините вече са в готовност да почистват улиците на столицата, както и общинската пътна мрежа и част от републиканските пътища.  За организацията на тези дейности Столичният инспекторат взаимства и част от опита на Виена.  А за некачествено изпълнение фирмите ще бъдат санкционирани.  Ангажимент остава на собствениците на сгради, магазини и офиси да почистят тротоарите пред имотите си.", "date": "2018.10.24", "title": "София е готова за зимата: 234 снегорина ще чистят улиците"}
{"url": "https://www.bgonair.bg/bulgaria/2018-10-24/sadat-vav-varna-zadarzha-balgarin-izdirvan-v-gartsiya", "text": "Състав на Варненския окръжен съд уважи искането на Окръжната прокуратура и задържа под стража издирвания с Европейска заповед за арест /ЕЗА/ Мартин Г., съобщиха от прокуратурата във Варна. ЕЗА е издадена от Апелативния съд в град Пирея, Република Гърция. Срещу 40-годишния българин се води наказателно производство за участието му в престъпна организация с цел извършване на наказуеми деяния - укриване на данъци, такси и мита при внос на стоки и за контрабанда с особени методи от повече от 3 лица съвместно, от която държавата е била ощетена със 150 000 евро, уточняват от прокуратурата. Определението може да бъде обжалвано пред Апелативния съд.", "date": "2018.10.24", "title": "Съдът във Варна задържа българин, издирван в Гърция"}
{"url": "https://www.bgonair.bg/bulgaria/2018-10-24/ochakvano-kabinetat-borisov-3-otselya-i-pri-tretiya-vot-na-nedoverie", "text": "\r\n Очаквано кабинетът „Борисов“ 3 оцеля и при третия вот на недоверие към него, внесен от опозицията. За да падне, са нужни гласовете на 121 депутати. Срещу правителството гласуваха 99 законотворци от БСП и ДПС, а на негова страна бяха останалите 133 от ГЕРБ, Обединени патриоти и \"Воля\", съобщава  \r\nТози път от БСП внесоха вот на недоверие срещу правителството заради провал в сектора \"здравеопазване\". Основният мотив на левицата е готвената от Кирил Ананиев реформа в здравеопазването, според която пациентите трябва да сключват задължителна застраховка и дружествата да покриват лечението им над 700 лева. Според социалистите това е геноцид. На дебатите по вота през миналата седмица червената шефка Корнелия Нинова обвини премиера Бойко Борисов, че по време на трите му мандата досега е сменил 10 министри и 8 шефове на НЗОК. \"В резултат на това управление здравеопазването е недостъпно, 80% от болниците са в три големи града, родилка трябва да пътува 80 км от Свищов до Русе, общинските болници фалират, дължат около 500 милиона лева и вече думите \"достъпно\" и \"безплатно\" трябва да се сменят с \"връзки\" и \"пари\", отсече тя. От ГЕРБ пък отговориха, че за пръв път се атакуват намерения, а не реални реформи, защото предложенията на здравния министър все още не са станали факт. \"Здрав\" вот на недоверие не се прави с \"болни\" аргументи. Така ресорният министър Кирил Ананиев отговори на всички критики на опозицията, казани по време на дебата по вота на недоверие. Той увери, че е говорил с всички заинтересовани институции – пациентски организации, лекарския, фармацевтичния съюз, представители на държавни и частни болници, за да съгласува идеите си за смяна на модела. \n Това е третият вот на недоверие към правителството на Бойко Борисов. Първият вот на недоверие срещу кабинета \"Борисов\" 3 беше внесен през януари. Той беше заради корупцията в страната. Вторият вот по темата \"Сигурност\" беше през юни.", "date": "2018.10.24", "title": "Очаквано: Кабинетът \"Борисов 3\" оцеля и при третия вот на недоверие"}
