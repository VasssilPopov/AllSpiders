{"url": "https://www.bgonair.bg/oporni-hora/2019-07-06/neshka-robeva-nyama-kak-partiite-da-sashtestvuvat-bez-subsidiya", "text": "\r\n \"Естествено, че без субсидия, няма как партиите да съществуват. Отвореното финансиране означава лобиране на  определен бизнес. Трябва да се въведе изцяло мажоритарен вот\", отбеляза треньорката по художествена гимнастика - Нешка Робева в предаването  . Тя допълни пред  , че политиците следва да работят за народа си.  Според нея това, което те правят, е обидно.  ", "date": "2019.07.06", "title": "Няма как партиите да съществуват без субсидия, категорична е Нешка Робева"}
{"url": "https://www.bgonair.bg/world/2019-07-06/prodalzhavat-da-se-razrastvat-pozharite-na-gratskiya-ostrov-evbeya", "text": "Пожарите на гръцкия острoв Евбея продължават да се разрастват. Правителството е изпратило допълнителни екипи от огнеборци, които да помогнат при гасенето на четирите огнища. Стихията обаче е трудна за овладяване заради силните ветрове в района. На място работят над 300 пожарникари, изпратени са самолети и хеликоптери. Огънят пламна в четвъртък следобед. Властите евакуираха превантивно няколко села. До момента няма данни за ранени хора или пострадали сгради. Полицията арестува 64-годишен мъж по подозрение, че е причинил пожарите. Смята се, че той запалил изсъхнали треви, за да разчисти района около къщата си.  ", "date": "2019.07.06", "title": "Продължават да се разрастват пожарите на гръцкия острoв Евбея"}
{"url": "https://www.bgonair.bg/bulgaria/2019-07-06/ivitsa-dachich-s-ostri-napadki-kam-borisov-i-balgariya", "text": "\r\n По разпореждане на вицепремиера и министър на външните работи Екатерина Захариева посланикът на Сърбия у нас ще бъде извикан в Министерството на външните работи в понеделник. Причината - грубо изказване от страна на сръбския първи вицепремиер и външен министър Ивица Дачич по адрес на думи на премиера Бойко Борисов в Познан. По време на срещата на върха в полския град Борисов беше попитан за мнение относно номинирането на испанския външен министър Жозеп Борел за Върховен представител на Европейския Съюз по външната политика и политиката за сигурност. И по-точно как това би се отразило на евроинтеграцията на Западните Балкани, имайки предвид че Испания НЕ признава Косово. Премиерът отговори, че при заемането на такъв висок пост фокусът трябва да е в защитаването на колективния интерес на целия Европейски съюз, а не на национални интереси. И добави, че ако Борел бъде избран, не означава, че мнението на Испания относно Косово трябва да се приеме от всички останали държави. Малко след това Дачич призова Борисов ''да не дава уроци на новия еврокомисар по външната политика\" по отношение на признаването на независимостта на Косово. Припомняме, че общо 23 държави в ЕС вече са признали независимостта на Косово. На сръбския посланик ще бъде припомнена подкрепата към момента на България за европейска интеграция на република Сърбия, а от българска страна ще бъде повдигнат въпросът \"как такива изказвания от партньорите ни в Белград се отразяват на добрите българо-сръбски отношения\"?  ", "date": "2019.07.06", "title": "Ивица Дачич с остри нападки към Борисов и България"}
{"url": "https://www.bgonair.bg/world/2019-07-06/stanishev-tusk-izigra-rolya-za-otpadaneto-na-timermans", "text": "\r\n Председателят на Европейския съвет Доналд Туск изигра негативна роля за отпадане кандидатурата на Франс Тимерманс по време  на срещата на върха на евролидерите, (б.р. - на която се договаряха важните позиции в ЕС). Това каза в предаването \"Брюксел 1\" на Bulgaria ON AIR председателят на ПЕС Сергей Станишев.  По думите му в понеделник Туск е разпуснал Съвета (заседанието на евролидерите), когато е имало много големи шансове кандидатът на социалистите за председател на ЕК Франс Тимерманс да събере необходимата подкрепа.  \"Туск открито игра в полза на ЕНП,\" заяви Станишев, според когото председателят на Европейския съвет не е бил безпристрастен модератор. \"Тимерманс щеше да получи повече подкрепа от Вебер в ЕП\", смята Станишев. Според него всички признават, че Тимерманс е по-подготвеният кандидат за председател на ЕК.  По отношение на кандидатурата на Урсула фон ден Лайен, Станишев коментира, че изборът ѝ начело на ЕК няма да е безпроблемен.  \"Никой не я познава, не знаем нейните възгледи\" коментира за нея председателят на ПЕС. Той благодари на премиерите-социалисти, че са издигнали кандидатурата му за председател на ЕП, но заяви, че се е оттеглил от надпреварата за поста, за да не обвързва политическото семейство, на което е начело, с постигнатия пакет, който според него не е добър.  Отстраняването на Валери Жаблянов от ИБ на БСП и на Антон Кутев от зам-председателското място в ПГ на \"БСП за България\" Станишев коментира като \"наказание за различно мнение\".  А по отношение на разграничаването на ИБ на БСП от думите му, че Борисов се е държал не като политик, а като държавник, председателят на ПЕС заяви:  \"Аз винаги съм смятал, че преди да коментираш нещо, добре е да го прочетеш. И всъщност аз не вярвам, че се е събирало Изпълнителното бюро. Някой е написал това и го е обявил за позиция на Изпълнителното бюро. Нека всъщност бъдем наясно какво съм казал. Аз казах, че в дадения случай, подкрепяйки моята кандидатура ( б.р. – за председател на ЕП ) г-н Борисов като българин се е държал като държавник, а не като политик. В други случаи той е допускал други грешки както беше с Ирина Бокова. Моето изказване беше по- конкретното му поведение в рамките на Европейския съвет. В същото мое участие аз казах: \"Ние с г-н Борисов сме политически опоненти – били сме и оставаме.\"  \"Честно казано има и хора, които много яростно подкрепят днес председателя на националния съвет, които са правили не една сделка с г-н Борисов зад гърба на партията и на мен като председател. Няма те да ми дават оценка, аз съм провел най-много политически битки, спорове с г-н Борисов и това го знае цяла България, но те винаги са били политически, а не личностни,\" заяви още Станишев.  ", "date": "2019.07.06", "title": "Станишев: Туск изигра роля за отпадането на Тимерманс"}
{"url": "https://www.bgonair.bg/science/2019-07-06/kolko-izkarvat-top-3-pilotite-vav-formula-1", "text": "Business Book GP от 2010 година провежда свои независими изследвания на икономиката и финансите на Формула 1, като специалистите, работещи за изданието анализират всяка една информация по тази тема, което твърде често е неофициална и непотвърдена. Като това винаги важи за заплатите на пилотите и това не се променя и за сезон 2019, пише  . Според Business Book GP и тази година 5-кратният световен шампион Люис Хамилтън получава най-голяма заплата във Формула 1, като става въпрос за основното му заплащане, осигурено от Mercedes, което може да се промени с премии и бонуси за победи и нова титла. От тези приходи са изключени доходите от рекламни договори на пилотите. Хамилтън е начело с 42 милиона евро на година, следван от най-сериозния му съперник в последните години – Себастиан Фетел, на когото Ferrari плаща по 35 милиона евро на сезон. За този сезон място в Топ 3 си осигури Дениъл Рикардо, който в края на 2018 напусна Red Bull, за да кара в Renault. Австралиецът все още е далеч от челото, но пък се състезава за 20 милиона евро на сезон. Снимка: Reuters  ", "date": "2019.07.06", "title": "Колко изкарват Топ 3 пилотите във Формула 1?"}
{"url": "https://www.bgonair.bg/economy/2019-07-06/noi-razhodite-za-obezshteteniya-pri-bezrabotitsa-se-uvelichavat", "text": "Безработицата в България е рекордно ниска, а в същото време растат разходите на Държавното обществено осигуряване за обезщетения за безработните. По данни на Националния осигурителен институт (НОИ) става дума за 26% нарастване за последните 4 години. Според експертите на НОИ, основната причина за сериозния ръст на разходите за обезщетение за безработните е по-високият среден размер на това обезщетение. За 2018 г. то е 478 лева, докато през 2014 г. е 267 лева.  Ако през 2014 г. хората с право на обезщетение за безработица са били малко над 100 хил. души, то през миналата година те са с близо 29 хил. по-малко, иначе казано, размерът на обезщетението нараства по-бързо, отколкото намалява броят на безработните. Причината за този ръст е, че среднодневното обезщетение е 60 на сто от среднодневното възнаграждение, върху което човек се осигурява, а то расте. Освен това минималният дневен размер на обезщетението от 1 януари миналата година се увеличи от 7,20 на 9 лева. Промяната в структурата на получателите на обезщетения за безработица също е сред причините за ръст на обезщетенията.  ", "date": "2019.07.06", "title": "НОИ: Разходите за обезщетения при безработица се увеличават"}
{"url": "https://www.bgonair.bg/world/2019-07-06/zdravko-popov-evropeyskiyat-proekt-e-kentavarski-proekt", "text": "\r\n \"Европейските институции като наднационални институции не могат да съществуват без баланс на интереси. Спецификата на европейския проект е такъв – той е кентавърски проект\", каза в предаването  Здравко Попов, председател на УС на Института за публична политика.  \"От една страна имаме наднационални институции, които са присвоили малко национален суверенитет от държавите членки. От друга страна имаме национални държави, които продължават да утвърждават някакъв суверенитет и национален интерес. Т.е. това е много сложно нещо, което за да може да съществува, да се променя и да се развива, винаги трябва да почива на някаква своеобразна платформа на баланс на интереси. Така че, няма как, винаги това е било въпрос на преговори и на балансиране на интереси\", обясни международният анализатор.  По повод тезата, че процедурата на водещите кандидати за постове в ЕС практически беше завоалирана, Здравко Попов заяви: \"Първо – винаги има баланс на интереси на по-големите играчи. Това е реалната ситуация. След това има съобразяване с по-малките играчи в ЕС. Второ – идеята за шпитценкандидатен не проработи\", допълни той.  Здравко Попов продължи, че „ние не гласувахме за тези кандидати, тъй като все още няма процедура да гласуват гражданите с транснационални листи, но тези кандидати бяха излъчени от европейските семейства или от ядрото на ЕС и те водиха пред нас някакви дебати\". Международният анализатор обобщи, че всъщност, нито един от участниците в тези спорове днес не е в петорката на европейските институции. \"Това означава, че има някакъв дефицит на демократичност, на комуникация, дори на идеята за баланс на интереси, което позволява от време на време леко да се изменят първоначалните сценарии и първоначалните нагласи вкл. и реезултатите от изборите\", посочи Попов.  Цялото интервю може да гледате в предаването  , в неделя от  , по  . Харесайте и страницата ни във Facebook ", "date": "2019.07.06", "title": "Здравко Попов: Европейският проект е кентавърски проект"}
{"url": "https://www.bgonair.bg/reportazhi/2019-07-06/den-za-razmisal-v-gartsiya-predi-parlamentarnite-izbori", "text": "\r\n Ден на размисъл в Гърция. Утре в страната ще се проведат предсрочни парламентарни избори. Вотът идва на фона на широкото обществено недоволство срещу управляващите, причинено от Преспанското споразумение за името на Македония, което беше сключено между Скопие и Атина.  Според социологически проучвания – партията \"Сириза\" на премиера Алексис Ципрас ще отстъпи пред опозиционната \"Нова демокрация\" на Кириакос Мицотакис.  Мнозина от гласоподавателите обаче не вярват, че вотът ще промени положението в страната.  И докато едни са скептични относно мъгливото бъдеще и ползата от предсрочните избори, то други се надяват на едно ново начало за страната си.  Вчера двете формации проведоха и последните си шествия, част от предизборните им кампании. Управляващите избраха да се обърнат към своите поддръжници от сърцето на страната - Атина. ", "date": "2019.07.06", "title": "Ден за размисъл в Гърция преди парламентарните избори"}
{"url": "https://www.bgonair.bg/bulgaria/2019-07-06/intsident-v-blagoevgrad-kola-se-obarna-po-tavan-na-kragovoto-krastovishte", "text": "Кола се обърна по таван на кръговото кръстовище на булевардите \"Васил Левски\" и \"Свети Димитър Солунски\" в Благоевград. Инцидентът е станал рано тази сутрин. Водачът не е тежко пострадал и след лекарски преглед е освободен.  Взета му е проба за употреба на алкохол, която е отрицателна. Най-вероятната причина за катастрофата е несъобразена скорост.  За около час движението в района на кръстовището бе затруднено. Служители на пътна полиция регулираха трафика на място.  Към 10.30 ч екип на Пътна помощ премести автомобила от мястото на произшествието.", "date": "2019.07.06", "title": "Произшествие в Благоевград: Кола се обърна по таван на кръгово кръстовище"}
{"url": "https://www.bgonair.bg/ekrani/2019-07-06/premahvat-budkite-za-barzo-hranene-na-manzhda-striyt-v-studentski-grad", "text": "\r\n Будките за бързо хранене в Студентски град в София, известни като \"Манжда стрийт\", ще бъдат премахнати. Повечето търговски обекти там вече са разрушени. На емблематичното място ще бъде построено студентско общежитие с подземен паркинг. Повече от тези обекти са преместени на други места в Студентски град, така че бизнесът там не е застрашен.  \"От години се говори, че инвеститорите имат други намерения - да се премахнат тези павилиони, които стоят вече повече от 15 години. Разрешително за строеж има издадено преди 3 месеца. Плановете за строежа на общежития е още това лято\", сподели кметът на Студентски град Димитър Дилчев.  ТУК      ", "date": "2019.07.06", "title": "Премахват будките за бързо хранене на \"Манжда стрийт\" в Студентски град?"}
{"url": "https://www.bgonair.bg/bulgaria/2019-07-06/goreshtinite-prodalzhavat-ochakvat-ni-temperaturite-mezhdu-29-i-34-gradusa", "text": "Днес ще бъде слънчево. Временни увеличения на облачността ще има над Източна България, но само на отделни места там ще превали. Ще духа слаб до умерен северозападен вятър. Максималните температури ще са между 29° и 34°, в София 29°. Атмосферното налягане е много близко до средното за месеца, след обяд слабо ще се понижи. Над Черноморието също ще бъде слънчево, с временни увеличения на облачността. На отделни места след обяд е възможно краткотрайно да превали. Ще духа бриз. Максимални температури на въздуха 28-31°, температурата на морската вода е 25-27°. Вълнението на морето ще бъде 2 бала. Над планините ще бъде предимно слънчево. Около и след обяд над масивите от Източна България ще се развие купеста облачност и на отделни места там краткотрайно ще превали. Вятърът ще е до умерен от север-северозапад. Максималната температура на височина 1200 метра ще е около 24°, на 2000 метра – около 16°.  ", "date": "2019.07.06", "title": "Горещините продължават: Очакват ни температури между 29 и 34 градуса"}
{"url": "https://www.bgonair.bg/bulgaria/2019-07-06/bedstvenoto-polozhenie-zaradi-poroy-v-obshtina-vetren-ostava-v-sila%D0%B0", "text": "Бедствено положение в община Ветрен след силен порой снощи. Наводнени са улици и тротоари в центъра на града.  Водата е унищожила пътната настилка на централната улица и тя е непроходима за шофьори и пешеходци. Пътят е част от републиканската мрежа и е един от основните за шофьорите, които пътуват за Пазарджик.  След обилните валежи се е активизирало и свлачище, което има опасност да достигне до няколко къщи. Водопроводът на града на няколко места е разрушен. Участъкът вече се разчиства. Пороят не е причинил щети по къщите, няма и пострадали хора.  Заради състоянието на пътя обаче от община Септември решиха да обявят бедствено положение. То ще остане в сила докато от регионалното министерство не реагират на сигналите за недовършената инфраструктура в града.  Според кмета на Ветрен това е трябвало да направят от Агенция \"Пътна инфраструктура\", тъй като подкопаната от дъжда улица е част от републиканската пътна мрежа. В града няма цялостно изградена канализация.  ", "date": "2019.07.06", "title": "Оценяват щетите в община Ветрен след силния порой"}
{"url": "https://www.bgonair.bg/bulgaria/2019-07-06/zverski-trafik-i-kilometrichni-opashki-na-kulata", "text": "\r\n Отново интензивен трафик към южната ни съседка. Около 7 часа сутринта за кратко се образува около два километра колона от автомобили. Допълнителни служители на Граничната полиция са командировани за уикенда на пункта \"Кулата\", за да се избегне образуването на километрични опашки. Те ще помагат при обработването на документите и при проверката на преминаващите границата. Движението ще се осъществява в пет ленти. При възможност трасетата ще бъдат разделяни на такива за европейски граждани, при които проверките са по-бързи и за граждани на трети страни. Органите на реда призовават пътуващите да се запасят с храна и вода. Близо 600 хиляди автомобила се отправиха от България към Гърция през последната една седмица.", "date": "2019.07.06", "title": "Зверски трафик и километрични опашки на \"Кулата\""}
{"url": "https://www.bgonair.bg/world/2019-07-06/akropolat-v-gartsiya-prodalzhava-da-bade-zatvoren-za-posetiteli", "text": "Заради температурите, които достигат близо 40 градуса, между 13 и 17 ч. най-популярната атракция на гръцката столица - Акрополът, остава затворена. Мярката наложи службата, която се грижи за паметниците на културата в Атина. Посетителите, които са купили билети за определените часове, са приканени да се свържат по електронната поща с управата на Акропола. Той е най-посещаваната туристическа забележителност в страната.  ", "date": "2019.07.06", "title": "Акрополът в Гърция продължава да бъде затворен за посетители"}
{"url": "https://www.bgonair.bg/bulgaria/2019-07-06/kak-edno-momche-ot-yambol-se-vlyubi-v-yaponskoto-boyno-izkustvo-sumo", "text": "\r\n Не пропускайте тази неделя - 7 юли, в единственото предаване за бойни спортове и изкуства у нас \"BOEC.BG\": Как едно момче от Ямбол се влюби в японското бойно изкуство – сумо? Този път в студиото на \"BOEC.BG\" разказваме историята на многократния републикански шампион и медалист от европейски първенства по сумо Добромир Дерменджиев. Ще видите и втората част от ексклузивното интервю с легендата Риган Мачадо. Той ще ни сподели за известната си академия по бразилско джу-джицу в Калифорния и работата със звезди от Холивуд. Във фокус ще бъде и боксовият талант Уилям Чолов, който уверено върви към световния връх. За правилното хранене и спорта – разговор с бившия състезател по борба и един от най-актуалните ни фитнес модели Милен Цветков. \r\n\"BOEC.BG\" – всяка неделя от 19:00 часа в ефира на  .  ", "date": "2019.07.06", "title": "Как едно момче от Ямбол се влюби в японското бойно изкуство – сумо?"}
{"url": "https://www.bgonair.bg/bulgaria/2019-07-06/silna-burya-nad-kavarnenskoto-selo-balgarevo", "text": "Мощна буря удари каварненското село Българево в ранния следобед. За кратко край брега се е извил ураганен вятър, придружен с дъжд. Кадри от бурята бяха публикувани в страницата \"Метео-Болканс\". От тях се вижда, че са изпотрошени чадъри и маси на заведения. По думи на очевидци, бурята е била много силна. Няма данни за пострадали хора, нанесени са само материални щети.", "date": "2019.07.06", "title": "Силна буря над каварненското село Българево"}
{"url": "https://www.bgonair.bg/reportazhi/2019-07-06/nov-moshten-trus-udari-kaliforniya", "text": "\r\n Ново мощно земетресение удари Калифорния. Трусът е бил с магнитуд от 7,1 по скалата на Рихтер.  Той е регистриран късно снощи на около 240 километра североизточно от Лос Анджелис, близо до град Риджкрест - същият район, който беше разлюлян от силно земетресение в четвъртък.  Нанесени са сериозни материални щети, има и ранени хора. Няма данни за пострадали българи. Земетресението е разрушило десетки къщи, обществени сгради и пътища. Стихията е предизвикала и мащабни пожари.  На юг от Риджрест - в град Трона, където живее малка общност от около 2000 души, също беше съобщено за срутени сгради, прекъсване на електрозахранването и изтичане на газ.  Трусът е бил с дълбочина от едва девет километра. Специалистите споделят, че това допълнително е засилило неговата сила.  Освен в района на град Риджрест, той е усетен и в Лос Анджелис. За около 30 секунди вниманието на бейзболните фенове на стадиона на \"Доджърс\" беше привлечено не от играта, а от люлеещите се скамейки.  Властите в Калифорния заявиха, че са в пълна готовност да реагират при следващи земетресения.  Трусовете, които разтърсиха района през последните два дни, са най-мощните от повече от две десетилетия насам.  \r\nВ четвъртък Южна Калифорния беше ударена от земетресение с магнитуд от 6,4. И тогава бяха причинени сериозни инфраструктруни щети и пожари, заради прекъснати газопроводи. Снимка: Reuters  ", "date": "2019.07.06", "title": "Нов мощен трус удари Калифорния"}
{"url": "https://www.bgonair.bg/world/2019-07-06/samolet-katsna-avariyno-v-bostan-sled-vazplamenyavane-na-prenosima-bateriya-na-borda", "text": "Преносима батерия за телефон стана причина за аварийно кацане на самолет в Бостън, щата Масачузетс. Малко след излитането, устройството се възпламенило на борда. А товa довело до димна завеса. Поради тази причина екипажът предприел извънредно приземяване. При инцидента няма пострадали хора. Заради рисковете, които крият подобни външни батерии, все повече летищни власти разрешават пренасянето им само в ръчен багаж.", "date": "2019.07.06", "title": "Самолет кацна аварийно в Бостън заради преносима батерия на борда"}
