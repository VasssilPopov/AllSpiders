{"url": "https://www.bgonair.bg/world/2018-02-06/-162-gradusa-paralizira-moskovchani", "text": "Изминалата нощ е била най-студената в Москва от началото на зимата. Температурата в руската столица е паднала до минус 16,2 градуса. Според синоптиците московчани днес ги очаква сняг, облачно време и 10-12 градуса под нулата. През уикенда в Москва паднаха рекордни снеговалежи, които натрупаха над 40 см снежна покривка.  Междувременно в Испания лошото време продължава да създава проблеми. Няколко провинции в страната са блокирани от обилни снеговалежи и поледици, което наложи затварянето на централни пътища.  Вчера в много населени места бяха отменени учебните занятия. Две от пистите за излитане и кацане на мадридското летище бяха временно затворени за разчистване на снега.  Това наложи за няколко часа отмяната на десетки полети и пренасочването на самолети към други летища.", "date": "2018.02.06", "title": "-16,2 градуса парализира московчани"}
{"url": "https://www.bgonair.bg/world/2018-02-06/64-po-rihter-razlyulya-tayvan-sruti-se-hotel", "text": "Земетресение с магнитуд 6,4 по Рихтер е регистрирано на 22 км североизточно от град Хуалиен в Тайван. Десетки са хванати в капан в полусрутени сгради. Спасители се опитват да извадят и хора от 10-етажен хотел, чийто основи са поддали, както и от намиращата се наблизо жилищна сграда. Засега няма информация за жертви, но най-малко 28 души са били спасени от частично срутени постройки. Щети има и по пътища, както и по един мост в района.  В неделя в същия район стана земетресение с магнитуд 6,1 по Рихтер.", "date": "2018.02.06", "title": "6,4 по Рихтер разлюля Тайван, срути се хотел"}
{"url": "https://www.bgonair.bg/world/2018-02-06/pregovorite-za-sformirane-na-pravitelstvo-v-germaniya-prodalzhavat", "text": "Преговорите за съставянето на коалиционно правителство в Германия продължават и днес. Очаква се представители на социалдемократите на Мартин Шулц да пристигнат в централата на консерваторите на канцлера Ангела Меркел в Берлин.  Двете партии пропуснаха наложения от тях краен срок за постигане на споразумение за подновяване на коалицията, който изтече в неделя. Все пак двете формации обявиха, че са постигнали напредък в преговорите и че оставащите различия могат да бъдат преодолени.", "date": "2018.02.06", "title": "Преговорите за сформиране на правителство в Германия продължават"}
{"url": "https://www.bgonair.bg/world/2018-02-06/erdogan-makedontsite-sa-nashi-bratya-ankara-e-s-tyah", "text": "Нов обрат около спора за името на Македония.  Според медии в Скопие, турският президент Реджеп Ердоган е заявил, че позицията на Гърция в конфликта е погрешна.  Изказването било направено по време на конференция в Турция. Според македонските медии Ердоган нарекъл македонците \"наши братя\" и казал, че Анкара винаги ще бъде до тях.  Новината беше препечатана и от гръцката преса и предизвика вълна от недоволство сред гърците.  Все още няма официално потвърждение за изявлението на Ердоган от Анкара.", "date": "2018.02.06", "title": "Ердоган: Македонците са наши братя, Анкара е с тях"}
{"url": "https://www.bgonair.bg/bulgaria/2018-02-06/holandiya-ostava-edin-ot-nay-yarostnite-protivnitsi-na-vlizaneto-na-balgariya-v-shengen", "text": "\r\n Холандският премиер Марк Рюте изрази подкрепата си за присъединяването на страната ни към Шенген. Това стана след срещата му на четири очи с българския министър-председател Бойко Борисов. Холандският премиер похвали усилията на страната ни в прилагането на нужните политики за изпълнение на критериите, но също така напомни, че има още работа за вършене. Досега Рюте беше твърдо против, защото според него България и Румъния не са се преборили с корупцията и контрабандата по границите ни. При последното си посещение у нас, в края на януари, Ангела Меркел сподели, че усилията на България за опазване на външната граница на Европейския съюз са забелязани. След \"зелената светлина\" от Германия най-яростният противник на присъединяването на България към Шенген остава Холандия. Мотивът на холандския премиер Марк Рюте е, че все още има съмнения в контрола по границите и справянето с контрабандния внос.  \n Вчера Бойко Борисов обяви отлични резултати в борбата с контрабандата на цигари. А зад българското членство в свободното европейско пространство застана и самият председател на Европейската комисия. Повтори го и по време на откриването на първото българско председателство на съвета на ЕС.  Неотдавана обаче премиерът на Холандия определи подобни изказвания като \"романтични видения\". Според Споразумението граници и проверки за страните в Шенген няма. Дори на документите. В Европейския съюз само България, Кипър, Румъния и Хърватия не покриват необходимите критерии за боравене с шенгенската система като страни по външната граница на Шенгенското пространство. Те нямат право да издават и единната Шенгенска виза за свободно движение, която се издава от страните, получили пълноправно членство в свободното европейско пространство. Според експерти пък пълноправното ни членство в шенгенското пространство ще даде силен тласък на икономиката ни и по-добри възможности за търговията и туризма.", "date": "2018.02.06", "title": "Борисов успя да убеди Рюте, че сме готови за Шенген"}
{"url": "https://www.bgonair.bg/world/2018-02-06/nad-650-patni-intsidenta-v-shtata-misuri-zaradi-silen-snegovalezh", "text": "\r\n Петима души загинаха, а над 70 бяха ранени в катастрофи по заснежените пътища на американския щат Мисури.  От началото на снеговалежа в неделя в щата са станали 650 пътни инцидента. Рязкото застудяване превърна пътищата в ледени пързалки.  Най-голямата катастрофа стана на междущатска магистрала на около 150 км от Канзас Сити. В нея участваха между 60 и 80 автомобила, което затвори пътя за няколко часа.  В съседния щат Айова на заснежена магистрала стана катастрофа с участието на над 50 коли.", "date": "2018.02.06", "title": "Над 650 пътни инцидента в Мисури заради силен снеговалеж"}
{"url": "https://www.bgonair.bg/denqt-on-air/2018-02-06/nuzhni-sa-stimuli-a-ne-sanktsii-za-spravyane-s-mrasniya-vazduh-smyata-obshtinski-savetnik", "text": "\r\n Законодателната власт може да започне да мисли за въвеждането на различни видове стимули в борбата с мръсния въздух, защото очевидно санкциите не работят. Това е мнението на заместник-председателя на Столичния общински съвет Иван Велков, което той изрази в предаването  .  \"Ако се тръгне сериозно и се мисли за данъчни облекчения за хора, домакинства, индустрии или технологии, които щадят околната среда и въведем фискални стимули за друг тип потребление, ефектът ще е в пъти по-сериозен\", заяви Иван Велков пред  . Според него не трябва постоянно да се гледат цифрите и нормите на замърсяването на въздуха, а да се работи срещу отстраняването един по един на източниците на това замърсяване. \"Мерки насочени конкретно към един или друг причинител не водят до бърз ефект, ако няма комплексен подход\", подчерта още заместник-председателят на СОС в студиото на  . Според Иван Велков не може да се каже в София кой точно е източникът на замърсяване, заради който се превишава нормата. Той обясни още, че половинчати мерки, като спиране на автомобили, няма да премахнат причините за замърсяването, а миенето на улиците и поддържането на чистота е нещо задължително, което трябва една община да прави.", "date": "2018.02.06", "title": "Нужни са стимули, а не санкции за справяне с мръсния въздух, смята общински съветник"}
{"url": "https://www.bgonair.bg/bulgaria/2018-02-06/poreden-protest-v-zashtita-na-pirin", "text": "Пореден протест в защита на \"Пирин\" в София. Стигна се до леко напрежение между протестиращите и полицията, след като те се опитаха да пробият полицейския кордон и да стигнат до Министерския съвет.  Исканията на протестиращите са за отмяна на решението, с което бяха приети промените, разрешаващи строителство в Националния парк, както и за оставката на министъра на околната среда и водите Нено Димов. Другото им искане е да бъде обявен реалният собственик на концесионера на ски зоната на Банско \"Юлен\" и да бъде извършен одит на концесията от международен одитор и с участие на гражданското общество.", "date": "2018.02.06", "title": "Пореден протест в защита на \"Пирин\""}
{"url": "https://www.bgonair.bg/reportazhi/2018-02-06/mark-ryute-na-poseshtenie-u-nas-a-koy-vsashtnost-e-holandskiyat-premier", "text": "\r\n Премиерът на Холандия Марк Рюте е на работно посещение в София. А кой е Марк Рюте и каква е неговата политика? Списание \"Политико\" го нарича \"човекът по средата\". Отношенията му с водещите сили в Европа, Германия и Франция, са блестящи. А в Холандия той е начело на своя трети кабинет.  Твърди, че е човек на действията, а не само на думите. Мнозина смятат, че следващата му стъпка ще бъде позицията на Доналд Туск - председател на Европейския съвет.  В политиката си Рюте предпочита да се фокусира върху решенията на съществуващите проблеми, преди да започва нови проекти. За него толерантността, а не популизмът, е правилният подход към една по-силна Европа. Бойко Борисов и Марк Рюте са се срещали и преди – през септември миналата година. Тогава холандският министър-председател похвали успеха на България в борбата с контрабандата и корупцията и увери Борисов, че страната ни се движи в правилната посока.  Но по-рано Рюте беше категоричен – България и Румъния не са готови за Шенген. До момента Холандия е единствената държава, която не подкрепя включването на страната ни в шенгенското пространство.", "date": "2018.02.06", "title": "Марк Рюте на посещение у нас. А кой всъщност е холандският премиер?"}
{"url": "https://www.bgonair.bg/world/2018-02-06/vladimir-putin-veche-ofitsialno-e-kandidat-za-prezident-na-rusiya", "text": "Руската избирателна комисия одобри кандидатурата на Владимир Путин на следващите президентски избори. Самият той не присъства на регистрацията. Вместо това, негов представител подписа сертификата. В Русия, Путин е на власт от 2000 год. насам, като редува постовете на министър-председател и президент. Изборите ще се състоят през март тази година.", "date": "2018.02.06", "title": "Владимир Путин вече официално е кандидат за президент на Русия"}
{"url": "https://www.bgonair.bg/world/2018-02-06/polskiyat-prezident-shte-podpishe-sporniya-zakon-za-holokosta", "text": "Полският президент Анджей Дула заяви, че ще подпише спорния закон за Холокоста, който беше приет от парламента миналата седмица. Това по всяка вероятност ще задълбочи дипломатическата криза между Полша от една страна и Израел и Съединените щати от друга.  Текстът криминализира употребата на изрази като \"полски концентрационни лагери\", а наказанието може да стигне до 3 години затвор.  Варшава настоява, че полският народ или държава не могат да бъдат обвинявани в сътрудничество с нацисткия режим.  Полският президент обеща да се допита до Конституционния съд. Това обаче най-вероятно ще стане едва след като законът влезе в сила.", "date": "2018.02.06", "title": "Полският президент ще подпише спорния закон за Холокоста"}
{"url": "https://www.bgonair.bg/economy/2018-02-06/iztriha-nad-polovin-trilion-dolara-ot-pazara-na-kriptovaluti", "text": "Над половин трилион долара са изтрити от целия пазар на криптовалути в рамките на един месец заради понижението в цените на дигиталните пари, изчислява CNBC. На 7 януари пазарната капитализация на целия пазар на криптовалути достигна върха си от 835,69 млрд. долара по данни на Coinmarketcap.com, като се взимат предвид цените на над 1000 дигитални валути от различни платформи. В началото на търговията във вторник стойността на пазара на криптовалути се понижи до 278,53 млрд. долара, отбелязвайки спад от рекордното си ниво с над 557,1 млрд. долара. Цената на биткойна за кратко падна под границата от 6000 долара за брой за първи път от средата на ноември според CoinDesk, което е значително под най-високите му стойности от декември от близо 20 000 долара. Пазарната капитализация на най-популярната криптовалута се е понижила с 233,5 млрд. долара. Етерът, който на 13 януари достигна най-високата си историческа стойност от 1432,88 долара, в момента се търгува за около 577 долара, което е спад в стойността му от близо 60% за няколко седмици.  Още по темата четете в ", "date": "2018.02.06", "title": "Изтриха над половин трилион долара от пазара на криптовалути"}
{"url": "https://www.bgonair.bg/bulgaria/2018-02-06/biznesat-se-otkazva-ot-protestite-sreshtu-tsenata-na-toka", "text": "\r\n Работодателските организации са готови да се откажат от плануваните протести срещу цената на тока. До това решение се стигна след среща на представителите на бизнеса с премиера Бойко Борисов. Двете страни са постигнали консенсус по 4 точки. Ако до две седмици управляващите започнат да изпълняват поетите ангажименти, протестът, насрочен за 28-ми този месец ще бъде отменен. Промените са основно в четири направления, като целят повече производители на ток да излязат на свободния пазар. Сега на борсата продават само двама производители на електроенергия. За пореден път властта анонсира и мерки срещу американските централи.", "date": "2018.02.06", "title": "Бизнесът се отказва от протестите срещу цената на тока"}
{"url": "https://www.bgonair.bg/world/2018-02-06/amerikanskiyat-fondov-indeks-otchete-ryazak-spad", "text": "\r\n Рязък спад на американския фондов индекс Dow Jones. Вчера той отчете понижение от 4,6%, което е най-големият му дневен срив от 2008 г. - времето на финансовата криза. В момента инвеститорите следят с повишено внимание за промяна в икономическите прогнози, в очакване основната лихва да тръгне нагоре. В петък американското министерство на заетостта публикува статистика, според която заплатите са се увеличили по-бързо от предлаганото. Това повишава риска от нарастване на инфлацията заради високите разходи. За да противодейства на инфлационния натиск, американската централна банка ще трябва да увеличи лихвите.", "date": "2018.02.06", "title": "Американският фондов индекс отчете рязък спад"}
{"url": "https://www.bgonair.bg/reportazhi/2018-02-06/sds-burgas-poiska-razrushavaneto-na-pametnika-alyosha", "text": "\r\n Активисти на СДС в Бургас поискаха паметника на Съветската армия да бъде разрушен. \"Альошата\", както е известен и го наричат много бургазлии, се издига на около 20 метра височина в центъра на морския град. Построен е в началото на 50-те години на миналия век и вече има няколко опита монументът да бъде демонтиран, но без успех. Според активистите на СДС в Бургас в града изобщо не трябва да има символи на комунизма, а според социалистите в крайморския град идеята за премахване на паметника се е зародила преди дни, при почитането на паметта на жертвите на комунизма.  ", "date": "2018.02.06", "title": "СДС-Бургас поиска разрушаването на паметника \"Альоша\""}
{"url": "https://www.bgonair.bg/bulgaria/2018-02-06/zaplatite-v-bdzh-skachat-s-do-12", "text": "Увеличават заплатите в БДЖ с между 10 и 12%.  Ще се купува и нов локомотивен състав. Това заяви пред Bulgaria ON AIR директорът на държавните железници Владимир Владимиров.  Той отрече твърденията на предшественика си Християн Кръстев, който заяви пред медията ни, че няма план за оздравяване на дружеството и липсвали пари за нови влакове.", "date": "2018.02.06", "title": "Заплатите в БДЖ скачат с до 12%"}
{"url": "https://www.bgonair.bg/denqt-on-air/2018-02-06/patriot-konfliktat-s-gartsiya-e-osnovna-prechka-pred-makedoniya-za-nato-i-es", "text": "\r\n Спорът за името на Македония датира вече от две столетия. Югозападната ни съседка винаги е била ябълката на раздора. Конфликтът между нея и Гърция обаче е най-сериозниата пречка Македония да се присъедини към НАТО и Европейския съюз, коментира в студиото на   народният представител от ПГ на \"Обединени патриоти\" Красимир Богданов. Преди дни стотици хиляди гърци излязоха на протест в Атина за името на Македония. На площад \"Синтагма\" се събраха близо 1 млн. души. Демонстрацията бе под надслов \"Македония е Гърция\", а 19 хил. полицаи охраняваха шествието. , отбеляза още Красимир Богданов. Пред   той обясни, че дебатът между двете страни е по-скоро идеологически. А що се отнася до спора между България и Македония по отношение на общата история и въпроси, касаещи езика, то той е бил разрешен по удовлетворяващ страната и обществото ни начин. , допълни депутатът от Обединени патриоти в студиото на Владимир Сиркаров.", "date": "2018.02.06", "title": "Патриот: Конфликтът с Гърция е основна пречка пред Македония за НАТО и ЕС"}
{"url": "https://www.bgonair.bg/world/2018-02-06/izvanredno-polozhenie-i-represii-na-maldivite", "text": "Президентът на Малдивите Абдула Ямин обяви извънредно положение в страната, което ще продължи 15 дни. Правителството вече замрази работата на парламента и нареди на армията да противодейства на евентуален опит на Върховния съд за импийчмънт на президента.  Политическата криза в страната започна на 1 февруари, когато държавния глава отказа да се подчини на решение на Върховния съд да бъдат освободени 9 опозиционери. Малко, след като беше обявено извънредното положение силите за сигурност на Малдивите влязоха в сградата на Върховния съд и задържаха двама водещи съдии. ", "date": "2018.02.06", "title": "Извънредно положение и репресии на Малдивите"}
{"url": "https://www.bgonair.bg/bulgaria/2018-02-06/razpitaha-ekskurzovoda-postradal-pri-atentata-v-sarafovo", "text": "\r\n Първи свидетелски разкази по делото за атентатора на летище Сарафово. Таксиметрови шофьори от Равда разказаха за срещата си с единия от терористите. Пред съда даде показания и една от най-тежко пострадалите при взрива – екскурзоводката Данка Георгиева. Атентаторът се е срещнал с двама таксиметрови шофьори в Равда, като е търсел превоз до летището. Бил е облечен с къси панталони, тениска и шапка, а шофьорите дори не са забелязали, че е носил и перука. Екскурзоводът Данка Георгиева не видяла самия взрив, но чула силен звук, след който се озовала на земята, с лице в асфалта. Спасило я е това, че е била пред автобуса. Оказа се, че на летището не е имало никакви мерки за сигурност.  На 18 юли 2012 година при атентата на летище Бургас загинаха автобусният шофьор Мустафа Кьосев и петима израелски туристи. Над 40 души бяха ранени. Израелски медии обвиниха българската прокуратура, че прикрива обявената за терористична организация \"Хизбула\", защото името ѝ не присъства в обвинителния акт за атентата в Сарафово. Вчера гловният прокурор Сотир Цацаров заяви, че няма как организацията да бъде обвинена, тъй като извършителите са физически лица, а всичко останало са \"въпроси на външна политика\".", "date": "2018.02.06", "title": "Разпитаха екскурзовода, пострадал при атентата в Сарафово"}
{"url": "https://www.bgonair.bg/bulgaria/2018-02-06/tvortsite-se-obyaviha-protiv-gotvenite-promeni-v-zakona-za-avtorskoto-pravo", "text": "Известни артисти скочиха срещу новите промени в закона за авторското право. С клип \"Аз имам право!\" и \"Пускате търговците в храма!\" известни български творци призоваха народните представители да не абдикират от културата и да защитят творчеството. Поводът за това са готвените промени в Закона за авторското право. Според хората на изкуството предложените изменения застрашават творците в България и дават нови възможности за натиск от страна на ползвателите за размера на възнагражденията, които дължат на творците. А към този момент сформираната работна група по правни въпроси дискутира законопроекта.", "date": "2018.02.06", "title": "Творците се обявиха против готвените промени в Закона за авторското право"}
{"url": "https://www.bgonair.bg/sutreshen-blok/2018-02-06/po-vremeto-na-hristiyan-krastev-ne-bili-prilagani-merki-ot-plana-za-ozdravyavane-na-bdzh", "text": "\r\n Не съществува план за оздравяване на БДЖ и никой не работи по него. Няма предвидени пари за нови влакове, понеже няма как да си ги купим. Това заяви пред   бившият изпълнителен директор на БДЖ Християн Кръстев, който в участието си през изминалата седмица дори намекна и за корупция. Днес в студиото на изпълнителният директор в момента на държавните железници Владимир Владимиров  \"Не се  учудвам от думите на господин Кръстев, защото по времето на управлението си той не е прилагал нито една мярка от Плана за оздравяване и развитие на БДЖ\", посочи гостът на  Владимиров визира съществуването на два плана за реформи в железниците, като първият е от 2010 г., а вторият от 2015 г. - който актуализира онова, което трябва да бъде свършено. От 2010 г. досега са извършени 400 мерки, подчерта изпълнителният директор. \"Само по времето на господин Кръстев този план не е прилаган, няма нито една извършена мярка\", обясни отново Владимиров, с което отговори на обвиненията му по-горе.  Той отбеляза още, че във връзка с всички 400 реформи, извършени с плана от 2010 г., БДЖ получава \"нотификация\" от Европейската комисия за одобрение и определяне на мерките като \"жизненоважни\". \"В края на 2017 г. получаваме втора нотификация от ЕК, с която се разрешава държавата да помогне на националните железници с определени средства, като част от тях вече са предоставени\", информира Владимиров. Гостът на телевизията бе категоричен, че не може да се съгласи с думите на Християн Кръстев и по отношение на бъдещето на БДЖ, тъй като към този момент се подготвя техническа спецификация за закупуването на нов подвижен състав, а парите за това ще бъдат разчетени в следващия държавен бюджет.", "date": "2018.02.06", "title": "По времето на Кръстев не били прилагани мерки от Плана за оздравяване на БДЖ!"}
{"url": "https://www.bgonair.bg/bulgaria/2018-02-06/mladezhite-koito-naeha-i-naglo-obraha-apartament-se-predadoha-v-politsiyata", "text": "\r\n  Това се случва 4 дни след след наглия обир и ден след самопризнанията на момчетата.  След публичните самопризнания в ефира на   и последвали още няколко интервюта в други медии, момчетата се предадоха доброволно в полицията.  А органите на реда очаквали подобен сцнераий и затова не предприели мерки, а просто изчакали.  Според МВР едното лице има криминални прояви на територията на няколко районни управления в столицата. А според сигналите, които Bulgaria ON AIR получи, се предполага, че това лице е Емилиян.  След вчерашното интервю за \"България сутрин\" и разговорът на Емилиян с Първо районно управление днес, крадците бяха обявени за издирване. Момчетата може да получат условни присъди, но ако възстановят щетите, които са нанесли, е възможно и смекчаване на наказанието само до парична глоба. С постъпката си те предизвикаха остри реакции в социалните мрежи. А по информация на Bulgaria ON AIR бащата на Емилиян е в затвора за склоняване към проституция.", "date": "2018.02.06", "title": "Младежите, които наеха и нагло обраха апартамент, се предадоха в полицията"}
{"url": "https://www.bgonair.bg/bulgaria/2018-02-06/dots-boni-petrunova-e-noviyat-direktor-na-nim", "text": "Доц. Бони Петрунова е новият директор на Националния исторически музей, научи Bulgaria ON AIR. Тя заемаше временно ръководен пост в музея от октомври миналата година, когато дългогодишният директор проф. Божидар Димитров се пенсионира.", "date": "2018.02.06", "title": "Доц. Бони Петрунова е новият директор на НИМ"}
{"url": "https://www.bgonair.bg/bulgaria/2018-02-06/25-godishen-mladezh-shie-prikazki", "text": "\r\n Шиенето и ръчното създаване на книги е един стар занаят, който днес практикуват малцина. У нас това се извършва от само един човек. 25-годишният Калин Даскалов - Стопан може да ви се стори като съсухрен благ старец, но не заради външния си вид. Той практикува занаят, по-стар от Вселената - шивач на приказки. Пише, без да е писател, шие приказки, без да е шивач. \"Често се чувствам извън потока на съвременността\", сподели Даскалов пред  Как се шият приказки? ", "date": "2018.02.06", "title": "25-годишен младеж \"шие приказки\""}
{"url": "https://www.bgonair.bg/sutreshen-blok/2018-02-06/da-sprem-psuvneto-na-mayka-prizova-dots-gogo-lozanov", "text": "\r\n Истанбулската конвенция предизвика разгорещени дебати и спорове в цялото българско общество. Сред всички обсъждания обаче експертът по медии и журналистика доц. Георги Лозанов предложи един по-различен поглед - а именно към конвенцията да се приложи допълнение за забрана на псуването на майка. Според журналиста Истанбулската конвенция трябва да ограничи не само физическото насилие, а и вербалното такова зад стените на всеки български дом. \" \", сподели Лозанов в \" \". По думите му агресията и нетолерантността са станали част от живота ни. \" , обяви журналистът.  е на мнение, че вече, когато псуваш някого на майка е доста опасно в днешно време, защото не знаеш тя какъв точно пол е. \" \", обясни Дойнов пред ", "date": "2018.02.06", "title": "Да спрем псувaнето на майка, призова доц. Гого Лозанов"}
{"url": "https://www.bgonair.bg/bulgaria/2018-02-06/6-godini-ot-uzhasyavashtoto-navodnenie-v-selo-biser", "text": "Днес се навършават 6 години от наводнението в село Бисер. На 6 февруари 2012 г. се скъса стената на язовир \"Иваново\". Бедствието отне живота на 10 души и разруши много къщи.  Прокуратурата обяви, че бившият областен управител на Хасково носи отговорност за наводнението. Никой от селото обаче не вярва, че ще има възмездие и че виновните за трагедията ще бъдат наказани. 34 нови къщи бяха построени за пострадалите от потопа в Бисер, а повече от 20 семейства все още чакат.  Има заведени около 30 дела за имуществени и неимуществени вреди. Голяма част от делата ще се гледат през март.", "date": "2018.02.06", "title": "6 години от ужасяващото наводнение в село Бисер"}
{"url": "https://www.bgonair.bg/bulgaria/2018-02-06/boyan-kondurov-e-pozharnikar-na-2017-g", "text": "\r\n Най-достойният пожарникар на България беше награден на тържествена церемония във Военния клуб в София, но в отсъствието на министъра на вътрешните работи.  35-годишният главен инспектор Боян Кондуров стана комплексен победител и носител на приза \"Пожарникар на 2017 г.\" Кондуров работи в пожарната в Благоевград и е преминал през всички йерархични нива на системата. Хората, които се бяха събрали, за да отбележат събитието, споменаха две големи бедствия, които са вълнували пожарникарите най-много през 2017г. Това са наводненията в Бургаско в края на годината, които взеха жертви и големият пожар над Кресна, който вилня през лятото. На церемонията имаше и изложба с благотворителна цел. Средствата, събрани от нея, ще отидат в помощ на семействата, загубили близки - служители на МВР по време на изпълнение служебния им дълг.", "date": "2018.02.06", "title": "Обявиха 35-годишния Боян Кондуров за \"Пожарникар на 2017 г.\""}
{"url": "https://www.bgonair.bg/bulgaria/2018-02-06/izslushvat-svideteli-po-deloto-za-atentata-v-sarafovo", "text": "С изслушване на свидетели днес продължава делото за атентата в Сарафово. То започна по същество в средата на януари повече от 5 години след атаката. Според прокуратурата слабото ниво на сигурност тогава е улеснило извършителя на атентата. На 18 юли 2012 г. освен атентатора-самоубиец, загинаха петима израелски туристи и българинът Мустафа Кьосов, шофьор на автобуса. 37 души бяха ранени.  Продължава издирването на двамата подсъдими по делото помагачи на атентатора, установени като граждани на Австралия и Канада. \r\n ", "date": "2018.02.06", "title": "Изслушват свидетели по делото за атентата в Сарафово"}
{"url": "https://www.bgonair.bg/bulgaria/2018-02-06/protesti-sreshtu-mrasniya-vazduh-v-sofiya-i-ruse", "text": "Протест срещу мръсния въздух в София снощи. Жители на столичните квартали \"Красна поляна\", \"Западен парк\" и \"Овча купел\" излязоха на шествие по централните софийски улици. Хората поискаха активни мерки срещу замърсяването, като според тях основният проблем за лошото качество на въздуха са т. нар. Виетнамски общежития, където се горят боклуци. Протестът започна пред сградата на Столичната община и приключи пред НДК. До блокиране на движението в центъра на София не се стигна. В Русе също имаше протест заради мръсния въздух. Той се проведе на централния площад в града. Демонстрантите запалиха свещи на стълбите пред общината. Русенци твърдят, че заради мръсния въздух градът е на първо място по онкологични заболявания в страната.", "date": "2018.02.06", "title": "Протести срещу мръсния въздух в София и Русе"}
{"url": "https://www.bgonair.bg/bulgaria/2018-02-06/premierat-na-holandiya-pristiga-na-rabotno-poseshtenie-v-sofiya", "text": "Премиерът на Холандия Марк Рюте пристига на работно посещение в София. В Министерския съвет той ще има разговор с министър-председателя Бойко Борисов. Очаква се двамата да разговарят за необходимостта от ефективно управление и контрол на външните граници на ЕС. Ще бъде обсъдено и разширяването на шенгенското пространство, както и други актуални теми около двустранните отношения.  Холандия се смята за най-твърдия противник на идеята България да стане част от Шенген. ", "date": "2018.02.06", "title": "Премиерът на Холандия пристига на работно посещение в София"}
{"url": "https://www.bgonair.bg/sutreshen-blok/2018-02-06/neno-dimov-za-np-pirin-tarsya-balans-a-ne-konsensus", "text": "\r\n \" \", настоя  . Той се оказа във фокуса на гражданското недоволство през последните седмици, а протести в защита на Национален парк \"Пирин\" и мръсния въздух станаха причина да бъде поискана неговата оставка. В   Нено Димов още веднъж подчерта, че е поел ангажимент и не вижда основания да подава оставка. Екоминистърът увери, че не съжалява, че е поел поста и се чувства подкрепен от хората, които са му предложили да оглави министерството.  Според него покрай предстоящото изграждане на втори кабинков лифт в Банско се повтаря лъжливо твърдение за 48% застрояване.  , подчерта екоминистърът. Според Нено Димов  . Надали някой ще тръгне да инвестира в ски спорта, когато един втори лифт е 10-годишна сага, предупреди той. По думите му губим непрекъснато от това, че не успяваме да развием държавата си като дестинация. Гостът в студиото на Лора Инджова и Златимир Йочев коментира и другата гореща тема - протестите срещу мръсния въздух. Той отбеляза, че  , но все още не е достигнал нужното качество.  Министър Димов не отрече, че трябва да се вземат мерки за подобряване качеството на въздуха. Според него първата стъпка е да признаем, че има проблем, а гражданският натиск е стимулиращ в това отношение. Нено Димов посочи, че в края на декември и през януари инспекторатите към Столичната община и екоминистерството са извършили 45 проверки на обекти, които могат да замърсят въздуха. \" \", увери министърът на околната среда и водите. Според него най-голям ефект ще даде контролирането на пазара, за да не се допускат некачествени горива. \"Не виждам проблеми в управлението, мнозинството е стабилно\", завърши екоминистърът.  ", "date": "2018.02.06", "title": "Нено Димов за НП \"Пирин\": Търся баланс, а не консенсус!"}
{"url": "https://www.bgonair.bg/sutreshen-blok/2018-02-06/paradoksat-malinova-dolina-infrastruktura-nyama-no-imotniya-danak-po-skap-ot-tozi-v-tsentaraa", "text": "\r\n Квартал \"Малинова долина\" в София се оказа един от районите с най-висок имотен данък, по-скъп и от този в центъра. Но как е възможно това на фона на оплакванията от обгазяване, липса на достатъчно учебни заведения и борба с освирепяла глутница кучета? Според финансовия министър системата за имуществено облагане ощетява съвестния данъкоплатец. Например, в един столичен квартал имаме два еднакви апартамента. Единият има данъчна оценка 30 хил. лева, другият - 100 хил. Причината за тази разлика е, че едното жилище никога не е било продавано, а другото е препродавано два пъти и автоматично се актуализира данъчната му оценка, тъй като при покупко-продажба се изисква актуална такава. Парадоксът в \"Малинова долина\" се дължи и на това, че имотният данък в район, където няма построена улица, е по-скъп от този в центъра на София. Репортерът на Димитър Димитров разговаря с жител на квартала. Калин Лиловски сподели, че улицата, където се провеждаше разговора, е такава, която се строи вече 17 години. \"Има влязъл в сила подробен устройствен план, но не се строи, а Столичната община се оправдава с \"нямаме пари\". А виждам как тук се появяват нови сгради и се питам наистина ли няма пари\", риторичен бе Лиловски. Гражданинът е направил собствено проучване и разбрал, че новодомците на две сгради до обсъжданата неизградена улица, ще трябва да платят 400 хил. лева данъци на общината за построяване на инфраструктура. \"Тези хора ще започнат да плащат едни от най-скъпите местни данъци\", категоричен бе той.", "date": "2018.02.06", "title": "Парадоксът \"Малинова долина\": Улици няма, но имотният данък по-скъп от този в центъра"}
{"url": "https://www.bgonair.bg/sutreshen-blok/2018-02-06/losho-vreme-sabota-i-nedelya-zimno-ot-sledvashtata-sedmitsa", "text": "\r\n Днешният ден ще бъде доста приятен - вятърът ще е слаб, по-скоро ще се появи такъв от югогоизток, но едва ще полъхва, съобщи синоптикът на Bulgaria ON AIR Симеон Матев. Той посочи още, че през следващите дни ще попаднем под влянието на циклонален вихър, който ще премине северно от Балканите. В сряда срещу четвъртък ще превали дъжд, а вятърът отново ще се усили. Преваляванията обаче ще бъдат незначителни. В събота и неделя се очаква влошаване на времето. Събота ще започне да вали дъжд, а в неделя в Северна и Западна България ще има условия и за снеговалеж.  \"По-големи количества от дъжд се очакват в Източна България. Понижението на температурите ще бъде плавно\", уточни Симеон Матев в \"България сутрин\". Според прогнозата му след понеделник температурите ще паднат и под нулата, като ще бъде студено в продължение на няколко дни. \"Днешният ден ще бъде перфектен за туризъм и разходка в планината. Сутринта е хубаво да имате шапка и ръкавици, но около обяд температурите ще бъдат между 8 и 12 градуса и на слънце ще бъде доста приятно\", завърши синоптикът.  ", "date": "2018.02.06", "title": "Лошо време събота и неделя, зимно през следващата седмица!"}
{"url": "https://www.bgonair.bg/sutreshen-blok/2018-02-06/kam-naglata-krazhba-tryabva-da-se-otnasyame-s-netarpimost-tvardi-advokat", "text": "\r\n Преди няколко дни известност придоби историята за група младежи, извършвали нагли обири на апартаменти, предлагани под наем за краткосрочно настаняване. Информацията стана известна след пост в социалните мрежи, в който се упоменава името на един от извършителите - Емилиян Йорданов. По-късно извършителите застанаха пред камерата на  и признаха в ефир своето деяние. Младежите обясниха, че до кражбата на чужда собственост се е стигнало заради това, че взели заем от лихвар на стойност 5000 лв. и трябвало скоро да върнат парите. Според   е крайно време да се погледнат по-сериозно подобни случаи, защото става дума за много нагло посегателство над чужда частна собственост. \" \", коментира още Георгиев в \" \". По думите му момчетата ги грозят от 1 до 6 години условна присъда, но ако възстановят в рамките на съдебното производство щетите, които са нанесли - е възможно и смекчаване на наказанието до 3 години или само парична глоба.  Мнението на   е, че това деяние говори за незрялост и несоциализираност на младежите в обществото. \" \", категорична бе Карпачева пред  . Психологът смята, че е крайно време ценностите на българина да си дойдат на място и да станат такива, каквито всъщност трябва да бъдат. \r\n  ", "date": "2018.02.06", "title": "Към наглата кражба трябва да се отнасяме с нетърпимост, твърди адвокат"}
