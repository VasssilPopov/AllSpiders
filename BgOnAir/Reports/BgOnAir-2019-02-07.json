{"url": "https://www.bgonair.bg/bulgaria/2019-02-07/ministerstvo-na-kulturata-zagubi-i-na-vtora-instantsiya-deloto-za-largoto", "text": "Министерството на културата загуби и на втора инстанция делото за \"Ларгото\". Ведомството е осъдено да заплати и разходите по делото на ответниците – над 48 хил. лв. Така държавата е все по-далеч от това да получи неустойки в размер на 750 хил. лв. от фирмата изпълнител на реконструкцията на \"Ларгото\". Според съда етап 2 и 3 от ремонта на \"Ларгото\" са изпълнени в срок и приети от Министерството на културата. Дни по-късно Дирекцията за национален строителен контрол констатира множество недовършени дейности по обекта, но съгласно договора между изпълнителя и културното министерство - той вече е приет в срок. Харесайте и страницата ни във Facebook ", "date": "2019.02.07", "title": "Министерството на културата загуби и на втора инстанция делото за \"Ларгото\""}
{"url": "https://www.bgonair.bg/world/2019-02-07/nasa-2018-godina-e-chetvartata-nay-topla-na-zemyata", "text": "2018 година е четвъртата най-топла година на Земята - това показва анализ на НАСА. Глобалните температури през миналата година са били с 0.83 градуса по-високи, отколкото в периода 1951-1980 година. Учените уточняват, че от 1880 година досега средната световна температура се е повишила с около 1 градус. От НАСА изтъкват като основна причина за затоплянето на планетата - емисиите от въглероден диоксид и други парникови газове в атмосферата, причинени от човешка дейност. Затоплянето е най-видимо в арктическите региони, където през 2018 година е установена сериозна загуба на лед. Харесайте и страницата ни във Facebook ", "date": "2019.02.07", "title": "НАСА: 2018 година е четвъртата най-топла на Земята"}
{"url": "https://www.bgonair.bg/bulgaria/2019-02-07/sofiyantsi-zhiveyat-dva-pati-po-dobre-ot-varnentsi-i-plovdivchani", "text": "Софиянци живеят два пъти по-добре от варненци и пловдивчани. Това показа проучване на Националния статистически институт, което сравнява данните за брутния вътрешен продукт на човек от населението. В столицата той е над 30 000 лева. Спрямо по-бедните области в страната, благосъстоянието в София е над четири пъти по-високо. На второ място по размер на брутен вътрешен продукт на човек от населението, изненадващо се нарежда Стара Загора - със 17 500 лв. Причината е, че общината се стреми да привлича инвеститори, които да дават високи заплати, а безработицата в града на липите е много ниска. През миналата година Стара Загора беше класиран на първо място в международна класация за инвестиционна дестинация. На трето място се нарежда София-област с 15 500 лв. Това се дължи на близостта до столицата. Варна остава на четвърто място. След това се нареждат Габрово и Бургас. В Габрово бяха направени много инвестиции, а индустрията, също както в Стара Загора, има по-голяма роля от услугите. След това са Пловдив, Враца и Русе. Във всички останали области стандартът на живот е поне три пъти по-нисък отколкото в София, а брутния вътрешен продукт на глава от населението е под 10 хиляди лева. Въпреки ръста на икономиката през последните години, България остана на последно място в Европейския съюз със средно 7300 евро на човек от населението - четири и половина пъти по-малко от средното за Общността - от 30 000 евро на човек. Харесайте и страницата ни във Facebook ", "date": "2019.02.07", "title": "Софиянци живеят два пъти по-добре от варненци и пловдивчани"}
{"url": "https://www.bgonair.bg/denqt-on-air/2019-02-07/nzok-se-iztochva-ot-prekaleniya-broy-hospitalizatsii-posochi-patriot", "text": "\r\n Какви ще са мерките за оздравяване на общинските болници в лошо финансово състояние? Последният случай е с болницата в Карлово, където много медици подадоха оставка.  \"Проблемите не могат да бъдат обозначени еднозначно. Общинските болници са много за населението ни. Броят на болниците е такъв, какъвто е бил преди 30 години. Те се издържат главно от клинични пътеки. Но те не са достатъчни вече. За да не закриваме тези болници трябва да им променим дейността. Основната пътека за долекуване трябва да се увеличи. В този мандат не трябва да се закрива нито една болница\", подчерта депутатът от ВМРО д-р Калин Поповски.  Според госта на Bulgaria ON AIR цените на клиничните пътеки са в тежък дисонанс с цените на пътеките в Германия.  \"Пътеките у нас трябва да бъдат съизмерими с бюджета у нас. Някои са много добре финансирани, други не. Здравната каса се точи с големия брой хоспитализации\", категоричен бе д-р Поповски в \"Денят ON AIR\".  Темата се прехвърли и към предложенията на лидера на ВМРО Красимир Каракачанов, касаещи ромския етнос у нас. \"Изострянето на проблемите показва огромния неуспех на ромската интеграция. Хората, които останаха да живеят в гетата, останаха с проблемите си. Там се генерират проблемите. Израснаха цели поколения, които не спазват законите. Политиците използват гетото само като електорат. Така не може повече. Тенденцията деца да раждат деца трябва да спре. Този етнос трябва да се научи да спазва закона. Гетата раждат нов вид престъпност – непознат за годините на социализма. Тези хора не ходят на работа, не учат, занимават се с какво ли не\", изтъкна д-р Калин Поповски пред Bulgaria ON AIR.  Харесайте ни във Facebook ", "date": "2019.02.07", "title": "НЗОК се източва от прекаления брой хоспитализации, посочи \"Патриот\""}
{"url": "https://www.bgonair.bg/world/2019-02-07/sasht-davat-6-mesechen-srok-na-rusiya-za-raketnoto-sporazumenie", "text": "\r\n Съединените щати дават срок от шест месеца на Русия да прекрати нарушенията по ракетното споразумение между Вашингтон и Москва. Това съобщи заместник-държавният секретар Андреа Томпсън.  На въпрос на Bulgaria ON AIR тя заяви, че Вашингтон ще продължи да се придържа към отговорностите си и подчерта, че нарушенията на Русия продължават от години.", "date": "2019.02.07", "title": "САЩ дават 6-месечен срок на Русия за ракетното споразумение"}
{"url": "https://www.bgonair.bg/denqt-on-air/2019-02-07/nito-edno-stolichno-zdravno-zavedenie-ne-e-pred-falit-uveri-medik", "text": "\r\n Болници в мое управление няма да закрия, парите за здраве се увеличават всяка година, затова искам решение. Не приемам сестри и лекари с години трудов стаж, които всеки ден ни лекуват и помагат, да се чувстват без подкрепа, изоставени и забравени. Това заяви министър-председателят Бойко Борисов на среща с представители на Сдружението на общинските болници. По време на разговора присъстваха също вицепремиерът Томислав Дончев, министърът на здравеопазването Кирил Ананиев и управителят на НЗОК д-р Дечо Дечев. Поводът за срещата са финансовите проблеми на общинските болници и недостатъчните възнаграждения за труда на медицинските специалисти. Борисов разпореди на Министерството на здравеопазването да започне анализи на финансовото състояние на всяка една от общинските болници в страната. Д-р Веселин Милев - председател на здравната комисия в Столичния общински съвет, обясни в \"Денят ON AIR\", че в момента всички 37 лечебни заведения в София са в добро финансово състояние. \"За момента състоянието на лечебните заведения в Столичната община е много добро, няма такива, които да са пред фалит. Финансирането за здравеопазването в столицата възлиза на 62 млн. лева. 33 млн. лв. са делегиран държавен бюджет, другите са от общината\", коментира докторът. По думите му, за да работи една болница добре са нужни контрол, добър мениджмънт и финансиране. \"Още в началото на мандата проведохме множество конкурси, 2/3 от управителите на лечебните заведения бяха подменени. Втора градска и Първа градска бяха доста зле. Благодарение на техните управители в момента нещата вече вървят доста по-добре финансово\", категоричен е експертът пред Bulgaria ON AIR. Харесайте и страницата ни във Facebook ", "date": "2019.02.07", "title": "Нито едно столично здравно заведение не е пред фалит, увери медик"}
{"url": "https://www.bgonair.bg/world/2019-02-07/bombena-zaplaha-prizemi-avariyno-norvezhki-samolet-sas-169-patnitsi-na-borda", "text": "Бомбена заплаха приземи аварийно норвежки самолет със 169 пътници на борда. Машината изпълнявала полет от Стокхолм за Ница. 30 минути след излитането обаче пилотите били принудени да се върнат обратно на летището в Стокхолм. Всички пътници са евакуирани. Спецчасти претърсват района. От авиокомпанията са потвърдили -получен е сигнал за бомба в самолета, засега не се съобщава откъде. Харесайте и страницата ни във Facebook ", "date": "2019.02.07", "title": "Бомбена заплаха приземи аварийно норвежки самолет със 169 пътници на борда"}
{"url": "https://www.bgonair.bg/world/2019-02-07/bryuksel-tereza-mey-shte-obsazhda-brexit-s-yunker-i-tuskotnovo", "text": "Тереза Мей на важно посещение в Брюксел. Темата - евентуални промени по сделката Brexit. Очаква се Мей да поиска от евролидерите допълнителни гаранции за предпазния механизъм за ирландската граница. Председателите на Европкомисията и Европарламента Жан Клод Юнкер и Доналд Туск обявиха, че ще изслушат британския премиер, но бяха категорични, че предоговаряне на условията по развода между ЕС и Лондон няма да има. Великобритания трябва да напусне бщността в края на март. Харесайте и страницата ни във Facebook ", "date": "2019.02.07", "title": "Брюксел: Тереза Мей ще обсъжда Brexit с Юнкер и Туск...отново"}
{"url": "https://www.bgonair.bg/world/2019-02-07/strelba-v-amsterdam-politsai-zastrelyaha-vaorazhen", "text": "Стрелба в Амстердам в близост до сградата на Централната банка на Холандия.  Полицаи застреляха мъж, размахвал огнестрелно оръжие срещу тях. При инцидента случайно е пострадал минувач.  Органите на реда се отзовали на сигнал за въоръжен нападател с пушка. Когато пристигнали на мястото на инцидента, мъжът насочил оръжието срещу тях.  След кратко преследване по околните улици мъжът бил прострелян смъртоносно. Очевидци разказват, че в района са се чули около 20 изстрела.", "date": "2019.02.07", "title": "Стрелба в Амстердам, полицаи застреляха въоръжен"}
{"url": "https://www.bgonair.bg/world/2019-02-07/moshten-pozhar-izpepeli-pet-sgradi-v-san-frantsisko", "text": "Мощен пожар в Сан Франциско вдигна на крак десетки огнеборци късно снощи.  Стихията, предизвикана от газова експлозия, изпепели пет сгради в един от грайните квартали на американския град.  Евакуирани са своевременно живеещите в зданията, а огънят е потушен след няколко часа. За щастие при инцидента няма жертви и пострадали. Харесайте страницата ни във Facebook ", "date": "2019.02.07", "title": "Мощен пожар изпепели пет сгради в Сан Франциско"}
{"url": "https://www.bgonair.bg/world/2019-02-07/izvadiha-namerenoto-tyalo-ot-samoleta-na-emiliano-sala", "text": "Извадиха намереното тяло от самолета, с който пътуваше футболистът Емилиано Сaла.  За момента спасителните екипи не могат да потвърдят дали то е на футболната звезда или на пилота.  Преди няколко дни бяха намерени останки от самолета, който преди повече от две седмици се изгуби от радарите над Ла Манша.  ", "date": "2019.02.07", "title": "Извадиха намереното тяло от самолета на Емилиано Сала"}
{"url": "https://www.bgonair.bg/world/2019-02-07/mlad-mazh-zagina-v-sankt-peterburg-udaren-e-ot-padnalo-parche-led", "text": "Обилните снеговалежи, които от началото на годината падат над Санкт Петербург, взеха една жертва. Млад мъж почина, след като беше ударен от паднало от покрив парче лед. Властите предупредиха, че правят всичко възможно за облекчаване на ситуация, която може да се влоши. Според синоптиците падналият през януари сняг е бил двойно повече от обичайното. Дебелите преспи сняг са блокирали почти напълно живота във втория по население град в Русия. Тротоарите са напълно заледени, а движението - пеша или с автомобил - е същинско изпитание. По официални данни за разчистването на снега в Санкт Петербург работят над 7000 снегорина. Харесайте и страницата ни във Facebook ", "date": "2019.02.07", "title": "Млад мъж загина в Санкт Петербург - ударен е от паднало парче лед"}
{"url": "https://www.bgonair.bg/world/2019-02-07/loshoto-vreme-v-rio-de-zhaneyro-vze-dve-zhertvi", "text": "\r\n Две жертви на лошото време в Рио Де Жанейро. Проливни дъждове и буреносни ветрове предизвикаха истински хаос в бразилския мегаполис. Заради лошото време властите посъветваха хората да останат по домовете си, докато не премине бурята. До края на седмицата се очакват нови валежи, които на места може да предизвикат наводнения. Харесайте и страницата ни във Facebook ", "date": "2019.02.07", "title": "Лошото време в Рио де Жанейро взе две жертви"}
{"url": "https://www.bgonair.bg/denqt-on-air/2019-02-07/balgariya-tryabva-da-stane-chast-na-evrotransplant-kategorichen-e-sotsialist", "text": "\r\n Защо според БСП ефектът от трансплантационната политика е катастрофален?  \"Трансплантологията на органи, тъкани и клетки отдавна не е нова технология. Тя е рутинна технология из целия свят. От всички трансплантации 2/3 са на бъбреци. Последните десетилетия предоставиха застой. Беше насрочен дебат. Доволни сме, че се прие предложението ни здравният министър да предостави доклад. България не е член на \"Евротрансплант\", а трябва. Стандартът е да се извършват 25 трансплантации на милион население. България не извършва белодробни трансплантации. Чакащите за бъбречни трансплантации са над 1000. Съдбата на всеки човек е много важна. Трансплантологията е индикатор за състоянието на здравословната ни система\", подчерта депутатът от БСП проф. Георги Михайлов.  Според госта в \"Денят ON AIR\" през последните години не бяха създадени реални условия за ефективна политика на донорство.  \"Всичко опира до организация. Министерството на здравеопазването трябва да предложи решение на този проблем. Ключът е в организацията на донорството. България прави над 100 клетъчни трансплантации. Ние изоставаме стратегически. Очакваме във всички направления на трансплантологията промяна\", отбеляза той пред Bulgaria ON AIR.  Харесайте ни във Facebook ", "date": "2019.02.07", "title": "България трябва да стане част от \"Евротрансплант\", категоричен е социалист"}
{"url": "https://www.bgonair.bg/world/2019-02-07/uslozhnenie-na-gripen-virus-vkara-ozi-ozbarn-v-bolnitsa", "text": "Ози Озбърн беше приет в болница. Рок легендата е хоспитализиран с усложнения на грипен вирус, съобщиха от екипа му.  Заради влошеното си здраве през последните месеци 70-годишният певец отмени концертите си във Великобритания и Европа.  В официалния си сайт той се извини на феновете си и обеща да направи съвместно турне с метъл бандата \"Джудас Прийст\" по-късно през годината. Харесайте страницата ни във Facebook ", "date": "2019.02.07", "title": "Усложнение на грипен вирус вкара Ози Озбърн в болница"}
{"url": "https://www.bgonair.bg/bulgaria/2019-02-07/deputatite-prieha-edinodushno-promeni-v-nk-kasaeshti-domashnoto-nasilie", "text": "\r\n Народните представители приеха единодушно и окончателно промени в наказателния кодекс, които касаят домашното насилие. Физическият и психически тормоз ще се наказва с до 10 години затвор. При убийство в условията на домашно насилие максималната присъда е от 15 години до доживотен затвор. За принуда вкъщи, наказанието е от 3 до 10 години лишаване от свобода, а за системно следене - от 1 до 5 години. Целта на промените в НК е да има по-добро противодействие на всички форми на домашното насилие.  Председателят на правната комисия в парламента Данил Кирилов обясни, че в нормативната уредба системното насилие представлява поне трикратно действие, което жертвата трябва да докаже. През последните 3 години убийствата на жени от съпрузи или други близки са се увеличили с 50%. Харесайте и страницата ни във Facebook ", "date": "2019.02.07", "title": "Физическият и психически тормоз вкъщи ще се наказва с до 10 години затвор"}
{"url": "https://www.bgonair.bg/bulgaria/2019-02-07/lekari-i-med-sestri-v-karlovskata-bolnitsa-podavat-ostavki", "text": "\r\n Лекарите и медицинските сестри в карловсаката болница подават оставки. Причината за решението им са нови правила на здравната каса и редуцирането на плащанията, които според медиците ще доведат до загуби на здравното заведение. Управителят на МБАЛ \"Д-р Киро Попов\" д-р Христо Пелев е изпратил писмо до премиера Бойко Борисов и всички ресорни институции, с което информира, че болницата е обречена на ликвидация. Премиерът Борисов пък заяви, че докато управлява няма да позволи да има закрити болници. На среща с представители на Сдружението на общинските болници, той допълни, че иска решение на проблемите на медиците, защото парите за здраве се увеличават всяка година. Харесайте и страницата ни във Facebook ", "date": "2019.02.07", "title": "Лекари и мед. сестри в карловската болница подават оставки"}
{"url": "https://www.bgonair.bg/bulgaria/2019-02-07/karakachanov-predlaga-poreditsa-ot-merki-v-borbata-s-romskata-bitova-prestapnost", "text": "\r\n Спиране на социалните помощи за ромите в определени случаи, предпазване от бременност с държавни пари и доброволни отряди към МВР в борбата с ромската битова престъпност.  Това са само част от предложенията за интеграция на ромите в България, които вицепремиерът и министър на отбраната Красимир Каракачанов публикува във Facebook.  Той настоява още доброволните отряди да защитават жителите на малките населени места.  Вицепремиерът обяви, че ще напише цялостна стратегия след побоя над военнослужещ в пловдивското село Войводиново.  Случаят предизвика вълна на обществено недоволство. А стратегията дебати в парламента. \r\n", "date": "2019.02.07", "title": "Каракачанов предлага поредица от мерки в борбата с ромската престъпност"}
{"url": "https://www.bgonair.bg/bulgaria/2019-02-07/shefat-na-pozharnata-v-pazardzhik-grabna-priza-pozharnikar-na-godinata", "text": "\n Директорът на регионална дирекция \"Пожарна безопасност и защита на населението\" - Пазарджик, комисар Иван Панайотов спечели приза Пожарникар на годината за 2018 г.  За миналата година пожарните служби на територията на областта са се отзовали на повече от 2000 сигнала за произшествия. Комисар Панайотов активно подпомага възраждането на доброволчеството на територията на областта - създадени са 11 нови доброволни формирования. Екипите на пожарната в Пазарджик са спасили 16 души при различни инциденти.  \"Искам да благодаря на всички служители на пожарната в Пазарджик\", каза Панайотов, цитиран от   Той е огнеборец от 36 години. Снимка: Димитър Кьосемарлиев, Bulgaria ON AIR", "date": "2019.02.07", "title": "Шефът на пожарната в Пазарджик грабна приза \"Пожарникар на годината\""}
{"url": "https://www.bgonair.bg/reportazhi/2019-02-07/stimulirat-s-pari-i-darva-lekarite-v-obezlyudyavashti-rayoni", "text": "\r\n Семейни лекари получават бонуси, за да работят в обезлюдяващите райони на страната. Това се случва в община Болярово, където работят само двама лични лекари. Двете джипита се грижат за здравето на около 4 хил. жители в крайграничното Болярово. Хората са притеснени, че ако и тези лекари напуснат района, те ще останат без достъп до медицински грижи.  За самите медици работата в тези райони също е предизвикателство. Лекари в региона липсват от 20 години насам, признава и кметът на общината. От тази година докторите ще бъдат стимулирани да останат чрез бонуси.  \"200 лева заплащаме всеки месец на лекарските практики, с цел да подпомагаме тяхната дейност. По 8 кубика дърва допълнително през годината даваме също на лекарите. Наем за кабинетите не плащат\", обясни кметът на Болярово Христо Христов. Харесайте страницата ни във Facebook ", "date": "2019.02.07", "title": "Стимулират с пари и дърва лекарите в обезлюдяващи райони"}
{"url": "https://www.bgonair.bg/bulgaria/2019-02-07/banev-ostava-v-aresta-zakani-se-da-sadi-balgariya-s-strasburg", "text": "\r\n Окончателно – бизнесменът Николай Банев остава в ареста. Това реши съдът с аргумента, че има опасност Банев да окаже натиск на свидетели и да се укрие.  На заседанието днес Банев се закани да съди България в Страсбург и заяви, че \"Държавата ще плати скъпо за престоя му в ареста\".  Банев уточни, че по време на задържането си в Ница, е бил в преговори за приватизация на предприятие в трета страна, а сделката била за милиони и в момента търпи загуби. Той и съпругата му Евгения са в ареста с обвинение за пране на пари и източване на приватизирани предприятия. Харесайте ни във Facebook ", "date": "2019.02.07", "title": "Банев остава в ареста - закани се да съди България в Страсбург"}
{"url": "https://www.bgonair.bg/bulgaria/2019-02-07/dobro-utro-sas-spukana-guma-taka-se-sabudi-kv-gotse-delchev", "text": "\r\n Девет коли в столичния квартал \"Гоце Делчев\" осъмнаха с нарязани гуми. Както всяка сутрин Александър се качва в автомобила си, за да стигне до университета.  Но вместо с лекции, денят му започва в гумаджийницата. Гумите на автомобила му са нарязани от меката част. Поправка там не може да има.  Освен колата на студента, с нарязани гуми се оказват още коли паркирани до неговата. Това не е първият инцидент за Александър. Преди няколко седмици отново неизвестен извършител е счупил предното стъкло на автомобила му. Харесайте ни във Facebook ", "date": "2019.02.07", "title": "Добро утро със спукана гума: Така се събуди кв. \"Гоце Делчев\""}
{"url": "https://www.bgonair.bg/bulgaria/2019-02-07/prezidentat-rumen-radev-s-nova-portsiya-kritiki-kam-kabineta-za-pozitsiyata-za-venetsuela", "text": "\r\n Президентът Румен Радев с нова порция критики към кабинета за позицията за Венецуела. Държавният глава обясни, че е изпратил своята позиция, ден преди Съвета за сигурност към Министерския съвет, да излезе с решение. Радев обвини кабинета, че се крие зад колективна безотговорност. Харесайте и страницата ни във Facebook ", "date": "2019.02.07", "title": "Президентът Румен Радев с нова порция критики към кабинета за позицията за Венецуела"}
