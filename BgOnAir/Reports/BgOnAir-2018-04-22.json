{"url": "https://www.bgonair.bg/world/2018-04-22/amerika-se-sboguva-s-barbara-bush-donald-tramp-ne-otide-na-pogrebenieto", "text": "1500 души, сред които четирима президенти на Съединените щати, присъстваха на погребението на Барбара Буш - съпругата на 41-ия американски държавен глава Джордж Буш и майка на президента Джордж Буш младши.  На траурната церемония в Хюстън отсъства президентът Доналд Тръмп. Представител на президентската двойка е първата дама Мелания Тръмп. Смята се, че зад нежеланието на Тръмп да отиде на погребението стоят лошите му отношения със семейство Буш.  Барбара Буш почина на 92-годишна възраст. През последните месеци тя беше с влошено здраве и на няколко пъти влиза в болница. Нейна кауза беше насърчаването на грамотността и четенето на книги.", "date": "2018.04.22", "title": "Америка се сбогува с Барбара Буш. Доналд Тръмп не отиде на погребението"}
{"url": "https://www.bgonair.bg/operatsiya-istoriya/2018-04-22/vizantiya-ne-e-imalo", "text": "\r\n Византийска империя и византийци никога не е имало. Имало е Римска империя и ромеи, тоест римляни- заяви категорично историкът Костадин Костадинов в предаването \"Операция :История“.“Византия“ е чисто научен термин използван за прът едва през 1557 година. Освен това днешните гърци нямат нищо общо с древните елини – смята Костадинов. Той подари на водещия Росен Петров книгата на немския учен Якоб Фалмерайер „Произход на днешните гърци“,която  развива теорията за по-скоро славянския произход на гърците. На финала на разговора Костадин Костадинов подкрепи думите на Божидар Димитров в \"Операция:История“, предизвикали широка дискусия, че Влад Дракула е българин,като посочи факти за българския произход на влашката владетелска династия.   Бяха припомнени жестокото убийство на Александър Стамболийски, братоубийствените борби ,атентатът в църквата \"Света Неделя“ , унищожил почти целия български генералитет. Според Тахов, Стамболийски е имал диктаторски стремежи, Димитров застъпи тезата ,че водачът на БЗНС е  имал заслуги за възстановяването на България след краха в Първата Световна война.   Райна Дрангова - внучка на великия български офицер Борис Дрангов и дъщеря на видния деец на ВМРО Кирил Дрангов си спомни за убийството на баща си на 8 юни 1946 година. Емоционално тя разказа за чувството за мъст,което дълго я е преследвало и за това как го е преодоляла. По време на социализма   Борис Дрангов дълго време е обречен на забрава, като „великобългарски шовинист“, но през 1968 година, по нареждане на тогавашния министър на отбраната Добри Джуров,името на Дрангов отново почва да се почита.    ", "date": "2018.04.22", "title": "Византия не е имало"}
{"url": "https://www.bgonair.bg/world/2018-04-22/mezhdunarodnite-eksperti-po-himicheskite-orazhiya-vlyazoha-v-grad-duma", "text": "Международните експерти по химическите оръжия пристигнаха в сирийския град Дума - мястото на предполагаемата химическа атака.  Екипът е взел проби. Експертите чакаха една седмица в столицата Дамаск за разрешение да посетят града, но заради престрелки посещението им беше отложено.  Западните държави твърдят, че сирийското правителство е извършило въздушни химически атаки в Дума на 7 април.  Сирия и Русия обаче отричат. Западът се опасява, че доказателствата за предполагаемата химическа атака може да бъдат прикрити.", "date": "2018.04.22", "title": "Международните експерти по химическите оръжия влязоха в град Дума"}
{"url": "https://www.bgonair.bg/bulgaria/2018-04-22/baba-se-udavi-v-otvodnitelen-kanal-v-montansko", "text": "Възрастна жена се удави в отводнителен канал в монтанското село Смирненски. Фаталният инцидент станал към 14 часа в събота в близост до дома й, съобщиха от полицията.  79-годишната Атанаска Стоянова от столицата живеела в наследствена къща в селото. Тя излязла да се разходи, навела се да погледа водата, но се подхлъзнала, паднала и така намерила смъртта си в канала, съобщава  .  След сигнал от съседи, огнеборци от пожарната в Брусарци оказали съдействие на екип от спасители от Лом и тялото ѝ е извадено.  Община Брусарци е изградила отводнителни канали по пет улици в село Смирненски за почистване на коритото на река Гаговица през 2014 година.", "date": "2018.04.22", "title": "Баба се удави в отводнителен канал в Монтанско"}
{"url": "https://www.bgonair.bg/world/2018-04-22/pochina-emblematichniyat-aktyor-varni-troyar-visok-edva-81-sm", "text": "На 49-годишна възраст почина американският актьор, известен като Мини Ми от филмовата поредица \"Остин Пауърс\".  Върни Тройър става емблематичен с ръста си от едва 81 сантиметра, благодарение на който се превръща в звезда в Холивуд.  Актьорът се лекувал от депресия и алкохолна зависимост, а по-рано този месец беше приет в болница в Лос Анджелис. Причината за смъртта му обаче не се съобщава.", "date": "2018.04.22", "title": "Почина емблематичният актьор Върни Тройър, висок едва 81 см"}
{"url": "https://www.bgonair.bg/world/2018-04-22/saveta-za-sigurnost-na-oon-se-sabra-na-sreshta-vav-ferma-v-shvetsiya", "text": "Членовете на Съвета за сигурност на ООН на неофициална работна среща във ферма в Швеция. Заседанието се провежда в наскоро ремонтираната лятна резиденция на покойния генерален секретар на ООН Даг Хамаршелд.  Годишната неофициална среща на Съвета за сигурност обикновено се състои в Лонг Айлънд край Ню Йорк, но сега ООН прие поканата на Швеция - настоящ непостоянен член на съвета. На хиляди километри от Ню Йорк и Дамаск участниците в заседанието обсъждаха ситуацията в Сирия - как да се повиши ефикасността на мироподдържащите мисии и да се преодолеят големите различия.", "date": "2018.04.22", "title": "Съвета за сигурност на ООН се събра на среща във ферма в Швеция"}
{"url": "https://www.bgonair.bg/bulgaria/2018-04-22/avtobus-blasna-82-godishna-zhena-na-peshehodna-pateka", "text": "Жена на 82 години е настанена в Областната болница в Пазарджик в тежко състояние, след като е била блъсната от автобус в града, съобщава \"Фокус\". Сигналът за инцидента е подаден малко след 12 ч. Инцидентът е станал на пешеходна пътека, на която жената е пресичала. По първоначални данни водачът на междуселищния автобус не е употребил алкохол. Повече новини четете на  .", "date": "2018.04.22", "title": "Автобус блъсна 82-годишна жена на пешеходна пътека"}
{"url": "https://www.bgonair.bg/world/2018-04-22/vtori-mnogohilyaden-protest-v-ungariya-sreshtu-preizbiraneto-na-viktor-orban", "text": "Втори многохиляден протест в Унгария срещу преизбирането за трети път на премиера Виктор Орбан.  С лозунги \"Виктор, върни ни демокрацията“ снощи десетки хиляди изминаха разстоянието от парламента в Будапеща до моста на река Дунав.  Свободата на словото беше основният акцент на демонстрацията. На 8-ми април неговата консервативна партия \"Фидес“ спечели две трети от депутатските места в новия парламент.  През годините на власт Орбан засили контрола върху медиите и според неговите критици това му е осигурило голямата изборна победа.", "date": "2018.04.22", "title": "Втори многохиляден протест в Унгария срещу преизбирането на Виктор Орбан"}
{"url": "https://www.bgonair.bg/world/2018-04-22/redzhep-erdogan-s-iznenadvashti-komplimenti-kam-gartsiya-i-aleksis-tsipras", "text": "Турският президент неочаквано смекчи тона към Гърция. В първото си телевизионно интервю в рамките на предизборната кампания за обявения от него предсрочен вот, Реджеп Ердоган призова за мир със западната си съседка.  Той не спести и комплименти към гръцкия премиер Алексис Ципрас, когото определи като \"млад и динамичен лидер, готов да предприеме нови стъпки“.  През последните месеци отношенията между Анкара и Атина са доста напрегнати. Много авторитетни западни издания заговориха дори за възможна война между двете страни.", "date": "2018.04.22", "title": "Реджеп Ердоган с изненадващи комплименти към Гърция и Алексис Ципрас"}
{"url": "https://www.bgonair.bg/world/2018-04-22/31-dushi-zaginaha-pri-samoubiystven-atentat-v-afganistan", "text": "Най-малко 31 души са загинали при самоубийствен атентат в Афганистан. Мъж се е самовзриви край център за регистрация на гласоподавателите в столицата Кабул.  Поне 57 души са ранени, повечето от които жени и деца. Те чакали на опашка, за да получат личните си карти, с които да могат да гласуват на предстоящите парламентарни избори през октомври. Терористичната организация \"Ислямска държава\" пое отговорност за атаката.", "date": "2018.04.22", "title": "31 души загинаха при самоубийствен атентат в Афганистан"}
{"url": "https://www.bgonair.bg/bulgaria/2018-04-22/nov-kritichen-doklad-na-sasht-za-balgariya", "text": "Липса на независима съдебна система, корупция по всички етажи на властта и изключително лоши условия в затворите. Това са основните проблеми, свързани с човешките права в България, според последния доклад на американския Държавен департамент.  В него се изтъкват неефикасните мерки на властите в борбата срещу тези проблеми, които водят до усещане за безнаказаност.  Цитирани са случаи на полицейско насилие и трафик на хора и се констатира неспазване правата на жените, децата и малцинствата.  Американското външно министерство е поредната институция, която алармира и за влошаващата се медийна среда в България. Според доклада корпоративният и политически натиск \"са нанесли смъртоносен удар на медийния плурализъм\". Снимка: Олег Попов, Bulgaria ON AIR", "date": "2018.04.22", "title": "Нов критичен доклад на САЩ за България"}
{"url": "https://www.bgonair.bg/bulgaria/2018-04-22/grazhdani-na-protest-ogranichavat-dostapa-do-plazh-koral", "text": "Екозащитници протестират в района на плаж \"Корал“ заради ограда, поставена от частна фирма. Според тях коловете са забити върху пясъчните дюни и достъпът до плажа е ограничен. По думите на протестиращите е неприемливо изведнъж някой да се появи i да запие колчета в дюните без никакво законово основание. \"Няма санкции, въпреки че има жалби. Всеки си прехвърля топката. Всички се чудят кой е отговорен за случващото се. Не вярвам на \"Корал\" да се лее бетон\", категоричен е един от природозащитниците пред  . От 10 години има грандиозен проект на мястото да се изгради вилно селище, но все пак гражданите твърдят, че няма да допуснато леенето на бетон. \"Ние оставаме тук и ще продължаваме да защитаваме местността. Няма да се откажем от исканията си\", отбеляза недоволен от забитите колчета. На мястото има засилено полицейско присъствие, но напрежение до момента няма.", "date": "2018.04.22", "title": "Граждани на протест: Ограничават достъпа до плаж \"Корал\""}
{"url": "https://www.bgonair.bg/bulgaria/2018-04-22/aktsiya-skorost-dovede-do-7000-globeni-samo-za-denonoshtie", "text": "Акция \"Скорост\" доведе до 7000 глоби само за денонощие. Това е равносметката на Пътна полиция. Данните на МВР показват драстичен скок в броя на шофьорите, които карат по-бързо от разрешеното. Само за година нарушителите са скочили повече от два пъти. За сравнение при същата операция през 2016 г. са глобени малко над 2200 души.  Въпреки непрекъснатите увеличения на глобите, постоянните проверки, тежките катастрофи и черната статистика, шофьорите продължават да карат с превишена скорост, показват данните на вътрешното министерство.", "date": "2018.04.22", "title": "Акция \"Скорост\" доведе до 7000 глобени само за денонощие"}
{"url": "https://www.bgonair.bg/bulgaria/2018-04-22/zeleniyat-evrodeputat-ska-keler-obmislya-da-sadi-valeri-simeonov", "text": "\r\n Съпредседателят на групата на \"Зелените\" в Европейския парламент Ска Келер обмисля да заведе дело срещу вицепремиера Валери Симеонов. Това заяви самата тя пред  . Преди седмица Кeлер заяви намерението си и в профила си във Facebook. Съдебният спор между българския вицепремиер и \"зелената\" евродепутатка може да възникне заради декларация на НФСБ през февруари по неин адрес. Заради посещението ѝ в България и включването ѝ в протестите в защита на Пирин, в декларацията Келер е определена като \"персона нон грата“ и има искане тя да бъде \"експулсирана с камионетка до Капъкуле“.  В \" \" вицепремиерът Валери Симеонов заяви, че няма как да бъде осъден от Ска Келер.  \"Ска Келер е дошла тук, за да обслужи \"зелената\" мафия в България. Тя не може да предприеме никакви съдебни действия по простата причина, че става въпрос за декларация на политическа партия. По нашите закони политическа партия не можеш да осъдиш\", коментира Валери Симеонов", "date": "2018.04.22", "title": "\"Зеленият\" евродепутат Ска Келер обмисля да съди Валери Симеонов"}
{"url": "https://www.bgonair.bg/bulgaria/2018-04-22/politsiyata-zadarzha-fena-koyto-rani-tezhko-politsayka-po-vreme-na-vechnoto-derbi", "text": "\r\n Има задържан за бомбичката, ранила двама полицаи на мача \"Левски\" - ЦСКА в сряда. Извършителят се е предал сам, след като вчера полицията го е установила и се е свързала с него. Той е на 25 години, с година по-малък от пострадалата полицайка. Лицето не е било намерено на адреса, който обитава, а е предприело действия по своето укриване. Ултрасът е неосъждан до този момент. Ако бъде признат за виновен, задържаният може да лежи в затвора между 5 и 15 години. Задържаният е бил в сектор \"Б\", откъдето е метнал взривното устройство, което се взриви в стъкло пред тунел с полицейски резерви. От удара стъклото се пръснало и парче се е забило в окото на служителката на жандармерията Гергана Зашева.", "date": "2018.04.22", "title": "Полицията задържа фена, който рани тежко полицайка по време на Вечното дерби"}
{"url": "https://www.bgonair.bg/bulgaria/2018-04-22/vegani-otnovo-na-protest-obyaviha-se-sreshtu-izpolzvaneto-na-zhivotni-v-tsirka", "text": "\r\n Веганите отново на протест. Те се обявиха срещу употребата на животни в цирка.  Според тях въпреки забраната за използването на диви животни, това все пак се случва. В цирковете се използвали норки и други обитатели на дивата природа, защото не били родени в естествената си среда.  Веганите са против това диви или опитомени животните да бъдат държани цял живот като роби и дресирани по изключително жесток начин.", "date": "2018.04.22", "title": "Вегани отново на протест: Обявиха се срещу използването на животни в цирка"}
