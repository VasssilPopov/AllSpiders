{"url": "https://www.bgonair.bg/economy/2019-06-14/nsi-rakiyata-svinskoto-meso-i-plodove-sa-poskapnali-prez-may", "text": "Ракията, свинското месо и цитрусовите плодове са сред продуктите, които са поскъпнали през май. Това сочат данните на Националния статистически институт за инфлацията. От началото на годината инфлацията е 1.8 %. А през миналия месец са поскъпнали различни продукти, сред които оризът, месото, ябълките, кафето и дори минералната вода. От нехранителните продукти са поскъпнали цигарите, облеклото и други. Харесайте страницата ни във Facebook   ", "date": "2019.06.14", "title": "НСИ: Ракията, свинското месо и плодовете по-скъпи през май"}
{"url": "https://www.bgonair.bg/bulgaria/2019-06-14/ek-shte-vi-svalim-monitoringa-ako-si-svarshite-rabotata", "text": "Европейската комисия потвърди намерението си да предложи отпадане на мониторинга върху българското правосъдие и борбата с корупцията до края на мандата си. Подобен ангажимент пое нейният председател Жан-Клод Юнкер пред премиера Бойко Борисов през 2015 г. \"Мога да потвърдя, че амбицията на Комисията, поставена от председателя Юнкер в началото на мандата, е да приключи Механизмът за сътрудничество и проверка преди края на тази Комисия. Това, което ще е определящо в последна сметка, е изпълнението на всички изисквания от страна на България\", заяви говорител на Европейската комисия в Брюксел. Заявлението беше направено по повод твърдението на правосъдния министър, че ще подаде оставка, ако до края на октомври наблюдението не бъде свалено. Кирилов дава оставка, ако не падне мониторингът на Брюксел Европейската комисия съобщи, че ще е готова със следващия доклад, оценяващ изпълнението на дадените на правителството препоръки за довършване на работата по укрепване на правосъдната система и борбата с корупцията, през ноември. Официално мандатът на Комисията с председател Юнкер приключва на 31 октомври. България и Румъния са единствените държави от ЕС с мониторинг върху правосъдните реформи и борбата с корупцията. Той беше предусловие за приемането им в ЕС през 2007 г. През 2017 г. Еврокомисията даде 17 препоръки на българското правителството с обещание, че Механизмът ще бъде преустановен, когато всички те бъдат изпълнени. През ноември 2018 г. в последния си доклад Комисията констатира, че има напредък и прие за приключени три от шестте показателя, по които води наблюдението: за независимостта на съдебната власт, законодателната рамка и организираната престъпност. Остават борбата с корупцията на високите етажи на властта, както и по места и на границата, както и довършване съдебната реформа. Според анализа на Брюксел България е в състояние да изпълни оставащите препоръки, ако запази темповете на реформи. В доклада се констатира силно влошената медийна среда, която може да застраши независимостта на съдебната власт, както и нуждата от повече прозрачност и отчетност от страна на властта към гражданите. Харесайте страницата ни във Facebook ", "date": "2019.06.14", "title": "ЕК: Ще ви свалим мониторинга, ако си свършите работата"}
{"url": "https://www.bgonair.bg/ekrani/2019-06-14/samo-za-2018-g-609-begaltsi-ot-pravosadieto", "text": "Общо 609 души са избегнали правосъдието и се укриват от властите през 2018 година. Това става ясно от годишния доклад на прокуратурата, която по закон отговаря за привеждането в изпълнение на присъдите. От държавното обвинение коментират, че бегълците се издирват. Според данните на прокуратурата, най-много укриващи се от правосъдието има в София - 248. След столицата се нареждат Пловдив със 136 и Велико Търново със 108. Във Варна и Бургас също е висок броят на издирваните. \"Сред основните причини за неизпълнението на тези съдебни актове отново е укриването на осъдените лица в страната и в чужбина, което затруднява издирвателната дейност и установяване на тяхното местонахождение\", твърдят от прокуратурата. Общият брой на лицата, които са осъдени на лишаване от свобода е 6642, като 3 от тях са с доживотен затвор.", "date": "2019.06.14", "title": "Само за 2018 г.: 609 бегълци от правосъдието"}
{"url": "https://www.bgonair.bg/economy/2019-06-14/visa-mastercard-paypal-i-uber-shte-podkrepyat-novata-kriptovaluta-na-facebook", "text": "Facebook Inc. е подписала договори с повече от дузина компании, включително Visa Inc., Mastercard Inc., PayPal Holdings Inc. и Uber Technologies Inc., за да подкрепят те новата криптовалута, чието представяне е  планирано за следващата седмица, а предлагането – през следващата година, пише The Wall Street Journal. Финансовите компании и компаниите за електронна търговия, рисковите капиталисти и телекомуникационните компании ще инвестират около 10 милиона долара всяка в консорциум, който ще управлява цифровата монета, наречена Libra, твърдят хора, запознати с темата, пише  Инвестициите ще бъдат използвани за финансиране на създаването на монетата, която ще бъде обвързана с кошница с валути, издавани от правителствата, за да се избегнат силните колебания, които преследват други криптовалути. Wall Street Journal съобщи миналия месец, че Facebook набира поддръжници, за да помогне стартирането на крипто-базирана платежна система и се стреми да набере около 1 млрд. долара за усилията. Работата продължава вече над година, а тайният проект се върти около идеята за цифрова монета, която потребителите могат да изпращат един на друг и да използват, за да осъществяват покупки както във Facebook, така и в интернет. Разговорите с други партньори продължават, а в групата може да настъпят промени, поясняват източниците. Говорител на Facebook отказва да коментира темата. Харесайте страницата ни във Facebook ", "date": "2019.06.14", "title": "Visa, Mastercard, PayPal и Uber ще подкрепят новата криптовалута на Facebook"}
{"url": "https://www.bgonair.bg/world/2019-06-14/protesti-v-shveytsariya-zaradi-pravata-na-zhenite", "text": "\r\n Хиляди активисти за правата на жените протестираха в Швейцария. Демонстрантите настояват за равенството между половете на работното място. В масовия протест взеха участие хора от всякакви възрасти и професии. Това е второто подобно шествие в историята на страната. През 1991 година се организира мащабен протест в центъра на Цюрих срещу дискриминацията. 20 години по-късно обаче нежният пол продължава да се сблъсква с несправедливо отношение.  Швейцария е една от страните с най-висок стандарт на живот в света. Въпреки това тя сериозно изостава от другите развити икономики по равенство между половете. Жените в Швейцария печелят около 20% по-малко от мъжете.    ", "date": "2019.06.14", "title": "Протести в Швейцария заради правата на жените"}
{"url": "https://www.bgonair.bg/sutreshen-blok/2019-06-14/tsenite-na-gorivata-skachat-eksperti-nyama-anomaliya-dori-plashtame-nay-malko", "text": "\r\n На прага на най-активния туристически сезон мислим предимно за слънцето и плажа, но няма как да не помислим и за разходите през почивните дни. Основно перо отново са цените на горивата, които вече растат стремглаво и разгневиха гражданите. Вчера в София се проведе протестно шествие срещу високите цени, а демонстрантите заплашиха митингите да се разпространят из цялата страна. \"Няма аномалия на пазара на бензин и дизел в страната. Цените са такива, каквито ги определят международните пазари. Не съм съгласен, че има някакво поскъпване, даже има понижение с 1-2 стотинки в рамките на месец\", обяви Светослав Бенчев, който е експерт в Българската петролна и газова асоциация (БПГА). В ефира на \"България сутрин\" той предвиди евентуално понижение на цените през лятото, но отбеляза, че това зависи от борсите, свързани с цените на горивата. Председателят на Балканската черноморска петролна и газова асоциация Валентин Кънев пък подчерта, че винаги цените на горивата следват цените на петрола, но това са различни стоки.  \"Не трябва да има абсолютна корелация между двете. Имало е случаи, когато цената на петрола пада, а цената на горивата скача, или обратното. Крайните цени на горивата са най-ниски в България\", заяви той пред Bulgaria ON AIR. \"Компаниите в БПГА изградиха доста системи за наблюдение и контрол по бензиностанциите, които няма как да не се отразят върху крайните цени на горивата. Това са инвестиции за десетки милиони евро. Протестите в България няма как да повлияят на международните котировки на петрола и петролните продукти\", каза още Светослав Бенчев. Експертите допуснаха, че тол таксите също ще дадат отражение върху цените на горивата, но все още не е ясно с колко точно ще ги оскъпят. Харесайте страницата ни във Facebook ", "date": "2019.06.14", "title": "Цените на горивата скачат? Експерти: Няма аномалия, дори плащаме най-малко"}
{"url": "https://www.bgonair.bg/brjuksel-1/2019-06-14/vmro-predlozhenata-ot-skopie-data-za-savmestno-chestvane-na-gotse-delchev-e-provokativna", "text": "\r\n \"Силно провокативна\" нарече предложената от Скопие дата за съвместно честване на Гоце Делчев на 7 октомври Милен Миков от ВМРО. Той уточни в \" \", че 7 октомври 1946 г. не е и отделна дата, тя е следствие на една политика, която е наложена на България от Съветския съюз и Югославия през лятото на 1946 година. \r\n  \r\nДействието се развива в началото на 1946 година с участието на Георги Димитров и българска партийна делегация, извикана в Москва от Сталин. На среднощно заседание Сталин диктува буквално на Георги Димитров и нашата делегация, какво трябва да се направи. Трябва да се направи следното, цитира Милен Миков: \"да се даде автономия на македонците в Пиринска Македония\".   \r\n  \r\nПовече по темата гледайте в предаването „ \" в събота от 17:30 часа по     ", "date": "2019.06.14", "title": "ВМРО: Предложената от Скопие дата за съвместно честване на Гоце Делчев е провокативна!"}
{"url": "https://www.bgonair.bg/bulgaria/2019-06-14/406-e-srednata-otsenka-na-maturata-po-bel", "text": "\r\n 4,06 е средната оценка на матурата по български език и литература, а 4,67 - от втората матура - по предмет по избор. По-ниски са от миналата година. Немската езикова гимназия в София е на първо място на матурата по български език и литература, както и миналата година.  Софийската Математическа гимназия обаче замени лидерското място от миналата година на Американския колеж по втората матура по предмет по избор. Най-големи затруднения срещат абитуриентите при разбирането и създаването на текст. Харесайте страницата ни във Facebook ", "date": "2019.06.14", "title": "4,06 е средната оценка на матурата по БЕЛ"}
{"url": "https://www.bgonair.bg/ekrani/2019-06-14/nikoy-ne-iska-da-izplati-natrupaniya-kredit-na-giginskiya-manastir", "text": "Няма желаещи да изплатят натрупания кредит на Гигинския манастир. Никой не е подал заявка за участие в търга, който се проведе за втори път. Светата обител не може да стане частна, защото законът не го позволява. Беше разпространена и информация, че манастирът е обявен за продажба на търг, заради дългове от над 300 хил. лв.  Сумата е била изтеглена от фалиралата и вече несъществуваща Корпоративна търговска банка - или КТБ, а сега синдиците си търсят парите.  Фирмата, която е трябвало да изпълни ремонта и впоследствие е фалирала, е била избрана след прецизен подбор. След нейния фалит друг строител е изпълнил проекта, и вложените пари са му били възстановени от фонд \"Земеделие\". Харесайте страницата ни във Facebook ", "date": "2019.06.14", "title": "Никой не иска да изплати натрупания кредит на Гигинския манастир"}
{"url": "https://www.bgonair.bg/bulgaria/2019-06-14/pozhar-v-trafopost-v-stara-zagora-chast-ot-raboteshtite-v-blizost-byaha-evakuirani", "text": "Пожар избухна в трафопост на предприятие в Стара Загора, малко след 16.00 часа днес. Запалила се е хидроизолацията на трафопоста върху бетонната конструкция.  Това е и причината за черния дим, който притесни местните жители.  Пожарът е локализиран, а работещите в цеха хора са евакуирани. Няма обгазени и пострадали. Харесайте страницата ни във Facebook   ", "date": "2019.06.14", "title": "Пожар в трафопост в Стара Загора, част от работещите в близост бяха евакуирани"}
{"url": "https://www.bgonair.bg/denqt-on-air/2019-06-14/angel-dzhambazki-tryabva-da-zashtitim-pravata-na-prevozvachite-ni", "text": "\r\n Българските депутати в европарламента трябва да направят всичко по силите си, за да защитят правата на родните превозвачи. Това заяви в \" \" евродепутатът и заместник-председател на ВМРО Ангел Джамбазки. Той разкри, че превозвачите обмислят да наемат лобистка фирма, за да опитат да наклонят везните в своя полза. Джамбазки допълни, че транспортният бизнес формира 17 процента от брутния вътрешен продукт на страната. \"В момента работим по наемането на лобистка фирма, за да защитим правата на родните превозвачи. Трябва да защитим правото на 150 000 семейства да работят в България. Тези хора правят 17% от БВП. Трябва да намалим ДДС само, ако има ясен анализ, че ще поевтинеят стоките\", каза евродепутатът. Джамбазки също така призна, че субсидиите на партиите трябва да бъдат намалени.  Ние, от ВМРО, три пъти го предложихме, но не бе прието заради различни причини. Общественото очакване е да бъде намалена субсидията. Надвземането на пари е пълно безобразие. Трябват ясни правила, по които се дава субсидия и по които се разходва\", заяви той пред  .    ", "date": "2019.06.14", "title": "Ангел Джамбазки: Трябва да защитим правата на превозвачите ни"}
{"url": "https://www.bgonair.bg/world/2019-06-14/iztriha-hilyadi-twitter-akaunti-v-iran-venetsuela-i-kataluniya", "text": "Twitter изтри хиляди акаунти в Иран, Венецуела и Каталуния. Според компанията повечето от тях са били предимно на несъществуващи хора.  Много от акаунтите са директно или косвено свързани с \"Ислямска държава\". Други пък изпращали новини, прокарващи вижданията на Иран по редица дипломатически и геополитически въпроси.  Изтрити са и профили, свързани с една от най-активните партии, искащи независимост от Испания. Харесайте страницата ни във Facebook ", "date": "2019.06.14", "title": "Изтриха хиляди Twitter акаунти в Иран, Венецуела и Каталуния"}
{"url": "https://www.bgonair.bg/bulgaria/2019-06-14/pak-blokiraha-orlov-most-zaradi-zastroyavaneto-na-chernomorieto", "text": "\r\n Около 100 души блокираха и тази вечер Орлов мост в знак на протест срещу застрояването на Черноморието и последните законови промени, с които се въведоха ограничения срещу дивото къмпингуване. Мостът бе блокиран около 19.00 ч., а движението - пренасочено.  Участниците в проявата, сред които и родители с деца, обявиха, че планират голям протест, в който се очаква да има представители на организациите на къмпингуващите. \"Искаме природа, не искаме бетон\", бе сред най-разпространените плакати на участниците в протеста.  Представители на коалиция \"За да остане природа в България\" обявиха, че ще поискат от държавния глава да наложи вето на променения Закон за устройството на Черноморското крайбрежие. Харесайте страницата ни във Facebook", "date": "2019.06.14", "title": "Пак блокираха Орлов мост заради застрояването на Черноморието"}
{"url": "https://www.bgonair.bg/bulgaria/2019-06-14/hotel-v-ravda-mozhe-da-zagubi-edna-ot-zvezdite-si-zaradi-losha-higiena", "text": "\r\n Хотел в Равда може да загуби една от звездите си заради пропуски в предлаганите услуги за туристите. Това стана ясно след изненадваща проверка на Министерството на туризма, Агенцията по храните и Здравната инспекция в Бургас.  Проверката е след получен сигнал от турист, който се оплакал от лоша хигиена в хотела. Оказа се обаче, че има и други нередности. В стаите липсваха сейфове за съхранение на ценни вещи, а системата за безопасност в баните не работеше.  Ако до 30 дни пропуските не бъдат отстранени министерството на туризма ще иска намаляване на категорията на хотела и налагане на глоба от 1000 до 3 000 лв. Собственикът на туристическия обект обясни, че в момента реновират стаите, а хотелът е закупен наскоро.  От Агенцията по храните са проверили общо 6 ресторанта и питейни заведения в хотела.     ", "date": "2019.06.14", "title": "Хотел в Равда може да загуби една от звездите си заради лоша хигиена"}
{"url": "https://www.bgonair.bg/direktno/2019-06-14/detsa-na-12-probvat-narkotitsi", "text": "\r\n Деца на 12 години пробват наркотици не само от любопитство, а и защото искат да са модерни, каза журналистът Ива Дойчинова, инициатор на кампанията “Избери живота” в предаването  по  . Тя допълни, че разговорите в семейството са изключително важни. Журналистът Слави Ангелов е на мнение, че проблемът става все по-сериозен. Вече всеки може да приготви в кухнята си каквото поиска, защото в интернет има редица рецепти. Ролята на семейството според него, също е много важна.      ", "date": "2019.06.14", "title": "Деца на 12 пробват наркотици"}
{"url": "https://www.bgonair.bg/world/2019-06-14/zhertvite-sled-navodneniyata-v-kitay-sa-veche-60", "text": "60 станаха жертвите, а над 350 хиляди души са евакуирани след проливния дъжд и последвалите наводнения в големи части от Южен и Централен Китай. На места са се образували свлачища. Над 9 хиляди къщи са унищожени, а 3 милиона хектара земеделска земя са били наводнени. Властите започнаха оценяването на щетите. Те възлизат на близо 2 милиарда долара.  ", "date": "2019.06.14", "title": "Жертвите след наводненията в Китай вече са 60"}
{"url": "https://www.bgonair.bg/world/2019-06-14/sasht-obviniha-iran-v-namesa-v-atakata-sreshtu-tankerite-v-omanskiya-zaliv", "text": "\r\n Съединените американски щати публикуваха видеозапис, в който се показва намесата на Иран в атаката срещу танкерите в Оманския залив.  На черно-бели кадри се вижда, че иранските сили премахват неексплодирала мина от един от двата танкера. Иран категорично отхвърля обвиненията.  Според властите в Техеран Вашингтон е направил оценката си въз основа на разузнаването на вида на използваните оръжия. На борда на корабите са избухнали взривове, което е наложило евакуацията на екипажите. Те са в безопасност.  Оманският залив е морски коридор, който свързва Персийския залив с Индийския океан. След инцидента цените на петрола са скочили с над 4 процента.  ", "date": "2019.06.14", "title": "САЩ обвиниха Иран в намеса в атаката срещу танкерите в Оманския залив"}
{"url": "https://www.bgonair.bg/world/2019-06-14/ruskite-komunisti-shte-sadyat-sazdatelite-na-miniseriala-chernobil", "text": "Руската комунистическа партия иска да бъде забранен хитовият сериал \"Чернобил\" заради \"демонизиране на съветската власт\", съобщават руските медии. Комунистите в страната са се обърнали към местния регулатор Роскомнадзор с искане да се ограничи достъпът до американския филм, който вече привлече вниманието на целия свят. \"В сериала \"Чернобил\" истинската трагедия се е превърнала в идеологическа манипулация от страна на канала HBO\", твърдят от \"Комунистите на Русия\". Шефът на ЦК на партията Сергей Малинкович нарече сериала \"гаден\" и обвини създателите му в клевета, пише \"24 часа\". Според прессъобщение, разпространено от партията, поредицата за драматичните събития от 1986 г. е идеологическо оръдие, призовано да опорочи и демонизира образа на съветската власт и съветските хора. Комунистите не спират до тук и призовават да бъде заведено дело срещу сценариста, режисьора и продуцентите на сериала. Въпреки това те признават, че \"хронологията на събитията и ключовите моменти в общи линии отговарят на реалността.\"", "date": "2019.06.14", "title": "Руските комунисти ще съдят създателите на сериала \"Чернобил\""}
{"url": "https://www.bgonair.bg/world/2019-06-14/alen-delon-be-priet-v-bolnitsa", "text": "Френският актьор Ален Делон бе приет в болница в Париж. Според местни медии - заради неразположение и силно главоболие. Все още не е ясно какви са точните причините за състоянието му.  Според лекарите състоянието може да се дължи на сърдечна аритмия. Появиха се и спекулации, че е получил инсулт. Негови близки обаче заявиха, че след прегледа той е добре и няма опасност за живота му.  Ален Делон е сред най-обичаните световни актьори. Снимал се е в повече от 90 филма, а на тазгодишното издание на фестивала в Кан беше удостоен с почетната награда ''Златна палма'' за цялостно творчество.      ", "date": "2019.06.14", "title": "Приеха в болница Ален Делон"}
{"url": "https://www.bgonair.bg/kriminalno/2019-06-14/v-sasht-ima-podadeni-nad-18-000-zhalbi-sreshtu-zapodozreni-v-pedofiliya", "text": "Над 18 500 жалби са подадени до властите в Съединените щати срещу заподозрени за педофилия лица. Това съобщават от Министерството на правосъдието. Операция \"Разбито сърце\" продължи няколко месеца и доведе до 1 700 ареста в цялата страна. Разследвани са лица за производство, разпространение и употреба на порнографски материали с участието на непълнолетни. Идентифицирани са над 350 деца, които са били подложени на педофилия или детска порнография.  ", "date": "2019.06.14", "title": "18 500 жалби срещу заподозрени в педофилия в САЩ"}
{"url": "https://www.bgonair.bg/denqt-on-air/2019-06-14/ekstremistkite-idei-dostigat-do-podrastvashti-vse-po-lesno-chrez-internet", "text": "\r\n Фактите около случая с 16-годишното момче, което беше задържано за връзки с \"Ислямска държава\", говорят че опасността от тероризъм у нас е повишена. Това стана ясно от думите на експерта по международна сигурност Димитър Гърдев, който гостува в студиото на \"Денят ON AIR\". Това обаче се отнасяло и за други държави, които са неутрални. Той подчерта, че е нужно да се вземат абсолютно всички мерки за безопасност.  \"Част от тези неутрални страни се разглеждат като трети държави, които невинаги стават обект на нападение. Те само се ползват като терен за подготовка от страна на терористичните клетки\", посочи той.  По думите му глобалното село интернет става все по-силна зона, където екстремистките идеи достигат до подрастващите. \"Младите хора са най-уязвими, проблем е липсата на опит и политическа доктрина, която да ги защитава\", коментира експертът пред Bulgaria ON AIR. \"Вербовчиците са хора, които имат изключително силна психика, те търсят своето проявление\", каза още той.  По думите на Гърдев на момчето от Пловдив са му били показвани видео материали, направени професионално. Към подобен род видео съдържание не бива да има търпимост и то трябва да бъде сваляно от глобалната  мрежа, обясни той. \"Реакцията на семейството в подобна ситуация е много важна, не бива да има интерпретации, тези хора са спасили своето дете\", категоричен беше събеседникът. \"Новата територия на действие на\" Ислямска държава\" е на територията на Северна Африка, от Мароко до Египет\", заяви още Гърдев. Харесайте страницата ни във Facebook ", "date": "2019.06.14", "title": "Екстремистките идеи достигат до подрастващи все по-лесно чрез интернет"}
{"url": "https://www.bgonair.bg/world/2019-06-14/sara-sandars-obyavi-che-napuska-pozitsiyata-si-na-govoritel-na-beliya-dom", "text": "Говорителят на Белия дом Сара Сандърс напуска позицията в края на месеца. Тя се превърна в един от най-близките съветници на държавния глава. Като мотив Сандърс изтъкна, че се завръща в родния си щат Арканзас и иска да прекарва повече време с децата си. В Twitter Доналд Тръмп даде висока оценка за работата на Сандърс. По думите му тя е войн и изрази надежда да се кандидатира за губернатор на Арканзас. Сандърс е поредният член от екипа на Тръмп, който напуска поста си. Тя неведнъж се е сблъсквала с критики заради крайните си изказвания и опити да защитава президента.   ", "date": "2019.06.14", "title": "Близката до Тръмп Сара Сандърс повече няма да е говорител на Белия дом"}
{"url": "https://www.bgonair.bg/bulgaria/2019-06-14/deputatite-reshiha-partiite-vrashtat-nadvzetite-subsidii-do-2020-g", "text": "\r\n Партиите и коалициите трябва да върнат полученото в повече държавно финансиране до края на 2020 година. Ако не спазят този срок, ще им бъдат начислявани лихви.  Общата сума, която политическите сили трябва да върнат, е в размер на 14,6 милиона лева. Законовите промени бяха внесени от Министерския съвет, след като стана ясно, че на партиите са изплатени суми, надвишаващи субсидията от регламентираните 11 лева на действително получен глас. Начислявани са малко над 13 лева, тъй като са отчетени и гласовете \"не подкрепям никого\". Председателят на ПГ на ГЕРБ Даниела Дариткова коментира пред журналисти, че това е било логично решение и очакване на цялото общество. Според председателя на ПГ на ДПС Мустафа Карадайъ би трябвало да се направи проверка. \"Министерството на финансите би трябвало да даде по-точен отговор какво и как се е изчислявало през годините\", каза Карадайъ и допълни, че и от партията ще смятат. Лидерът на НФСБ Валери Симеонов каза, че съвсем очаквано всички са гласували за връщането на надвзетите суми. Симеонов заяви, че не е знаел, че са били начислявани по-високи субсидии. Харесайте страницата ни във Facebook ", "date": "2019.06.14", "title": "Депутатите решиха: Партиите връщат надвзетите субсидии до 2020 г."}
{"url": "https://www.bgonair.bg/bulgaria/2019-06-14/narusheni-avtorski-prava-kabelarkite-nanesli-shteti-za-desetki-milioni", "text": "\r\n Нарушаване на авторските права и данъчни престъпления. Това е открила прокуратурата след вчерашната акция на ГДБОП и Европол срещу няколко кабелни и интернет оператора. Тя се проведе в Бургас, Кюстендил, Дупница, Благоевград и Гоце Делчев.  Пет кабелни оператора са излъчвали 60 програми без знанието и съгласието на носителите на авторските им права. По този начин те са нанесли щети за 10 млн. лева на три телевизии, притежаващи авторските права. Говорителят на главния прокурор Румяна Арнаудова обяви, че става въпрос за много голям сив сектор, за който държавата не знае - от 2,4 млн. клиенти на кабелни оператори, 700 хил. били в него. За тези абонати не са плащани данъци.  Сигналите до държавното обвинение дошли от наши и чужди телевизии преди повече от два месеца. Предстои да се уточни на база на събраните доказателства тежестта на престъплението и да се прецизират обвинения. Все още няма обвиняеми лица. Вътрешният министър Младен Маринов отрече акцията срещу кабелните оператори да е показна. \"Интелектуалното пиратство за България е сериозен проблем. Ще продължим с противодействие на този вид престъпна дейност\", коментира той пред журналисти. Министърът посочи, че в момента сме извън наказателния списък на САЩ по отношение на пиратството, но ако не продължим с ефективните мерки срещу този вид престъпна дейност, е възможно пак да бъдем включени.  \"Това пряко влияе върху всички останали процедури, свързани дори с облекчаване на визовия режим\", допълни Маринов. \r\n А в Гоце Делчев, където след акцията половината град остана без интернет и кабелна телевизия, десетки се събраха пред офиса на фирмата \"Кабел Сат - Запад\". Според адвокатите на фирмата зад акцията стоят корпоративни интереси.  Недоволство изразиха и обикновени потребители, и представители на бизнеса. Те се оплакаха именно от липсата на интернет работата им е на практика блокирана, а хиляди домакинства са ощетени. Илия Терзиев, който е отговорен техник в местната кабелна телевизия обяви, че цялата им апаратура е иззета.  \"Всичко ни взеха, цяла община Гоце Делчев е блокирана\", каза той пред репортер на Bulgaria ON AIR. Репортерът в местната телевизия Ваня Вакареева настоя, че в случая има отнемане на правото ѝ да информира гражданите от две общини за случващото се.  \r\n Харесайте страницата ни във Facebook ", "date": "2019.06.14", "title": "Нарушени авторски права: Кабеларките нанесли щети за десетки милиони"}
{"url": "https://www.bgonair.bg/bulgaria/2019-06-14/metalna-vrata-se-stovari-varhu-momche-v-pazardzhik", "text": "\r\n Момче пострада след падане на металната врата двора на Спортното училище в Пазарджик.  Вратата се е стоварила върху детето, ударила го е странично и го е затиснала. То е със счупена ключица без опасност за живота.  През октомври отново в Пазарджик 13-годишно момче, което беше затиснато от футболна врата, почина, след като няколко дни се бори за живота си.  Харесайте страницата ни във Facebook ", "date": "2019.06.14", "title": "Метална врата се стовари върху момче в Пазарджик"}
{"url": "https://www.bgonair.bg/bulgaria/2019-06-14/politsaite-ot-deloto-chorata-14-godini-zhiveem-s-petnoto-ubiytsi-no-ne-sme-vinovni", "text": "\r\n Петимата полицаи, обвинени за смъртта на Ангел Димитров - Чората няма да бъдат освободени, както поиска главния прокурор.  Дали обаче делото ще бъде възобновено, предстои да бъде решено от Върховния касационен съд. Бяха изслушани всички страни по делото и до месец ще излезе решението. Пред магистратите петимата полицаи заявиха, че вече 14 години живеят с петното убийци, но те не са виновни. \"Не получихме ясен отговор каква е причината осъдените петима полицаи да бъдат признати за виновни и да им бъдат наложени тежки наказания\", коментира адвокатът Явор Нотев.  ", "date": "2019.06.14", "title": "Полицаите от делото \"Чората\": Невинни сме, но 14 години живеем с петното убийци"}
{"url": "https://www.bgonair.bg/bulgaria/2019-06-14/uefa-razsledva-balgariya-za-rasizam-machat-s-angliya-pred-prazni-tribuni", "text": "Европейската футболна централа е започнала дисциплинарно производството срещу България, което може да затвори стадион \"Васил Левски\" за мача с Англия.  Причината са расистки скандирания по време на загубата от Косово в София с 2:3 в мач от евроквалификациите. Мачът се проведе на 10 юни, а делегатът на срещата Олег Харламов е посочил в доклада си, че е имало обиди към гостите.  Припомняме, че тогава се стигна до ескалация на напрежението по трибуните, след като в Сектор А сред българските фенове имаше и много хора от гостуващата агитка.  Харесайте страницата ни във Facebook ", "date": "2019.06.14", "title": "УЕФА разследва България за расизъм. Мачът с Англия пред празни трибуни?"}
{"url": "https://www.bgonair.bg/bulgaria/2019-06-14/kak-radikalnite-grupirovki-verbuvat-i-obrabotvat-psihologicheski-svoite-zhertvi", "text": "\r\n С еднакъв подход педофили и радикални групировки вербуват и обработват психологически своите жертви, като активно използват инструментите и тайните врати на т.нар.\"тъмна мрежа\". Как младите могат да попаднат в така наречения \"darknet\"?  Първоначалният контакт на педофилите и тези, които искат да радикализират младите хора, е много близък. Подходите им са сходни.  Следващата стъпка е установяване на контакт с жертвата, което изисква месеци - както в случая с пловдивското дете, обвинено за връзки с \"Ислямска държава\". Той поясни, че на този етап не става въпрос за радикални действия, а за печелене на доверие.  16-годишният младеж от Пловдив, подготвял атентат, беше освободен от съда, за да ходи на училище под надзор на инспектор от Детска педагогическа стая.  Харесайте страницата ни във Facebook ", "date": "2019.06.14", "title": "Как радикалните групировки вербуват и обработват психологически своите жертви?"}
{"url": "https://www.bgonair.bg/bulgaria/2019-06-14/evrodoklad-balgariya-napredva-v-predlaganeto-na-tsifrovi-obshtestveni-uslugi", "text": "България се нарежда на 24-то място сред страните в Европейския съюз в панела \"Цифрови обществени услуги\" в доклада на Европейската комисия за индекса за навлизането на цифровите технологии в икономиката и обществото (DESI). Страната ни се представя много добре в предлагането на цифрови обществени услуги на предприятията. Тя е подобрила резултатите си от предходната година и показателят ѝ вече достига 96 от 100, при средна стойност за ЕС от 85. Броят на потребителите на електронното управление също се е увеличил в сравнение с предходната година, като 61 % от потребителите на интернет подават формуляри онлайн, почти колкото средната стойност за ЕС от 64%. При услугите на електронното здравеопазване България заема 23-то място в ЕС, като 10 % от българите са използвали услуги в областта на здравеопазването, предоставяни онлайн. Услугата на електронна медицинска рецепта се използва от 7 % от общопрактикуващите лекари, а 20 % от тях обменят медицински данни. Докладът показва, че страната ни е постигнала значителен напредък в изпълнението на своята стратегия за развитие на електронното управление и е започнала разработването на архитектурна рамка, която е основно изискване за прилагане на политиката за електронно правителство. Критики България среща заради забавения процес по въвеждането на нови документи за самоличност с електронна идентификация и електронен подпис. В този контекст се споменава и Националната здравна стратегия 2014 - 2020г, която включва въвеждането на интегрирана информационна система чрез развитието на електронно и мобилно здравеопазване.  Харесайте страницата ни във Facebook ", "date": "2019.06.14", "title": "България на 24-то място в ЕС в предлагането на цифрови обществени услуги"}
{"url": "https://www.bgonair.bg/bulgaria/2019-06-14/prouchvane-doverieto-na-balgarite-v-institutsiite-postoyanno-erozira", "text": "Мнозинството от българските граждани се чувстват непредставени в демократичните институции, смятат че законите в страната не се прилагат еднакво добре за всички и остават изолирани от обществения живот.  Въпреки това те вярват, че демокрацията е най-добрата форма на управление на България. Това са основните изводи от ново национално проучване на общественото мнение, проведено от Институт Отворено общество - София. \r\nНай-голям дял от анкетираните или 45% са съгласни с твърдението, че демокрацията е най-добрата форма за управление на страната, несъгласните с това твърдение са около една трета или 34%.  Въпреки добрия резултат \"за\" демокрацията, процентът на хората, които споделят това мнение ерозира от 2015 г., когато те са били над 52%. Продължава тенденцията по-образованите, работещите и хората с по-високи доходи да имат повече доверие в демокрацията. Данните, които измерват дискриминацията като фактор за изключване на големи обществени групи от участие в демократичния процес. Оказва се, че цели 70% от респондентите не биха гласували за кмет, който е българин от ромски произход. 65% пък не биха гласували за хомосексуален кмет, а 63% не биха гласували за българин от турски произход.  Проучването показва, че над половината от анкетираните са били свидетели през последната година на реч на омразата. Оказва се, че има двойно покачване на дела на тези, които са чули реч на омразата срещу хомосексуални - 42% през 2018 година в сравнение с 21% през 2016 година.  Ромите пък остават лидер по най-честа дискриминация във формата на реч на омразата - 81% от попитаните признават, че са ставали свидетели на такива моменти. Цели 60% от анкетираните пък смятат, че в парламента няма нито един депутат, на който биха се доверили и който защитава интересите на хората като тях. Най-слабо представени се чувстват ромите, младите, по-ниско образованите и безработните.   ", "date": "2019.06.14", "title": "Проучване: Доверието на българите в институциите постоянно ерозира"}
{"url": "https://www.bgonair.bg/bulgaria/2019-06-14/zhena-pomete-nyakolko-kolcheta-pred-stolichno-uchilishte", "text": "\r\n Жена загуби управление над автомобила си и се качи на тротоара, където помете няколко колчета и завлачи пътен знак няколко метра докато спре.  Инцидентът се случи пред столично училище, като по чудо се размина без жертви и пострадали. За щастие в този момент по тротоара пред училището не са минавали хора.  Очевидци разказват, че мястото е оживено и обикновено има много деца.", "date": "2019.06.14", "title": "Жена помете няколко колчета пред столично училище"}
{"url": "https://www.bgonair.bg/world/2019-06-14/ubietsat-ot-krayscharch-se-smyata-za-nevinen", "text": "\r\n Невинен по всички обвинения - това пледира австралиецът, който застреля 51 души в Нова Зеландия. На 15 март Брентън Тарънт атакува две джамии в град Крайстчърч по време на петъчната молитва.  29-годишният мъж беше заловен и обвинен в тероризъм, убийство на 51 души и опит за убийство на още 40. Той се яви пред съда чрез видео връзка, тъй като се намира в строго охраняван съд в Оукланд. А позицията му беше предадена от адвокатите му.  Очаква се делото да влезе в решаваща фаза през май следващата година.  ", "date": "2019.06.14", "title": "Убиецът от Крайстчърч се смята за невинен"}
