{"url": "https://www.bgonair.bg/world/2019-06-30/evroliderite-otnovo-se-sabirat-za-da-izbirat-nov-predsedatel-na-ek", "text": "Европейските лидери се събират за трети път, за да обсъждат избора на нов председател на Европейската комисия. Досега нито един от основните кандидати не събра достатъчно одобрение. Франция и Германия са разединени по въпроса. Канцлерът Ангела Меркел подкрепя Манфред Вебер, докато Франция е против. Според германското издание \"Ди Велт\" пък Вебер няма да стане наследник на Жан-Клод Юнкер, а това най-вероятно ще е Франс Тимерманс. Анализатори коментират, че трудният избор на нов председател на Европейската комисия поставя под въпрос и други ключови постове, сред които този за управител на Европейската централна банка. Харесайте и страницата ни във Facebook ", "date": "2019.06.30", "title": "Вебер или Тимерманс? Евролидерите избират председател на ЕК"}
{"url": "https://www.bgonair.bg/reportazhi/2019-06-30/sled-adskite-zhegi-v-zapadna-evropa-idva-leko-zahlazhdane", "text": "\r\n След пет дни на необичайни горещини, температурите в Европа започват бавно да се понижават. Отменен е червеният код в част от Франция. Захлаждането с облекчение посрещат и жителите на Испания и Италия. Горещата вълна в Испания доведе до температури, надвишаващи 40 градуса в столицата и дори 43 градуса в някои провинции. Много от жителите на Мадрид са в отпуск и смятат да прекарат горещите дни на морето, където е по-прохладно. В града обаче продължава да има много туристи.  Горещото време не попречи и на туристите, решили да посетят Париж. Жегите в Европа вече взеха общо осем жертви - две в Испания, две в Италия и четири във Франция. Харесайте и страницата ни във Facebook ", "date": "2019.06.30", "title": "Глътка въздух в Западна Европа след адските жеги от над 40 градуса"}
{"url": "https://www.bgonair.bg/reportazhi/2019-06-30/kazahstan-spira-s-kirilitsata-kazahskiyat-ezik-shte-e-s-latinska-azbuka", "text": "В часовете по казахски език в Казахстан засега учениците учат кирилицата. Съвсем скоро ще трябва да променят това и да усвоят латинската азбука. Правителството планира да премахне използването на кирилицата в следващите години. За учителите това означава да преминат курс на обучение. \"За нас учителите промяната ще е по-трудна, защото ние вече сме свикнали с кирилицата, а децата са малки и бързо ще научат новата азбука\", казва Мираш Алимжанова пред  . Друга учителка, Айгул Ибрахимова, посочва, че родителите скоро няма да могат да помагат на децата си, защото няма да са учили по същите правила. Тя се притеснява, че основните трудности ще легнат на раменете на учителите. Езикът в страната като цяло е спорна тема. Официалните езици са два - казахски и руски, но на някои места децата сами могат да изберат кой език да учат. Повечето говорят свободно и двата езика. В Алма Ати магазините вече започнаха да поставят нови табели. Правителството също ще трябва да подмени табелите, както и да преведе всички официални документи и учебници. Късането с кирилицата е част от опита на Казахстан да намери своята идентичност и властите не пестят пари. Няколко от съседните азиатски държави също смениха азбуките си след разпада на СССР. Повечето казахстанци обаче гледат скептично на планираната промяна. Те не виждат смисъл и предимства от промяната, която ще струва скъпо. Харесайте и страницата ни във Facebook ", "date": "2019.06.30", "title": "Казахстан спира с кирилицата - казахският език ще е с латинска азбука"}
{"url": "https://www.bgonair.bg/lyubopitno/2019-06-30/bayern-myunhen-izpusna-800-miliona-evro-ot-bmw", "text": "Футболният клуб \"Байерн\" (Мюнхен) иска обезщетение от германския автомобилен гигант BMW, след като спонсорска сделка за 800 млн. евро, която вече беше договорена, в крайна сметка се провали, съобщава  . Ако сделката беше сключена, тя би била най-голямата в историята на Бундеслигата. Договорът между производителя на автомобила и германския шампион трябваше да влезе в сила най-късно от 2025 г. и да се прилага за десет години. В бъдеще се предвиждаше BMW да стане и нов акционер в Bayern München AG. Подробностите за това кой е провалил сделката варират. За провала според FAZ най-вероятно виновна е поискана от BMW в началото на май \"неизпълнима\" претенция. Не е известно каква е тя. Въпреки това е имало много индикации, че може да става дума и за стария спонсор Audi. Филиалът на VW е изключителен партньор на ФК Байерн от години и притежава 8,3% дял в клуба от 2010 г. насам. Връзките между двете компании са близки: главният изпълнителен директор на VW Херберт Дийс е член на борда на клуба. Снимка: Pixabay Харесайте и страницата ни във Facebook ", "date": "2019.06.30", "title": "\"Байерн\" (Мюнхен) изпусна 800 милиона евро от BMW"}
{"url": "https://www.bgonair.bg/world/2019-06-30/putin-razporedi-obezshteteniya-i-vazstanovyavane-na-domovete-na-postradali-ot-navodneniya", "text": "Районът на руския град Иркутск продължава да се възстановява от наводненията след проливните дъждове. Днес руският президент Владимир Путин посети региона, където беше обявено извънредно положение и заяви, че армията е в готовност да помага на пострадалите ако се наложи. Интензивните валежи от последните дни оставиха под вода четири области. Петима души са загинали, двама се издирват, а повече от 100 са настанени в болница. 4000 къщи са наводнени, а 10 000 души са принудени да напуснат домовете си. Путин разпореди в най-кратки срокове да започнат да се изплащат обезщетения и да започне възстановяването на залетите домове. Харесайте и страницата ни във Facebook ", "date": "2019.06.30", "title": "Загинали, изчезнали и хиляди евакуирани след кошмарни наводнения в Иркутск"}
{"url": "https://www.bgonair.bg/world/2019-06-30/trus-ot-47-po-rihter-razlyulya-chasti-ot-balkanite", "text": "Земетресение с магнитуд 4.7 е регистрирано на границата между Албания и Гърция , като то е усетено и в Северна Македония, показва справка на страницата на Европейския средиземноморски сеизмологичен център. Трусът е регистриран в 15:01 часа местно време на 17 километра южно от албанския град Корча и на 128 километра югоизточно от столицата Тирана.  Земетресението е усетено силно в Южна Албания и Северозападна Гърция, а по-слабо и в района на Охридското и Преспанското езеро.  Засега няма информация за пострадали хора и нанесени материални щети, съобщава  .  Районът на епицентъра е засегнат от продължаваща сеизмична активност в последния месец. Снимка: Pixabay Харесайте и страницата ни във Facebook ", "date": "2019.06.30", "title": "Трус от 4,7 по Рихтер разлюля части от Балканите"}
{"url": "https://www.bgonair.bg/world/2019-06-30/hilyadi-aktivisti-s-razlichna-seksualna-orientatsiya-otbelyazaha-godishninata-ot-stounuolskite-buntove", "text": "Хиляди активисти от цял свят се събраха в Ню Йорк, за да отбележат 50-ата годишнина от Стоунуолските бунтове. На 28 юни 1969 година собствениците на едноименния гей-бар се противопоставят на полицейското насилие срещу хората с различна сексуална ориентация. Ожесточените сблъсъци продължават няколко дни и се превръщат в катализатор за сформирането на световно движение за правата им.  Певицата Лейди Гага държа емоционална реч и заяви любовта си към хилядите празнуващи в Гринуич Вилидж. Акциите тази седмица освен възпоменателни са и протестни заради политиката на Доналд Тръмп. Според активистите тя отстъпва от постигнатото през последните 50 години.  ", "date": "2019.06.30", "title": "Хиляди активисти с различна сексуална ориентация отбелязаха годишнината от Стоунуолските бунтове"}
{"url": "https://www.bgonair.bg/world/2019-06-30/hilyadi-aktivisti-s-razlichna-seksualna-orientatsiya-otbelyazaha-godishninata-ot-stounuolskite-buntove", "text": "Хиляди активисти от цял свят се събраха в Ню Йорк, за да отбележат 50-ата годишнина от Стоунуолските бунтове. На 28 юни 1969 година собствениците на едноименния гей-бар се противопоставят на полицейското насилие срещу хората с различна сексуална ориентация. Ожесточените сблъсъци продължават няколко дни и се превръщат в катализатор за сформирането на световно движение за правата им.  Певицата Лейди Гага държа емоционална реч и заяви любовта си към хилядите празнуващи в Гринуич Вилидж. Акциите тази седмица освен възпоменателни са и протестни заради политиката на Доналд Тръмп. Според активистите тя отстъпва от постигнатото през последните 50 години.  ", "date": "2019.06.30", "title": "Хиляди активисти с различна сексуална ориентация отбелязаха годишнината от Стоунуолските бунтове"}
{"url": "https://www.bgonair.bg/reportazhi/2019-06-30/istoricheski-den-tramp-e-parviyat-amerikanski-prezident-stapil-v-severna-koreya", "text": "\r\n Американският президент Доналд Тръмп се срещна в демилитаризираната зона на границата между двете Кореи със севернокорейския лидер Ким Чен-Ун. Двамата си стиснаха ръцете в знак на мир. Подобна среща се случва за пръв път в историята. Тръмп се превърна и в първия американски президент, прекосил границата със Северна Корея. Според анализатори това е огромна стъпка напред във взаимоотношенията им.  Севернокорейският лидер подчерта, че има чудесни отношения с американския президент, които ще позволят на двамата дългогодишни врагове да преодолеят препятствията помежду им. Преди срещата с Ким Чен Ун, Тръмп и южнкорейският му колега Мун Дже Ин посетиха границата и разговаряха от върха на наблюдателната кула, която гледа към Северна Корея и демилитаризираната зона. Мун Дже Ин похвали Тръмп и Ким Чен-ун за смелостта да проведат срещата и изрази надежда, че Тръмп ще остане в историята като президентът, постигнал мир на Корейския полуостров. Демилитаризираната зона е широка около 4 км и 250 км дълга. Тя разделя полуострова след края на Корейската война през 1953 година. Въпреки че в тази област няма военни съоръжения или персонал, отвъд нея се намира една от най-силно милитаризираните граници в света. Харесайте и страницата ни във Facebook ", "date": "2019.06.30", "title": "Исторически ден: Тръмп е първият американски президент, стъпил в Северна Корея"}
