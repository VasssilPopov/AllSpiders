{"url": "https://www.bgonair.bg/world/2019-07-04/vatikana-putin-na-sreshta-s-papa-frantsisk", "text": "След близо час закъснение руският президент Владимир Путин се срещна с папа Франциск във Ватикана. Това се случва само ден преди при Светия отец да пристигнат католически висши духовници от Украйна, които ще обсъждат кризата в страната им.  По време на еднодневната си визита във Ватикана и Италия, Путин има срещи с италианския премиер Джузепе Конте и с президента Серджо Матарела.  Предвиден е и неофициален разговор със Силвио Берлускони - личен приятел на руския държавен глава. Харесайте страницата ни във Facebook ", "date": "2019.07.04", "title": "Ватикана: Путин на среща с папа Франциск"}
{"url": "https://www.bgonair.bg/world/2019-07-04/britanski-regulator-izsledva-kolko-golyamo-vliyanie-imat-facebook-i-google", "text": "Британски регулатор, съблюдаващ конкуренцията, започна разследване за мощта на Facebook и Google на пазара на дигитална реклама, включително и за собствеността на данните, пише  . Органът за конкуренцията и пазарите (CMA) заяви, че ще разгледа колко голямо влияние имат тези платформи, начина, по който събират и използват потребителски данни и дали потребителите получават добри условия. Миналата година Великобритания нае Джейсън Фърман, главен икономист в бившата администрация на американския президент Барак Обама, за председател на нов панел, който разглежда подхода на страната към дигиталната икономика. Целта е да се установи дали технологичните гиганти се нуждаят от повече конкуренция. CMA твърди, че, ако открие доказателства за наличието на проблеми, ще даде подробни препоръки на правителството. \"Много от тези бързо променящи се пазари са затворена книга за повечето хора\", посочва председателят на CMA Андрю Тайри. По думите му разследването ще даде възможност да се разбере по-ясно какво правят глобалните онлайн платформи. \"Това са глобални пазари, така че трябва и ще работим по-тясно с властите по света отпреди, докато обмисляме нови подходи към предизвикателствата, предизвикани от тях\", категоричен е той. Харесайте и страницата ни във Facebook ", "date": "2019.07.04", "title": "Британски регулатор изследва колко голямо влияние имат Facebook и Google"}
{"url": "https://www.bgonair.bg/world/2019-07-04/akropolat-v-atina-vremenno-preustanovyava-poseshteniyata", "text": "Акрополът в Атина временно затваря за посетители днес и утре. Причината са високите температури в гръцката столица. Живакът в термометрите достигна 44 градуса. Археологическият обект не беше достъпен между 13 и 16 часа днес, като мярката ще се повтори и утре, ако високите температури останат над 40 градуса.", "date": "2019.07.04", "title": "Акрополът в Атина временно преустановява посещенията"}
{"url": "https://www.bgonair.bg/world/2019-07-04/boeing-shte-izplati-100-mln-dolara-na-blizkite-na-zaginalite-v-katastrofite-sas-737-max", "text": "Американският производител на самолети Boeing ще изплати 100 млн. долара в помощ на близките на загиналите в двете катастрофи с модела му 737 Max през последната година, съобщават от CNN, цитирани от  .  Компанията заяви, че сумата ще бъде отпусната на местните неправителствени организации и обществени групи, които ще разпределят средствата сред роднините на 346-те загинали. Парите ще бъдат използвани, за да подпомогнат образованието на децата на жертвите при двата инцидента, както и за други \"затруднения“ на засегнатите семейства, посочват в изявление от компанията. Новината не беше добре приета от близките на жертвите, които водят дело срещу компанията, посочи Боб Клифърд - адвокатът, който представлява десетки семейства, засегнати от катастрофата с Boeing 737 Max в Етиопия през март 2019 г. \"Този вид оферти толкова рано в процеса на съдебно дело са безпрецедентни. Тъй като все още има какво да се научи около случилото се, предложението изглежда неискрено”, каза Клифърд. Говорител на Boeing заяви, че хората, които приемат парични средства от компанията, няма да бъдат задължавани да се откажат от исковете си срещу нея. Той отказа коментар относно продължаващите съдебни дела срещу Boeing. Харесайте и страницата ни във Facebook ", "date": "2019.07.04", "title": "Boeing плаща $100 млн. на близките на загиналите в катастрофи със 737 Max"}
{"url": "https://www.bgonair.bg/world/2019-07-04/bez-obyasnenie-sasht-spryaha-rezolyutsiya-na-oon-sreshtu-udarite-v-libiya", "text": "САЩ блокираха резолюция на ООН, осъждаща вчерашните удари срещу мигрантски център в Либия. При тях загинаха най-малко 44-ма души, а близо 130 бяха ранени. Двете страни, оспорващи си властта в Либия – правителството и армията на генерал Халифа Хафта, си прехвърлят вината за смъртоносните удари. Въпреки че се събра на извънредна среща тази нощ, Съветът за сигурност на ООН не успя да гласува резолюция, с която да осъди атаката. Причината е ветото на Вашингтон, наложено без никакво обяснение. Междувременно Европейският съюз, Африканският съюз и ООН призоваха за независимо разследване на случилото се. Турция от своя страна определи въздушните удари като престъпление срещу човечеството. А неправителствени организации настояват за евакуация на всички мигранти от затворените центрове край Триполи – град, озовал се в центъра на военния конфликт. Харесайте и страницата ни във Facebook ", "date": "2019.07.04", "title": "Без обяснение: САЩ спряха резолюция на ООН срещу ударите в Либия"}
{"url": "https://www.bgonair.bg/world/2019-07-04/tusk-prizova-za-podkrepa-kandidaturata-na-ursula-fon-der-layen", "text": "Номинираната за председател на Европейската комисия Урсула фон дер Лайен пристигна в Брюксел, където се срещна с досегашния ѝ председател Жан-Клод Юнкер. За да встъпи официално в длъжност, германският министър на отбраната трябва да получи абсолютно мнозинство в Европейския парламент, тоест гласовете на 376 от общо 751 евродепутати на гласуването на 15 юли. Очаква се това да не е особено трудно, но фон дер Лайен може да срещне съпротива от някои политически семейства, чиито кандидати не бяха номинирани от евролидерите. А в Страсбург, председателят на Европейския съвет Доналд Туск призова евродепутатите да подкрепят кандидатурата на Урсула фон дер Лайен. \"За първи път в историята Европейският съвет предложи две жени и двама мъже като ръководители на ключовите европейски институции. Щастлив съм и съм горд, че постигнахме идеален полов баланс. Това е много позитивна промяна. Надявам се това да вдъхнови и Европейския парламент при неговите решения\", коментира Туск.", "date": "2019.07.04", "title": "Туск призова за подкрепа към кандидатурата на Урсула фон дер Лайен"}
{"url": "https://www.bgonair.bg/world/2019-07-04/pozhar-na-borda-e-prichina-za-potavaneto-na-ruskata-podvodnitsa", "text": "\r\n Строго секретната военна подводница, засегната от пожар на борда, е ядрена. Това призна няколко дни след аварията руският президент Владимир Путин. Руските власти обаче бяха разкритикувани от някои медии в страната, че прикриват трагедията, подобно на други инциденти. Както е известно 14 руски моряци загинаха при пожар на борда на подводницата в териториалните води на Русия преди два дни. Настоящият инцидент е най-смъртоносният с участието на руска военна подводница от август 2000 г., когато ядрената подводница \"Курск\" потъна на дъното на Баренцово море след две експлозии. Тогава загинаха всичките 118 моряци на борда. Този път жертвите са 14. Основната причина за инцидента е установена - това е пожар в отделението за батерии, а след това огънят се е разпространил. Днес опечалените от трагедията се събраха, за да почетат паметта на 14 моряци, с цветя и запалени свещи. Близките на загиналите ще получат обезщетение от държавата. ", "date": "2019.07.04", "title": "Пожар на борда е причина за потъването на руската подводница"}
{"url": "https://www.bgonair.bg/world/2019-07-04/kitay-posreshta-turisti-sas-skanirane-na-telefonite-im", "text": "Китайските власти качват приложение за шпионаж на мобилните телефони на туристите, влизащи в западния автономен регион Синдзян. Това разкрива съвместно разследване на \"Ню Йорк Таймс\", \"Гардиан\", \"Зюд-доче Цайтунг\" и още няколко медии. Те разказват, че граничните полицаи карат посетителите, идващи от Киргизстан, да отключат телефоните си. След това без никакво предупреждение или обяснение на тях се инсталира приложение, което сканира цялата налична информация. Думи или изображения, които се смятат за подозрителни, се отбелязват с червен флаг. Списъкът с референции съдържа над 73 хиляди елемента. Сред тях са, например, видеоклипове на \"Ислямска държава\", но и снимки на тибетския духовен водач Далай Лама. Запитан за шпионското приложение, китайският външен министър отрича да е чувал за подобно нещо. Харесайте и страницата ни във Facebook ", "date": "2019.07.04", "title": "Китай посреща туристи със сканиране на телефоните им"}
{"url": "https://www.bgonair.bg/world/2019-07-04/phenyan-obvini-sasht-che-bili-obsebeni-ot-sanktsiite", "text": "Неочаквана словесна атака на Пхенян срещу Вашингтон, броени дни след като Доналд Тръмп се срещна със севернокорейския лидер Ким Чен Ун на границата между двете Кореи.  Азиатският режим обвини Съединените щати, че са \"ожесточени във враждебните си действия срещу Пхенян\" и \"обсебени от санкциите\".  Също така севернокорейската делегация към ООН заяви още, че Вашингтон се опитва да подкопае мира на Корейския полуостров. Американската страна все още не е отговорила на обвиненията. В неделя американският президент се срещна със севернокорейския си колега и двамата се споразумяха да възобновят преговорите за ядрено разоръжаване на Корейския полуостров. \r\nСнимка: Reuters Харесайте страницата ни във Facebook ", "date": "2019.07.04", "title": "Северна Корея обвини САЩ, че били обсебени от санкциите"}
{"url": "https://www.bgonair.bg/world/2019-07-04/10-miliona-butilki-barban-byaha-unishtozheni-sled-pozhar-v-kentaki", "text": "45 000 бурета с уиски изгоряха при пожар в склад на известна марка бърбън уиски. Инцидентът се случва в американския щат Кентъки. Смята се, че причината за пламъците е паднала мълния. За щастие няма жертви и пострадали. Заради леснозапалимата течност бързо са се разпространили и са изпепелили склада. Засега загубите се изчисляват в рамките на 90 и 300 милиона долара. Харесайте страницата ни във Facebook ", "date": "2019.07.04", "title": "45 000 бурета с уиски изгоряха след пожар в Кентъки"}
{"url": "https://www.bgonair.bg/direktno/2019-07-04/1-namordnikat-e-opasen-za-kuchetata", "text": "\r\n Поставянето на намордник на няколко породи кучета може да ги убие, защото те не могат да дишат, а и по рождение имат такъв проблем, каза ветеринарният лекар д-р Мила Бобадова в предаването    по . Тя беше категорична, че предложените идеи за разхождане на домашни любимци по този начин са популизъм. Според нея трябва да се започне с образоването на стопаните, реалното микрочипиране на кучетата и още редица мерки. В репортаж от Силистра - местните се жалват от комарите, които били особено агресивни.      ", "date": "2019.07.04", "title": "Намордникът е опасен за кучетата"}
{"url": "https://www.bgonair.bg/sutreshen-blok/2019-07-04/izsvetlyavane-na-ikonomikata-ni-do-2023-g-napalno-realistichno", "text": "\r\n Премиерът обяви, че българската икономика все повече изсветлява и нивото на прозрачност достига рекордните 79,1 пункта. Борисов посочи, че по прогнози на работодателите през 2023 година нивото на индекса \"Икономиката на светло\" за България ще е на нивото на най-добрите показатели и с ръст от 15%. \"Разбира се, че е реалистично. Колкото повече се развиват електронните канали за разплащане, толкова по-прозрачна става системата по естествен начин\", обясни банкерът Левон Хампарцумян в \"България сутрин\". Според него има фирми, които са намерили достатъчно причини да разширяват дейността си в България, но за да идват повече бизнеси тук, имаме нужда от квалифицирана и добре образована работна ръка.  През последните два месеца се наблюдава ръст от над 10% на бързите кредити, които се теглят основно с цел почивка. Това показват данните на Асоциацията за защита на потребителите. \"Този бърз малък кредит е еквивалент на това да обиколите приятели, роднини и колеги и да вземете по 200-300 лева назаем, които ще върнете от следващите заплати. Ако едно ходене на море струва 1000 лева, има два начина да го направиш - да спестяваш предишните месеци или да заемеш от бъдещите си доходи\", коментира банкерът пред Bulgaria ON AIR. Според него повечето българи, които взимат кредит за море, са уверени в доходите си и не се притесняват дали ще могат да ги върнат.  Харесайте страницата ни във Facebook ", "date": "2019.07.04", "title": "Изсветляване на икономиката ни до 2023 г. - напълно реалистично!"}
{"url": "https://www.bgonair.bg/denqt-on-air/2019-07-04/balgariya-i-gruziya-imat-ogromen-turisticheski-potentsial-smyata-n-pr-tamara-liluashvili", "text": "\r\n България и Грузия имат огромен туристически потенциал. Това каза в \" \" с водещ Николай Кръстев  Н. Пр. Тамара Лилуашвили. Посланикът на Грузия у нас допълни, че страната ѝ търси нови партньори в туризма и България е именно такава дестинация. Според Лилуашвили има много големи възможности за развитие на туристическия бизнес между двете страни, като това може да даде началото на отлични икономически отношения. \"Има страхотен потенциал за туристически връзки между България и Грузия. Грузия търси нови партньори в това направление и мисля, че България е точно такава държава. Има много възможности за развитие на този бранш. Дано това да е началото на един нов бизнес\", каза грузинският посланик. Тя допълни, че Грузия може да бъде вратата на България към азиатския пазар, тъй като страната има сключени споразумения с голяма част от източните държави.  \"Със сигурност има нужда от директен полет между София и Тбилиси. Това е възможност за авиокомпаниите да проучат Грузия като следващата си дестинация. България винаги е подкрепяла Грузия по пътя към европейската интеграция и членството в НАТО, за което ние сме много благодарни. Смятам, че има още много възможности за развитие на икономическите отношения между двете държави\", обясни Лилуашвили пред  .  ", "date": "2019.07.04", "title": "България и Грузия имат огромен туристически потенциал, смята Н. Пр. Тамара Лилуашвили"}
{"url": "https://www.bgonair.bg/bulgaria/2019-07-04/katastrofa-mezhdu-bus-i-kamion-zatvori-patya-sofiya-varna", "text": "Катастрофа между бус и камион затвори главния път София - Варна преди Севлиево. Това съобщиха за   от Агенция пътна инфраструктура.  На място са пристигнали екипи на полицията, за щастие няма тежко пострадали. За кратко пътят остана затворен, а полицаи регулираха движението, докато авариралият ТИР беше преместен от пътното платно. Придвижването в участъка се осъществяваше в едната лента. Снимка:   ", "date": "2019.07.04", "title": "Катастрофа между бус и камион затвори пътя София - Варна"}
{"url": "https://www.bgonair.bg/denqt-on-air/2019-07-04/monitoringat-na-balgariya-prodalzhil-19-g-bil-pretsent", "text": "\r\n От 11 лева партийната субсидия става 1 лев за всеки получен действителен глас. Това решиха депутатите с промени в Закона за държавния бюджет на второ четене. Решението им дойде след бурни и дълги дебати Предложението на ГЕРБ за намаляването на субсидията на 1 лев беше гласувано със 119 гласа и бе подкрепено от депутатите на \"Атака\", \"Воля\" и ДПС. Промяната влиза в сила от 1 юли. \"Българите се произнесоха, че субсидията трябва да се намали. Ние от \"Воля\" сме най-пресният пример, че 12 народни представители може да влязат в НС без субсидия\", каза депутатът от \"Воля\" Пламен Христов в предаването \"Денят ON AIR\". Преди дни Парламентарната асамблея на Съвета на Европа (ПАСЕ) остави за още една година процедурата на наблюдение на България, която е в мониторинг вече от 26 години. Така страната ни беше оставена в процедурата на постмониторингов диалог за 19-та година в компанията само на още две от 47 членки на Съвета на Европа - Северна Македония и Черна гора. По думите на Христов заседанието на ПАСЕ е минало много будно, като в него било важно да бъдат откроени две основни неща - докладът за мониторинга на България, който остана и предложението той да отпадне.  \"Страната ни е обект на мониторинг вече 19 г., което е прецедент, не мога да кажа защо се стигна до тази развръзка. Много държави, които поеха ангажимент да ни подкрепят, не го направиха\", посочи Христов пред Bulgaria ON AIR. Пламен Христов коментира и друга актуална тема от последните седмици у нас – продажбата на електронни цигари.  \"Бях изумен, че електронните цигари - тези, които са на принципа на изпаряването - не са забранени за деца\", заяви още той. Харесайте страницата ни във Facebook", "date": "2019.07.04", "title": "Прецедент е, че мониторингът на България продължава 19 г., смята депутат от \"Воля\""}
{"url": "https://www.bgonair.bg/economy/2019-07-04/veche-rabotyat-nad-87-ot-moshtnostite-na-shesti-blok-na-aets-kozloduy", "text": "\r\n Непланираното спиране на шестия реактор на АЕЦ \"Козлодуй\" ще се отрази на цената на тока. Това заяви енергийният експерт Атанас Тасев пред Bulgaria ON AIR. \"Отпада мощност 1000 МгВ. При това 1000 МгВ за 24 часа. Знаете, че ядрената енергетика е доставчик на базова, не на пикова. Следователно това количество енергия отпада и от регулирания и от свободния пазар – естествено, че ще има промяна в ценовите нива и то не в посока намаляване, а в посока увеличаване\", обясни енергийният експерт. Вчера след задействане на аварийната система шестият реактор спря, а като причина за това беше посочено късо съединение.  Към този момент реакторът постепенно възстановява мощностите си, до достигане на производство от 1000 мегавата.  Харесайте и страницата ни във Facebook ", "date": "2019.07.04", "title": "Спирането на шестия реактор на АЕЦ \"Козлодуй\" ще се отрази на цената на тока"}
{"url": "https://www.bgonair.bg/direktno/2019-07-04/nelekuvaniyat-alergichen-rinit-vodi-do-astma", "text": "\r\n При близо 40% от пациентите с алергичен ринит се стига до астма, когато симптомите са пренебрегвани и не са взети мерки навреме, каза алергологът от Александровска болница д-р Денислава Недева в предаването   по . Тя обобщи, че ухапванията от насекоми са изключително чести. И допълни, че акарите също отключват алергии. По-рядко това може да се случи от храна.    ", "date": "2019.07.04", "title": "Нелекуваният алергичен ринит води до астма"}
{"url": "https://www.bgonair.bg/world/2019-07-04/vulkan-v-yuzhna-italiya-izrigna-edin-chovek-e-zaginal", "text": "\r\n Един човек загина и няколко са леко ранени при изригването на вулкан на южния италиански остров Стромболи. Жертвата е 35-годишен сицилианец, който е уцелен от изхвърлен от експлозията камък, докато се разхождал в планината. Пожарникари гасят пламналите райони, а въздухът е наситен с вулканична пепел. 70 души са евакуирани, а военноморските сили са мобилизирани в случай, че се наложи масова евакуация. Вулканът Стромболи е наричан още \"Фарът на Средиземноморието\" заради високата си активност. В същото време островът, на който се намира, е известен като любимо ваканционно място за богатите и известните. Харесайте и страницата ни във Facebook ", "date": "2019.07.04", "title": "Вулкан в Южна Италия изригна: Един човек е загинал"}
{"url": "https://www.bgonair.bg/world/2019-07-04/tramp-organizira-voenen-parad-vav-vashington-za-4-yuli", "text": "В Съединените щати днес честват националния си празник – 4 юли. Във Вашингтон обикновено той се отбелязва с парад и фойерверки. Тази година обаче идеята е малко по-различна.  Доналд Тръмп обяви, че иска по-хубав военен парад от този във Франция – с демонстративни полети, военна музика и танкове в центъра на столицата. И ще плати за организацията 2,5 млн. долара.  Президентът планира да държи тържествена реч край Линкълн Мемореал в парка \"Национален мол\". Демократите го обвиняват, че използва държавни пари, за да води предизборната си кампания и че политизира националния празник и армията.  Някои от тях ще бойкотират честванията, а през деня във Вашингтон се очакват и протести срещу Тръмп. Харесайте страницата ни във Facebook ", "date": "2019.07.04", "title": "Тръмп организира военен парад във Вашингтон за 4 юли"}
{"url": "https://www.bgonair.bg/denqt-on-air/2019-07-04/deputat-ot-gerb-razmerat-na-subsidiyata-ne-opredelya-kak-shte-rabotyat-partiite", "text": "\r\n Размерът на субсидиите не определя начина на работа на партиите. Това обяви в \" \" депутатът от ГЕРБ Радостин Танев. Според него решението партиите да получават по 1 лев на глас е правилно и е било необходимо, тъй като над 2,5 милиона души са гласували за подобно нещо на последния референдум. Танев допълни, че ГЕРБ за пореден път са показали, че са последователни в своята политика след приемането на точката за намаляване на партийните субсидии.  \"Нямаше как да бъде избегнато предложението субсидията да бъде намалена на 1 лев на глас. Над 2,5 милиона лева гласуваха на референдум за това и трябваше да го уважим. Не мисля, че сусбсидията определя начина, по който ще работят хората в дадена партия\", каза депутатът. Танев допълни, че близо 14,6 милиона лева ще бъдат спестени до края на годината от намаляването на партийните субсидии. Той също така обясни, че тези пари ще бъдат вложени в изграждането на нови ясли и детски градини. \"Юридически лица ще могат да подкрепят партиите, но те не трябва да имат задължения към държавата. Винаги може да има опасения, че партиите могат да бъдат финансирани от нечисти капитали, но спирането на това нещо зависи от органите на реда\", разясни Танев пред  .  ", "date": "2019.07.04", "title": "Депутат от ГЕРБ: Размерът на субсидията не определя как ще работят партиите"}
{"url": "https://www.bgonair.bg/bulgaria/2019-07-04/avariya-ostavi-bolnitsata-v-gorna-oryahovitsa-bez-tok-a-malniya-izpepeli-pokriv", "text": "\r\n Сериозни поражения след разразилата се снощи буря в Горна Оряховица. Авария остави местната болница без ток, а мълния изпепели 250 квадратни метра покрив на Арт център в близкото село Първомайци. Веднага се включват резервни генератори в родилното отделение и реанимацията. На някои от дежурните обаче, като хирурга д-р Елиас Хаддад, се наложило да работят в извънредни условия. В полунощ приел пациент с голяма рана на главата, който паднал от колело. Мълния пък ударила също тази нощ покрива на 160-годишната сграда на бившето училище в Първомайци, която в момента се използва за Арт център. Захранването в болницата вече е възстановено, а от центъра се надяват общината да ремонтира в най- кратко време изгорелия покрив и художниците да продължат да творят в него.  Харесайте страницата ни във Facebook  ", "date": "2019.07.04", "title": "Авария остави болницата в Горна Оряховица без ток, мълния изпепели покрив"}
{"url": "https://www.bgonair.bg/denqt-on-air/2019-07-04/d-r-kalin-popovski-falshivite-telk-ove-natovarvat-sotsialnite-fondove-na-darzhavata", "text": "\r\n Премиерът Бойко Борисов предупреди лекарите да внимават с издаването на фалшиви болнични и ТЕЛК-ове, защото ще последват арести. По думите му те са страхотен бич за работодателите.  \"Специализираните органи понякога разкриват част от тези престъпления. Наистина някаква потресаваща цифра изнесе премиерът, че болничните са двойно повече от миналата година. Не мога да си обясня как се получава такова нещо. Тези фалшиви болнични и ТЕЛК-ове натоварват социалните фондове на държавата много сериозно\", смята депутатът от \"Обединени патриоти\" д-р Калин Поповски.  Относно финансирането на общинските болници във Видин и Враца, той е на мнение, че те имат по-тежки проблеми, отколкото има по принцип държавното здравеопазване. По думите му в последните години не се тръгва към решаване на проблемите в здравеопазването, които включват недостатъчно финансиране, неправилно разпределен бюджет и др. \"Най-важните болници, които са държавните, се финансират само от едно перо. Това рефлектира в ниски заплати, немотивиран персонал и миграция към частни болници и чужбина\", твърди депутатът пред Bulgaria ON AIR. Поповски коментира и темата за приетото решение за 1 лев партийна субсидия на действителен глас. Според него с тази промяна се минава от едната крайност в другата. Той е категоричен, че 11 лева са много, но 1 лев е подигравателно. \"Ако президентът реши, може да наложи вето и да има ново гласуване\", поясни Поповски в предаването \"Денят ON AIR\" с водещ Николай Кръстев . Депутатът от \"Обединени патриоти\"  допълни, че Националната стратегия за интеграция на ромите е внесена в Министерския съвет и чака решение за одобрение.", "date": "2019.07.04", "title": "Д-р Калин Поповски: Фалшивите ТЕЛК-ове натоварват социалните фондове"}
{"url": "https://www.bgonair.bg/economy/2019-07-04/biznesat-spira-rabota-zaradi-skapiya-promishlen-tok", "text": "Заседава комисията по енергетика в Народното събрание. Големи български предприятия намалиха производството си наполовина заради шоковото поскъпване на промишления ток.  Бизнесът предупреждава, че днес ще спре работа, ако цената е толкова висока. Индустриалците искат да може да се купува по-евтин ток - на борсата да има повече количества електроенергия.  Официално работодателите писаха и до енергийния министър с искане да се намеси. Въпреки че цената за днес е по-ниска, тя отново е над 100 лв. за мегаватчас и почти двойно по-висока от средната за Европа. Харесайте страницата ни във Facebook ", "date": "2019.07.04", "title": "Бизнесът спира работа заради скъпия промишлен ток"}
{"url": "https://www.bgonair.bg/reportazhi/2019-07-04/naprezhenie-v-stolichen-rayon-zhiteli-ne-bili-informirani-za-mieneto-na-ulitsite", "text": "\r\n В разгара на лятото в София тече традиционното миене на улиците. В някои квартали обаче се стигна до напрежение. Жителите им се оплакаха, че не са били информирани за почистването, а автомобилите им - вдигнати от паяк. Част от потърпевшите са живеещите в столичния район \"Триадица\".   Разходка на екипа на Bulgaria ON AIR по улица \"Неофит Рилски\" и \"Княз Борис I\" установи, че през сграда има разлепени уведомления, но само от едната страна на улицата.  Гражданите недоволстват, че няма как да четат съобщения, които са залепени на другия край на улицата. От почистващата фирма обясняват, че за да бъдат качествено измити улиците, се налагат да се вдигат колите през една.  От Столичния инспекторат казват, че уведомления не са липсвали.  \"Уведомленията се залепят три дни предварително. Паркираните автомобили пречат за качественото измиване. След като гражданина си премахне автомобила, под него остават пясък, шума и т.н. На някои входове няма, защото те си ги премахват, за да не си преместят автомобила. А в случай, че не си намери автомобила, на сайта на Столичния инспекторат има телефон, на който всеки може да разбере къде му е преместена колата\", поясни началникът на отдел контрол по опазване на околната среда към Столичния инспекторат.  Миенето на улиците в София продължава до 23 юли.  ", "date": "2019.07.04", "title": "Напрежение в столичен район: Жители не били информирани за миене на улиците"}
{"url": "https://www.bgonair.bg/bulgaria/2019-07-04/70-lv-za-chadar-na-plazh-kavatsi-za-luks-na-parva-liniya", "text": "\r\n Министерството на туризма се самосезира и извърши спешна проверка на плаж Каваци, след като в социалните мрежи се появи касова бележка с цена за чадър от 70 лв.  Управителят на плаж Каваци обясни, че цената, която възмути мнозина, всъщност е за голям чадър на първа линия, с четири дървени шезлонга от тиково дърво, с четири кожени шалтета и с италиански слънцезащитен плат, който предпазва от UV лъчите. Клиентите плащали за лукс.  Проверката от Министерството на туризма обаче установи, че табелата с цените на платените плажни услуги не е поставена на видно място . Специално геодезическо замерване ще установи дали е осигурена задължителната 50% свободна зона и дали обектите на плажа са по схема. Извън VIP зоната цената на чадъра и шезлонга е 7 лв., но плажът пак е празен. От министерството обясниха, че високите цени на чадърите са предимно на плажове, които са заради стари договори.  \"Със сигурност ще продължим да бъдем изключително стриктни, но трябва да си дадем ясна сметка колко чувствителен и разнообразен е този сектор. Трябва да си признаем, че България има много какво да предложи. Ние не сме си затворили очите\", заяви министърът на туризма Николина Ангелкова. След 2017 година всички договори, които са сключени от Министерството на туризма, имат клаузи, които забраняват да се предлагат цени на чадъри и шезлонги над определен лимит. \r\n Харесайте и страницата ни във Facebook ", "date": "2019.07.04", "title": "70 лв. за чадър на плаж Каваци за лукс на първа линия"}
{"url": "https://www.bgonair.bg/bulgaria/2019-07-04/v-koi-parlamentarni-komisii-shte-zasedavat-novite-balgarski-evrodeputati", "text": "Ясни са парламентарните комисии, в които ще заседават новите български евродепутати. Техният състав беше гласуван снощи от Европейския парламент в Страсбург.  Андрей Слабаков от ВМРО ще е част от комисията по култура и образование. Александър Йорданов от СДС – от комисията по външни работи. Иво Христов от БСП ще участва в решенията на комисията по промишленост, изследвания и енергетика, а Елена Йончева – в комисията по граждански свободи, правосъдие и вътрешни работи. Радан Кънев пък ще заседава в комисията по заетост и социални въпроси.  Предстои всяка комисия да избере свой председател. Харесайте и страницата ни във Facebook ", "date": "2019.07.04", "title": "В кои комисии ще заседават новите български евродепутати?"}
{"url": "https://www.bgonair.bg/bulgaria/2019-07-04/tyalo-na-mazh-izpluva-ot-moreto-do-vilna-zona-zlatna-ribka", "text": "Тялото на мъж от Балчик е открито в морето до вилна зона \"Златна рибка\", съобщиха от полицията. Сигнала подал вчера в РУ Албена жител на Балчик, който заявил, че при разходка по вълнобойна алея \"Дамба\" е видял трупа в морето. По него не са установени следи от насилие. Самоличността му е установена - мъж от Балчик. По случая е образувано досъдебно производство. Харесайте и страницата ни във Facebook ", "date": "2019.07.04", "title": "Тяло на мъж изплува от морето до вилна зона \"Златна рибка\""}
{"url": "https://www.bgonair.bg/bulgaria/2019-07-04/dete-i-mayka-mu-postradaha-pri-tezhka-katastrofa-v-sofiya", "text": "\r\n \n Два автомобила катастрофираха на столичния булевард \"Тодор Каблешков\". Ударили са се лека кола и джип. На място са пристигнали три линейки, две пожарни и пет полицейски коли.  При инцидента са пострадали 6-годишно дете, возило се в леката кола, както и майка му, която е приета по спешност в \"Пирогов\". По непотвърдена информация, за да бъдат извадени хората с детето се е наложило пожарникарите да режат ламарините.  Хора от близкото заведение първи са оказали помощ на пострадалите. Движението в района е блокирано, а към този момент градският транспорт не се движи.  ", "date": "2019.07.04", "title": "Дете и майка му пострадаха при тежка катастрофа в София"}
{"url": "https://www.bgonair.bg/bulgaria/2019-07-04/mz-nyama-da-se-zakrivat-bolnichni-otdeleniya-v-severozapadna-balgariya", "text": "Няма да се закриват отделения в болниците в Северозападна България. Това стана ясно на среща между здравния министър Кирил Ананиев и директорите на областните болници във Видин, Враца и Монтана. В лечебното заведение във Враца дори се предвижда откриването на две нови отделения, стана ясно още на срещата. Предвиждат се и спешни мерки за укрепването на отделения в болницата във Враца и Видин, където липсват експертни кадри. До срещата се стигна след поредица от протести на медиците и колективни оставки.   Харесайте страницата ни във Facebook ", "date": "2019.07.04", "title": "МЗ: Няма да се закриват болнични отделения в Северозападна България"}
{"url": "https://www.bgonair.bg/bulgaria/2019-07-04/ekskluzivni-kadri-sadat-reshava-dali-da-ostavi-v-aresta-mazha-koyto-hvarli-ot-most-sina-si", "text": "\r\n Съдът в Габрово решава дали да остави в ареста мъжа, който хвърли от мост 5-годишния си син, след което заплаши да се самоубие. Прокуратурата му повдигна обвинение за убийство, държавното обвинение ще поиска най-тежката мярка за неотклонение. Продължават и разпитите на близки до семейството хора. Дилян, който направи пълни самопризнания, хвърлил детето, защото не можел да се грижи сам за него. Загиналото момче е единствено дете в семейството. Харесайте страницата ни във Facebook ТУК", "date": "2019.07.04", "title": "Ексклузивни кадри: Съдът решава за мярката на мъжа, хвърлил от мост сина си"}
{"url": "https://www.bgonair.bg/bulgaria/2019-07-04/12-godishno-dete-se-udavi-v-reka-vit-kray-gulyantsi", "text": "12-годишно момче се удави в река Вит край град Гулянци, съобщиха от МВР в Плевен, цитирани от  . Сигналът за трагедията е подаден късно снощи.  Детето отишло с приятели да се къпят в реката. До мястото, което избрали обаче имало няколко вира, дълбоки над два метра. Момчето изведнъж потънало и започнало да се дави. Оказало се, че не може да плува и въпреки усилията на приятелите му да му помогнат, се удавило.  Дошлите на място екипи на Бърза помощ и полицията само констатирали смъртта му. Според местните, въпреки че къпането в река Вит е забранено, децата не се съобразяват със забраната. За две седмици в страната пет деца загубиха живота си при къпане във водоеми.   ", "date": "2019.07.04", "title": "12-годишно дете се удави в река Вит край Гулянци"}
{"url": "https://www.bgonair.bg/ekrani/2019-07-04/dilyan-hvarlil-detoto-si-ot-most-ostava-v-aresta", "text": "\r\n Мъжът, хвърлил 4-годишния си син, от мост край Габрово, остава в ареста. Съдът наложи най-тежката мярка на 31-годишния Дилян Бетев, който вече е обвинен в убийство. Пред разследващите Дилян Бетев е направил пълни сампризнания.  Той и друг път е реагирал с агресия. Преди време е осъждан за побой.  От показанията на родителите става ясно защо се е стигнало до фаталния край на 5-годишния им син. 20 дни преди убийството майката Поля изчезнала.  Той е изпитвал затруднения като единствен родител на 4-годишното дете. Дилян заяви, че не желае да остане на свобода, което е съдебен прецедент в Габрово.  Харесайте страницата ни във Facebook ", "date": "2019.07.04", "title": "Дилян, хвърлил детото си от мост, остава в ареста. Обвиниха го в убийство"}
{"url": "https://www.bgonair.bg/bulgaria/2019-07-04/travma-spira-patya-na-niki-yorgov-kam-shampionskata-titla-na-senshi-cup", "text": "Травма ще попречи на един от ключовите български бойци да се състезава за шампионска титла в своята категория на супертурнира по карате киокушин SENSHI Cup.  Николай Йоргов, който снощи победи Маркос Зинхани от Бразилия с 3:0 съдийски гласа,  и се класира на финал срещу руснака Андрей Чехконин, сега ще се наложи да отпадне от надпреварата заради счупен нос. Това ще сложи край и на амбицията му да постигне три поредни победи на професионалния ринг на SENSHI, въпреки блестящото му представяне. На мястото на Йоргов на ринга ще се качи състезател от Беларус – Руслан Насибулин. През първия ден от двубоите на SENSHI Cup Насибулин победи Ахмаджон Караматов от Таджикистан още в началния рунд. Срещата им беше резервна, като сега боецът от Беларус ще трябва да се изправи срещу Чехконин.  Така за момента България остава с два шанса за спечелване на шампионска титла на първия по рода си карате киокушин турнир, който се играe по правилата на новата Професионална лига на Световния киокушин съюз.  \r\nДвубоите от SENSHI Cup започват от 20 часа в амфитеатъра в Камчия и могат да бъдат проследени на живо на www.fite.tv, www.boec.bg и www.kwunion.com   ", "date": "2019.07.04", "title": "Травма спира пътя на Ники Йоргов към шампионската титла на SENSHI Cup"}
