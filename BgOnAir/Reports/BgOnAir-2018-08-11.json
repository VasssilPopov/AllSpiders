{"url": "https://www.bgonair.bg/bulgaria/2018-08-11/ravnosmetka-ot-patnata-aktsiya-vchera-500-narusheniya-za-previshena-skorost", "text": "Без тежки пътни инциденти през вчерашния ден. Това показва равносметката от проведената вчера акция по пътищата срещу агресивното шофриране.  В акцията се включи и хеликоптер на гранична полиция, който следеше за спазването на правила от въздуха.  А по пътищата бяха извършени проверки за употреба на алкохол и и наркотици и пренасяне на оръжия и боеприпаси.  Проверени са над 200 превозни средства и повече от 300 шофьори и пътници. От повече от 600 установени нарушения, над 500 са за превишена скорост. Заради очаквания засилен трафик от гастербайтери, които преминават транзитно през страната ни, от днес на всички пунктове се раздават листовки на български, английски, немски и турски, които ще предупреждават гостите в държавата ни за пътните правила.", "date": "2018.08.11", "title": "Равносметка от пътната акция вчера: 500 нарушения за превишена скорост"}
{"url": "https://www.bgonair.bg/economy/2018-08-11/balgarskata-ikonomika-e-v-podem-svidetelstvat-rekordnata-zaetost-i-visokiya-bvp", "text": "Икономиката на България, независимо от политическите търкания, се намира в най-добрата си форма от кризата насам.  Свидетелство за това са рекордната от началото на прехода заетост, стабилният ръст на заплатите и повишаването на брутния вътрешен продукт, пише  .  По-встрани от медийното внимание обаче остават данните за създаването, закриването и задържането на фирмите, вероятно отчасти поради чувствително закъснялото им публикуване (данните, които НСИ изнесе наскоро, са към края на 2016 г.). Това пише в анализа на Адриан Николов, експерт в Института за пазарна икономика, цитиран от  . Подемът обаче през последните години далеч не е разпределен поравно между малките и големите предприятия, между различните отрасли и различните региони. Активните предприятия не са и разпределени равномерно между различните дейности – почти 41% от всички са в търговията, 13% - в професионалните дейности, а 9% - в преработващата промишленост.  Причина за това разпределение е огромният брой малки магазини и търговски обекти, което личи от малкия брой средно заети лица на фирма – 3,6 през 2016 г.  Въпреки че съставляват относително малка част от активните предприятия, фирмите в преработващата промишленост имат най-голям дял в заетостта с над 550 хиляди души към края на 2016 г.  Почти толкова – 510 хиляди, са заети в търговията. \r\nОсновните двигатели са търговията, както и IT и аутсорсингът на услуги, но в търговията са и най-малко жизнеспособните фирми.  Същевременно обаче икономиката продължава да бъде доминирана от малки фирми и еднолични търговци. Снимка: Pixabay", "date": "2018.08.11", "title": "Българската икономика е в подем, свидетелстват рекордната заетост и високия БВП"}
{"url": "https://www.bgonair.bg/bulgaria/2018-08-11/tezhka-katastrofa-na-patya-varna-burgas-vkara-petima-v-bolnitsa", "text": "Петима души са в болница в тежко състояние след катастрофа на пътя Варна-Бургас след село Старо Оряхово.  Инцидентът е станал малко преди 12 часа на обяд. По първоначални данни, в завой челно са се сблъскали два автомобила с бургаска и с украинска регистрация.  Пострадали са две деца, бременна жена и двамата шофьори, единият е с опасност за живота. На място са изпратени коли на пожарната и линейки. Заради инцидента движението се осъществява само в средна лента.", "date": "2018.08.11", "title": "Тежка катастрофа на пътя Варна-Бургас вкара петима в болница"}
{"url": "https://www.bgonair.bg/economy/2018-08-11/nad-200-mln-leva-pechelyat-hotelite-za-yuni", "text": "Приходите на хотелите от нощувки през юни достигнаха 200,3 млн. лв., което е ръст с 6,5% спрямо същия месец на миналата година, пише  . Регистрирано е увеличение на приходите както от българи – със 7,2%, така и от чужденци – с 6,4%. Сънародниците ни по-често ходят на екскурзии и почивки в чужбина. Но наред с това по-често отсядат за уикенда и в хотели в страната.  Броят на пренощувалите граждани в местата за настаняване в страната през юни се увеличава с 6,7% на годишна база и достига 988,8 хил. Увеличението на нощувките на българи е с 6,9%, а при чужденците се отчита ръст от 6,5%. При пътуванията в чужбина най-предпочитаните от българите дестинации са Гърция и Турция. Вчера десетки обменни бюра за валута в Истанбул затвориха врати, а онези, които останаха отворени, обменяха само до по 100 долара, тъй като валутата свършва.  \r\nСамо в рамките на няколко часа доларът поскъпна от 5,50 турски лири до 6,50 лири. Подобно рязко поевтиняване на валутата на Турция отдавна не се беше случвало. Българите, отсядали в хотели, хижи или други места за настаняване в страната ни през юни, са 389 хил. като те са останали средно за 2,5 нощувки, или за един дълъг уикенд.  Чужденците, пренощували в хотел в България през юни, са 599,8 хил., като 67,2% от тях са отседнали в хотели с 4 или 5 звезди и са останали средно за 5,2 нощувки, пише \"Труд\" Чужденците най-често отсядат в хотели с 4 или 5 звезди, а гостите в места за настаняване с 1 и 2 звезди са предимно българи. Общият брой на нощувките във всички места за настаняване, регистрирани през юни, е 4,064 млн., което е ръст с 4,5%. Най-голямо увеличение на нощувките (с 9,5%) се наблюдава в местата за настаняване с 3 звезди. През юни в страната са функционирали общо 2890 места за настаняване с над 10 легла – хотели, мотели, къмпинги, хижи и др. Броят на стаите в тях е 130 хил., а на леглата – 290 хил. Снимка: Pixabay", "date": "2018.08.11", "title": "Над 200 млн. лева печелят хотелите за юни"}
{"url": "https://www.bgonair.bg/world/2018-08-11/za-prav-pat-nasa-shte-se-doblizhi-tolkova-blizko-do-slantseto", "text": "НАСА с пореден опит да ракрие загадките около Слънцето. Днес от космодрума Кейп Канаверал във Флорида ще бъде изстреляна специалната сонда \"Паркър Солар\".  Главната ѝ цел е да изследва необичайната атмосфера около небесното тяло. Апаратът струва милиард и половина милиарда долара, тя е с размерите на автомобил, но е направена специално да издържи на високите температури.  Това ще е най-близкото изследване на Слънцето, правено някога в историята на човечеството. Досега най-близо е достигал апаратът Хелиос 2, който през 1976 година изминава 43 милиона километра.  Совалката, която ще се опита да подобри този рекорд, е кръстена на 91-годишния астрофизик Юджийн Паркър, който заедно със семейството си ще присъства на изстрелването.", "date": "2018.08.11", "title": "За пръв път НАСА ще се доближи толкова близко до Слънцето"}
{"url": "https://www.bgonair.bg/oporni-hora/2018-08-11/kostadin-paskalev-ima-pari-za-vsichko-v-balgariya", "text": "\r\n Костадин Паскалев: Има пари за всичко в България, но те се разпределят между политиците. И резултатът е, че народа е беден. Никой обаче- нито общество, нито опозиция не задава въпросите, кой краде от народа, къде потъват милиони?!? Тази симбиоза между политика и престъпност, в този й вид я гледаме от 2002 година. Гущерът, вместо да си откъсне опашката, трябва да му отрежем главата. Нищо няма да се промени, докато обществото не пожелае тази промяна.", "date": "2018.08.11", "title": "Костадин Паскалев: Има пари за всичко в България"}
{"url": "https://www.bgonair.bg/oporni-hora/2018-08-11/valeriya-veleva-mozhe-i-da-ima-stsenariy-ot-strana-na-gerb", "text": "\r\n Валерия Велева: Може и да има сценарий от страна на ГЕРБ, точно две седмици от упрека на Нинова от Бузлуджа да избухне аферата \"Митьо Очите\". Трябваше обаче Нинова са отстрани Б.Бенчев още преди една година, когато слезе от Ролс Ройс-а при бедните хора. Тази нейна грешка ще й струва скъпо! Но, аз искам да попитам, защо общинските съветници от ГЕРБ са подкрепили Бенчев? Възможно е в скоро време да излезе на повърхността, какво точно свързва Бенчев с Желязков? Дали пък не е общ бизнес с проституция и наркотици?", "date": "2018.08.11", "title": "Валерия Велева: Може и да има сценарий от страна на ГЕРБ"}
{"url": "https://www.bgonair.bg/bulgaria/2018-08-11/sedmitsata-shte-zapochne-s-chisto-novo-krastovishte-v-rayona-na-sofiyski-universitet", "text": "\r\n С повишено внимание трябва да са и шофьорите в центъра на столицата, но не заради проверки, а заради продължаващите ремонти.  От полунощ е затворен за движение участъкът около булевард \"Васил Левски\" в района на Софийския университет \"Свети Климент Охридски\", заради ремонт.  Заместник-кметът по транспорта в София Евгени Крусев призова шофьорите да избягват района на Ректората.   Движението ще бъде пуснато рано сутринта в понеделник, за да се избегнат задръстванията.  По думите на Евгени Крусев се работи много усилено и се прави всичко възможно за да бъдат приключени ремонтните дейности в срок. \"От 20 г. не е правен такъв цялостен ремонт, в понеделник сутрин кръстовището ще бъде цялостно преасфалтирано и напълно функционално\", каза той. По думите му, ремонтните работи, които стартираха преди месец, са се забавили заради дъждовете, но е напълно възможно да бъдат наваксани. Тази година пътните ремонти са с 20 % повече в сравнение с предишни години. Предстои затваряне на бул. \"България\" в участъка между бул. \"Акад. Гешов\" и бул. \"Г. Делчев\", а от понеделник и бул. \"Арсеналски\". Ще има и промени в градския транспорт, за справки посетете сайта на Столичната община и ЦГМ. ", "date": "2018.08.11", "title": "Седмицата ще започне с чисто ново кръстовище в района на Софийски университет"}
{"url": "https://www.bgonair.bg/world/2018-08-11/v-yaponiya-sled-zhegite-silen-trus-raztarsi-stranata", "text": "Земетресение с магнитуд 5,1 бе усетено по североизточното крайбрежие на основния японски остров Хоншу, съобщи японската национална метеорологична служба, пише  . Няма данни за жертви или материални щети. Тревога за цунами не е издадена. Епицентърът на труса е бил в Тихия океан край бреговете на префектура Фукушима, на дълбочина около 20 км под океанското дъно. Земетресението е било усетено и в съседната префектура Мияги.  Снимка: Pixabay", "date": "2018.08.11", "title": "В Япония: След жегите силен трус разтърси страната"}
{"url": "https://www.bgonair.bg/world/2018-08-11/nad-400-dushi-sa-raneni-v-rumanskite-protesti-ima-arestuvani", "text": "Стотици души са ранени в сблъсъци с полицията в Румъния, където снощи се състояха антиправителствени протести, по информация от  . Около 440 души, в това число 24 полицаи, са ранени, след като полицията използва сълзотворен газ в опит да овладее ситуацията в редица квартали на столицата Букурещ. Край сградата на правителството бяха арестувани няколко души. По данни на полицията в Букурещ са протестирали 20 000 души. Хиляди души протестираха и в други градове. Румънските сили на реда разчистили Площада на победата в Букурещ от участници в антиправителствения протест. Подразделения на жандармерията започнаха да използват сълзотворни гранати и водни оръдия около 23.00 ч. и демонстрантите бяха разпръснати след около половин час. Над 200 участници в протеста в Букурещ са получили медицинска помощ, а двама жандармеристи, мъж и жена, са приети в болница, след като били обкръжени и пребити от демонстранти. Други демонстранти ги защитили от тълпата и ги завели в безопасност при колегите им. Има арестувани протестиращи след сблъсъци, в които демонстранти се опитваха да преминат металните заграждения при сградата на правителството и замеряха силите на реда с камъни, бутилки и пиратки. В протеста на Площада на победата и съседни булеварди са участвали по различни оценки до 100 000 души. Десетки хиляди души участваха в антиправителствени протести и в други градове на Румъния. Емигриралите в чужбина румънци подкрепиха протестните акции за оставка на лявото правителство, а някои от тях пристигнаха от други европейски страни, за да се включат в демонстрациите.  Румънците са недоволни от решенията на социалдемократите по отношение на правосъдните закони и наказателните кодекси, от отстраняването на ръководителката на антикорупционната агенция и от факта, че лидерът на социалдемократите Ливиу Драгня ръководи Камарата на депутатите, въпреки, че е осъден на затвор за корупция. В чужбина живеят около 3 милиона румънци. Някои от тях казват, че са напуснали родината си заради корупцията, ниските заплати и безперспективността.", "date": "2018.08.11", "title": "Над 400 души са ранени в румънските протести, има арестувани"}
{"url": "https://www.bgonair.bg/economy/2018-08-11/da-rabotim-4-dni-da-vklyuchim-roboti-reshenie-za-problemite-na-trudoviya-pazar", "text": "Седмица с 4 работни дни и повече роботи в заводите ще се отрази добре на пазара на труда. Това се посочва в най-новия доклад на консултантската компания Colliers International, който се отнася за пазара в ЦИЕ-6 (Словакия, Чехия, Унгария, Полша, Румъния и България), пише  .  Много ниските нива на безработица, емиграцията и развитието на сектора на услугите създадоха сериозен недостиг на кадри в държавите от ЦИЕ-6, пише в анализа. Завръщането на работещите от Западна Европа е друг вариант за решаване на проблема с недостига на кадри. През 2016 г. 500 хил. граждани на ЦИЕ-6 са емигрирали към държави от Западна Европа. Ако заплатите бъдат повишени, те може да се завърнат. Привличането на имигранти от бившите руски републики, също може да подпомогне пазара на труда в ЦИЕ-6. Именно този вариант се предпочита от работодателите у нас като през лятото в хотелите на морето работят много украинци. В същото време българки стават камериерки в Гърция и страни като Холандия. Ако проблемът с недостига на кадри не се разреши, в дългосрочен план се очаква да настъпи успокояване на растежа на БВП, забавяне на икономическото развитие и вероятно намаляване на частните инвестиции в региона. А това ще се отрази негативно и на търсенето на бизнес имоти в региона. През юни безработицата в България падна до рекордно ниското ниво от 5,7%. Като една от причините за това е, че всяка година населението на намалява с около 50 хил. души, или колкото един средно голям град, заради емигрантите, които търсят по-високи заплати в чужбина. Недостигът на кадри е най-големият проблем пред редица предприятия в страната. Снимка: Pixabay  ", "date": "2018.08.11", "title": "Да работим 4 дни, да включим роботи - решение за проблемите на трудовия пазар"}
{"url": "https://www.bgonair.bg/world/2018-08-11/meksikanski-kurort-tane-v-boklutsi-i-plastmasa", "text": "Боклуци и пластмаса заливат брега на популярния мексикански курорт Кабо Сан Лукас. Според местните вълната от отпадъци дошла след като ураганът Джон преминал през Тихия океан.  Местните хора започнали операция по изчистване на плажната ивица. В социалните мрежи се появиха клипчета, а целта е да се съберат повече доброволци.  Еколози изчисляват, че най-малко 5 трилиона парчета пластмаса с тегло над 250 000 тона плуват в океаните.", "date": "2018.08.11", "title": "Мексикански курорт тъне в боклуци и пластмаса"}
{"url": "https://www.bgonair.bg/world/2018-08-11/pilot-otkradna-samolet-v-siatal-i-katastrofira", "text": "\r\n Отвъд океана - пилот открадна самолет от международното летище в Сиатъл, след което катастрофира.  Необичайният инцидент затвори временно аеропорта в щата Вашингтон. Властите съобщиха, че не става дума за терористичен акт. 29-годишен местен пилот прави \"непозволено излитане\" с малък пътнически самолет. Освен него на борда няма никой друг.  Свидетели разказват, че машината е летяла неравномерно и е правила лупинги. Два изтребителя F-15 са вдигнати във въздуха.  В същото време летището е затворено за кратко. Самолетът катастрофира на малко островче в близкия залив. Пилотът най-вероятно е загинал.  \r\nЗасега мотивите за действията му са неизвестни. Според някои той се е самоубил. Местни медии пишат, че на аудиозаписите от разговорите му с кулата пилотът е звучал \"безгрижно, весело и откачено\".", "date": "2018.08.11", "title": "Пилот открадна самолет в Сиатъл и катастрофира!"}
{"url": "https://www.bgonair.bg/world/2018-08-11/momiche-blasna-priyatelkata-si-ot-most-vav-vashington", "text": "\r\n Шокиращи кадри на момиче, което блъска приятелката си от мост във Вашингтон, взриви социалните мрежи.  На кадрите се вижда как 16-годишната Джордан стои на мост над река Луис заедно с приятели. Те се опитват да я убедят да скочи от моста, но момичето се страхува и категорично отказва.  Тогава един от групата я пита дали е готова и нейна приятелка я бута. Момичето на косъм се разминава със смъртта.  При силния удар с водата тя получава тежки наранявания. Оцеляла благодарение на мъж на брега, който се хвърлил в реката, за да я спаси.", "date": "2018.08.11", "title": "Момиче блъсна приятелката си от мост във Вашингтон!"}
{"url": "https://www.bgonair.bg/world/2018-08-11/falshiva-novina-v-polsha-balgarski-mikrobus-otvlichal-detsa", "text": "Фалшива новина заля полските социални мрежи, след като уебсайт публикува невярна информация, че микробус с българска регистрация отвлича деца.  Според публикацията, български престъпници с бял автомобил отвличат малки деца от площадки и паркове.  Новината шокира местни майки, които започнаха да разменят информация и съвети в социалните мрежи.  Тя обаче беше опровергана от полицията във Facebook, която посъветва \"успокойте се и не разпространявайте фалшиви новини. Тази информация не е вярна.\"", "date": "2018.08.11", "title": "Фалшива новина в Полша: Български микробус отвличал деца"}
