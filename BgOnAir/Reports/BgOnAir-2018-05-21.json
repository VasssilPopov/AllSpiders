{"url": "https://www.bgonair.bg/reportazhi/2018-05-21/vazmozhno-li-e-da-si-kupim-maturata-vav-facebook-tsenata-varira-mezhdu-50-i-100-lv", "text": "\r\n Съмнения за изтичане на отговорите на матурата по български и литература след края на зрелостния изпит. Във Facebook се появи публикация на потребител, която показваше отговрите от модул 1 и 2, в които имаше само 2 грешки. А въпреки, че беше почти невъзможно да се препише на изпита, в интернет пространството се появиха мними търговци, които предлагаха отговори за матурата като цената варирарше между 50 и 100 лева.  Възможно ли е да надхитрим системата и да си купим отговорите за нея? Направихме профил във Facebook, с който се представяме за зрелостник. Влязохме в няколко групи, направени специално за тазгодишната матура и се натъкнахме на следните предложения - \"последни записвания при нас за отговорите на матурите! Заинтересованите нека пишат!\"", "date": "2018.05.21", "title": "Възможно ли е да си купим матурата? Във Facebook цената варира между 50 и 100 лв!"}
{"url": "https://www.bgonair.bg/reportazhi/2018-05-21/aktyori-sabirat-otpadatsi-za-da-saberat-pari-za-da-idat-na-festival-v-ruse", "text": "\r\n Млади актьори решиха по нетрадиционен начин да намерят пари, за да могат да пътуват за фестивал в Русе. От няколко дни те събират отпадъци, които след това предават за рециклиране. С парите хората на изкуството се надяват да успея да заминат за крайдунавския град, където ще представят постановката \"Съкровището на Силвестър\".  Ограниченият бюджет принуждава участниците в трупата към детския комплекс в града да събират отпадъци за рециклиране. Театралната трупа се нуждае от около 2500 лева, за да покрие разходите си в Русе. До момента е събрана половината сума.  Драматичният театър в града също подкрепя инициативата ще дари парите от едно от представленията си този месеца за благородната кауза.", "date": "2018.05.21", "title": "Актьори събират отпадъци, за да съберат пари, за да идат на фестивал в Русе"}
{"url": "https://www.bgonair.bg/bulgaria/2018-05-21/mladezh-zagina-sled-katastrofa-s-motor", "text": "Неправоспособен мотоциклетист е загинал при пътен инцидент между селата Самоводене и Ресен. Произшествието е станало тази нощ, съобщиха от Областната дирекция на МВР във Велико Търново. По първоначална информация 22-годишен неправоспособен моторист от Велико Търново е излязъл от пътното платно и се ударил в крайпътни храсти, информира  . В резултат на това водачът е пострадал. Той е бил откаран във великотърновската болница с множество фрактури и с опасност за живота, където по-късно е починал. В хода на извършената проверка е изяснено, че регистрационните табели на возилото са издадени за друго превозно средство и същото не е регистрирано по установения ред. Мотоциклетът е иззет. По случая е започнато досъдебно производство.", "date": "2018.05.21", "title": "Младеж загина след катастрофа с мотор"}
{"url": "https://www.bgonair.bg/denqt-on-air/2018-05-21/promyana-na-imeto-na-republika-makedoniya-mozhe-da-dovede-do-vatreshni-konflikti-smyata-aleksandar-yordanov", "text": "\r\n Бившият български посланик в Македония Александър Йорданов изрази притеснението си, че евентуална промяна на името на западната ни съседка ще доведе до сериозни вътрешни конфликти. Той смята, че това ще стане независимо от името, за което ще се разберат спорещите страни. \"Не съм убеден, че промяната ще мине първо в парламента на Република Македония, а тя трябва да мине там и че ще мине евентуално като промяна на Конституцията\", обясни Александър Йорданов в студиото на \"Денят ON AIR\". Той дори беше категоричен, че не трябва да сме големи оптимисти по отношение на спора между Гърция и Македония за името. \"Аз винаги съм бил скептик за намиране на това неизвестно какво име, защото реалността е по-силна от думите. Тя е такава, че България няма проблем с името Македония. От нас се иска да не забравяме, че сме българи и да си защитаваме нашата гледна точка към собствената ни история\", каза бившият ни посланик в Македония пред Bulgaria ON AIR. Йорданов каза, че най-коректният вариант за име на държавата, чиято столица е Скопие, е \"Нова Македония\", за да няма географски понятия в името. Той допълни още, че днешните политици се съобразяват с много други фактори.  \"Очевиден е стремежът на Зоран Заев да преодолее този проблем и да изведе, ако може, република Македония на пътя на европейската интеграция, да влезе Македония в Европейския съюз\", подчерта Александър Йорданов. Той беше категоричен още, че тази държава все още сама търси собственото си познание. ", "date": "2018.05.21", "title": "Промяна на името на Република Македония може да доведе до вътрешни конфликти, смята Александър Йорданов"}
{"url": "https://www.bgonair.bg/denqt-on-air/2018-05-21/sreshtata-na-rumen-radev-s-vladimir-putin-utre-shtyala-da-bade-protokolna", "text": "\r\n Българският президент Румен Радев е на посещение в Русия, където днес се срещна с премиера Дмитрий Медведев, а утре на българския държавен глава му предстои разговор и с президента Владимир Путин. За последно подобни посещения на такова ниво имаше преди около 10 години. Политологът Георги Киряков изтъкна факта, че това обаче ще е протоколна среща, защото по Конституция от нашия държавен глава почти нищо не зависи във вътрешнополитически план, а от Путин зависи всичко. \"Единият вариант е да говорят пак за тези проекти, за които така или иначе отдавна се говори в България. Другият вариант е да се говори за връщане на някакво влияние на Русия на Балканите, която така или иначе има влияние\", каза Киряков в студиото на  . Нина Дюлгерова, професор по международни отношения, се съгласи с характера на предстоящата среща между Радев и Путин. \"Съмнявам се за новина. Факт е обаче, че утре чрез президента Радев, който е част от българската държава, която е член на Съвета на Европа, ще легитимира както България, така и Европейския съюз в желанието си за засилващи се срещи, отношения и процеси между ЕС и Русия\", подчерта проф. Дюлгерова пред Bulgaria ON AIR. Тя допълни още, че по-интересно ще бъде евентуално посещение на Бойко Борисов в Москва, за каквото спомена днес руският му колега Дмитрий Медведев по време на срещата си с президента Румен Радев.", "date": "2018.05.21", "title": "Срещата на Румен Радев с Владимир Путин утре щяла да бъде протоколна"}
{"url": "https://www.bgonair.bg/denqt-on-air/2018-05-21/glasovete-na-turtsite-v-chuzhbina-ot-izklyuchitelno-znachenie-za-erdogan", "text": "\r\n Турският президент Ердоган събра 15 хил. привърженици от цяла Европа на предизборен митинг в столицата на Босна и Херцеговина - Сараево. Той призова присъстващите да гласуват за него и управляващата Партия на справедливостта и развитието на 24 юни. Голяма част от привържениците му дойдоха от Холандия, Германия и Австрия - държави, които забраниха турски предизборни прояви  своя територия. А ден преди еднодневното работно посещение на Ердоган в Босна и Херцеговина се появи информация, че разузнавателните служби на Турция и балканските страни работят в координация за разследване на твърдения за готвено покушение срещу него. \"Не мога да не свържа подобна информация със сегашната обстановка в югоизточната ни съседка и предстоящите избори там. Цялата ситуация започна на 15 юли 2016 година с опита за преврат. Оттогава вече седем пъти извънредното положение бива удължавано, а причините за това са именно подобни информации за заговори, атентати и т.н.\", коментира в студиото на \"Денят ОN AIR\" бившият генерален консул на България в Одрин Георги Димов. Toй подчерта още, че в рамките на това извънредно положение в Турция всеки ден има арести масови съдебни процеси, не само на цивилни граждани, а и на военни. \"Това е целенасочено. По този начин сегашният президент може неограничено да упражнява своята власт. Някои коментатори дори посочват, че това е по-добре от президентската система, която евентуално ще бъде въведена с изборите на 24 юни\", обясни Георги Димов. Пред Bulgaria ON AIR бившият ни генерален консул в Одрин допълни, че Турция продължава да бъде разделена на две - две главни коалиции и кюрдите, които към момента, по думите му, са свободен електрон, все още не е известно накъде ще се ориентират, но са настроени срещу Ердоган. \"Затова за него са много важни гласовете, които ще дойдат от чужбина. Само в Германия има близо милион и половина турци с двойно гражданство, които имат право да се включат в изборите\", подчерта гостът в студиото на Ганиела Ангелова. В Сараево Реджеп Ердоган призова турците, живеещи в Западна Европа, да играят активна роля в политиката на страните, в които живеят и да вземат тяхно гражданство. ", "date": "2018.05.21", "title": "Гласовете на турците в чужбина - от изключително значение за Ердоган"}
{"url": "https://www.bgonair.bg/bulgaria/2018-05-21/radev-pred-medvedev-rusiya-vinagi-e-bila-nash-strategicheski-partnyor-v-energetikata", "text": "\r\n Русия винаги е била стратегически партньор в енергетиката като доставчик на природен газ, нефт и ядрено гориво, като участник в поддръжката и модернизацията на енергийни съоръжения и мощности в България. Сигурността на енергийните доставки е изключително важна и за България, и за ЕС, каза президентът Румен Радев в началото на срещата си с руския премиер Дмитрий Медведев в Дома за приеми на правителството на Русия в Москва. Затова се надявам и нашите правителства да преразгледат възможността за пряка доставка на газ от Русия през Черно море, каза Радев. \"В течение сте, че имаме възобновяване на проекта за АЕЦ \"Белене\" като тема за дискусии и решения в българското правителство и в парламента, ще бъдете запознати с хода на тези дейности, понеже това съживяване на проекта предполага и руско участие\", добави Румен Радев. По думите му стокообмен от 3,6 млрд. евро за изминалата година е добро число, но е далеч от предишните ни резултати и от нашите възможности, и затова е много важно да се направи преглед, да се види в какви области можем и трябва да развиваме по-динамично отношенията. Румен Радев изтъкна също като много важно да продължават традиционно добрите отношения в туризма, науката, образованието и културата, където съществува интензивен обмен, както и да продължи работата на междуправителствената комисия за икономическо и научно-техническо сътрудничество, която е отлагана миналата година и се чака от руска страна да бъде предложена дата, защото следващата сесия е в Москва. В Москва Румен Радев поднесе венец пред паметника на Светите братя Кирил и Методий и отдаде почит пред паметника на героите от Плевенската епопея в Руско-турската Освободителна война от 1877-1878  г. Утре в Сочи българският държавен глава ще се срещне със своя руски колега президента Владимир Путин.", "date": "2018.05.21", "title": "Радев пред Медведев: Русия винаги е била наш стратегически партньор в енергетиката!"}
{"url": "https://www.bgonair.bg/reportazhi/2018-05-21/uchilishtnite-strelbi-v-sasht-belyazaha-muzikalnite-nagradi-bilbord", "text": "\r\n Темата за оръжията и престрелките в училище доминираше на снощната церемония на музикалните награди \"Билборд\". По традиция те бяха раздадени в Лас Вегас, а големите победители на тазгодишното издание са британският певец Ед Шийрън и американската изпълнителка Тейлър Суифт. Без да присъства, Ед Шийрън, който е на турне в Ирландия, отнесе четири от основните награди. Новият албум на Тейлър Суифт пък й донесе 2 статуетки. А \"Песента на топ 100\" тази година стана емблематичното \"Деспасито\".  Церемонията започна с отдаване на почит към загиналите в последната престрелка в американско училище в Тексас. В яркия си коментар водещата Кели Кларксън едва сдържаше сълзите си.  \r\nТийн-сензацията Шон Мендез и ар-енд-би певецът Калид посветиха изпълнението си на жертвите на престрелки в училища. Те пяха заедно с деца от училищния хор на гимназията в Паркланд, Флорида, където през февруари загинаха 17 души.  За едва седми път Билборд връчи своята награда \"Икона\". Заслужи я Джанет Джаксън. Така тя стана първата чернокожа жена, получила престижната статуетка. 52-годишната певица заяви подкрепата си за движението \"И аз също\", борещо се срещу сексуалното насилие срещу жени.  Звездите отдадоха почит и на шведския диджей Авичи. Тим Берглинг почина миналия месец на 28-годишна възраст.", "date": "2018.05.21", "title": "Училищните стрелби в САЩ белязаха музикалните награди \"Билборд\""}
{"url": "https://www.bgonair.bg/world/2018-05-21/balgarin-e-arestuvan-v-marsiliya-po-podozreniya-v-terorizam", "text": "\r\n 48-годишен българин е арестуван в събота на жп гара \"Сен Шарл\" в Марсилия заради подозрения в тероризъм. В него са открити електрическа и електронна техника, от която може да се направи взривно устройство. Първоначално той заявил, че е чеченец и говорел на руски език. Сигнал за него подала пътничка на гарата, която забелязала \"странното му поведение\". Мъжът е познат на властите. Има досие за опит за убийство. От българското външно министерство потвърдиха за случая и съобщиха, че в България има издадена европейска заповед за арест на мъжа от 2012 г. за опит за убийство.  Той е осъден на шест години затвор. По информация на дипломатическата ни мисия във Френската република към момента няма потвърдени данни за подготовка на терористичен акт от страна на задържания, се съобщава още в позицията на българското външно министерство.", "date": "2018.05.21", "title": "Българин е арестуван в Марсилия по подозрения в тероризъм"}
{"url": "https://www.bgonair.bg/economy/2018-05-21/edna-peta-rast-pri-aktivite-na-investitsionnite-fondove-za-godina", "text": "За една година активите, управлявани от местните и чуждестранните инвестиционни фондове, които осъществяват дейност в България, се увеличават с 20,5% (621,7 млн. лева) и в края на март достигат 2,659 млрд, лева, показва актуалната статистика на Българската народна банка (БНБ). Спрямо края на декември 2017 г. вложенията растат с 2,4% (86,9 млн. лева). Като процент от БВП общият размер на активите на местните и чуждестранните инвестиционни фондове в края на първото тримесечие е 3,5%, при 3,1% от БВП преди година и 3,6% към края на четвърто тримесечие на миналата година, изчисляват в централната банка. В обхвата на инвестиционните фондове не са включени акционерните дружества със специална инвестиционна цел (АДСИЦ), секюритизиращи недвижими имоти, уточняват от БНБ. В края на първото тримесечие активите на местните инвестиционни фондове са над 1,346 млрд. лева, \r\nкато за една година се увеличават с 20,9% (233,1 млн. лева). В сравнение с декември 2017 г. те се увеличават с 2,1% (27,1 млн. лева). Към края на първо тримесечие на тази година. активите на фондовете, инвестиращи в акции, се повишават с 25,7% \r\n(111,3 млн. лева) до 544 млн. лева, докато преди година бяха 432,7 млн. лева. Активите на балансираните фондове за една година се увеличават с 27,9% (61 млн. лева) до 279,5 млн. лева. В сравнение с края на миналата година активите на фондовете, инвестиращи в акции, нарастват с 2,3%(12,3 млн. лева), а на балансираните фондове – с 5%(13.3 млн. лева). Средствата, управлявани от фондовете, инвестиращи в облигации, се увеличават с 13,2% (60,6 млн. лева) до 520,9 млн. лева в края на първото тримесечие на годината. В сравнение с декември 2017 г. техните активи нарастват с 0,3% (1,5 млн. лева). Към края на март 2018 г. активите на фондовете, инвестиращи в акции, имат най-висок относителен дял – \r\n40,4% от общия размер на активите на местните инвестиционни фондове. Следват ги фондовете, които влагат в облигации, като те притежават 38,7% от общата сума на активите. Снимка: Pixabay", "date": "2018.05.21", "title": "Една пета ръст при активите на инвестиционните фондове за година"}
{"url": "https://www.bgonair.bg/world/2018-05-21/patnicheski-samolet-katsna-avariyno-v-rusiya", "text": "Пътнически самолет с 234- ма души на борда кацна аварийно на летището в руския град Волгоград.  Причината – внезапно разхерметизиране на салона на машината. Еърбъсът на турската авиокомпания Онур Ер изпълнявал редовен полет от Анталия за Челябинск, когато кислородните маски на пътниците паднали и в основния салон на самолета настъпила паника.  Заради пробойната в корпуса пилотът взел решение да кацне аварийно, което наложило снижаване на самолета от 10 000 до 500 метра височина за 5 минути.  За щастие при инцидента няма пострадали, но на пътниците е оказана психологическа помощ.", "date": "2018.05.21", "title": "Пътнически самолет кацна аварийно в Русия"}
{"url": "https://www.bgonair.bg/world/2018-05-21/himalaite-otnovo-vzeha-zhertvi", "text": "Двама алпинисти изгубиха живота си в Хималаите. Японецът Нобукадзу Курики загина при осмия си неуспешен опит да покори Еверест. Македонският алпинист Георги Петков пък почина вчера от сърдечен удар, също при опит да изкачи най-високия връх в света. 63-годишният Петков беше част от експедицията, водена от британския си колега Тим Мойседей. Той тръгнал към Еверест на 24  март и според плана трябваше до края на месеца да се изкачи на върха и да стане шестият македонец, покорил покрива на света.", "date": "2018.05.21", "title": "Хималаите отново взеха жертви"}
{"url": "https://www.bgonair.bg/lyubopitno/2018-05-21/venetsuela-izbra-prezident", "text": "Николас Мадуро бе преизбран за нов президентски мандат във Венецуела. По официални данни за Мадуро са гласували 5 милиона и 800 хиляди души, а за основния му съперник Енри Фалкон – 1 милион и 800 хиляди. Избирателната активност е достигнала 46,1%. Досегашният държавен глава извоюва лесна победа над двамата си основни съперници, които обаче обявиха, че няма да признаят вота заради множество нередности.  Противниците на Мадуро вчера бойкотираха изборите и призоваха за свикване на нови. Според тях гласуването е било манипулативно, а хората - принуждавани да гласуват за сегашния президент.", "date": "2018.05.21", "title": "Венецуела избра президент"}
{"url": "https://www.bgonair.bg/world/2018-05-21/lava-ot-vulkana-kilauea-prodalzhava-da-se-spuka-v-tihiya-okean", "text": "Ситуацията на Хаваите се влошава заради изригващия вулкан Килауеа. Причината - огромните количества лава, които продължават да се спускат в Тихия океан.  От допира на горещата магма с водата се образува мъгла, чиято температура достига дo 1 093 градуса по Целзий.  Във въздуха се отделя гъст облак пара, съдържащ опасна за здравето смес от стъклени частици, вреден газ и солна киселина. Вдишването на тази мъгла може да причини възпаление на белия дроб, очите и кожата, и дори смърт.", "date": "2018.05.21", "title": "Лава от вулкана Килауеа продължава да се спука в Тихия океан"}
{"url": "https://www.bgonair.bg/world/2018-05-21/navodneniya-v-ankara-tezhki-i-prolivni-dazhdove-zalivat-ulitsite-na-grada", "text": "Тежки проливни дъждове и градушка превърнаха улиците на Анкара в реки.  Внезапно придошлите води в турската столица хванаха неподготвени десетки шофьори.  Автобус заседна на един от натоварените булеварди в мегаполиса, който се превърна в езеро буквално за 15 минути. Хванатите във водния капан пътници бяха спасени от притеклите се на помощ пожарникари. Спасителни екипи извадиха от залят от наводненията автомобил 9-месечно бебе и неговата майка.  Те са добре и са настанени в болница за наблюдение, съобщиха местните власти.", "date": "2018.05.21", "title": "Наводнения в Анкара - тежки и проливни дъждове заливат улиците на града"}
{"url": "https://www.bgonair.bg/bulgaria/2018-05-21/balotazh-na-izborite-za-kmet-na-s-galiche", "text": "В село Галиче на балотаж отиват кандидатите на БСП Веселин Тушинов и на ГЕРБ Страхил Стоянов. По предварителна информация разликата между двамата е 19 гласа.  Трети остана представителят на ВМРО Николай Банков. Частичните избори за кмет на Галиче вчера преминаха спокойно.  От две години селото е без кмета си Ценко Чоков, който е с присъда на първа инстанция за отвличане, побой и палеж.", "date": "2018.05.21", "title": "Балотаж на изборите за кмет на с. Галиче"}
{"url": "https://www.bgonair.bg/bulgaria/2018-05-21/zrelostnitsite-pishat-varhu-vyara-na-vapratsarov", "text": "\r\n Точно в 8 часа бе даден официален старт на тазгодишните матури. Над 55 хиляди завършващи се явиха на първият изпит по български език и литература. Върху произведение на Никола Вапцаров ще се потят зрелостниците тази година, съобщи   12-класниците ще пишат тема по стихотворението \"Вяра\" на Никола Вапцаров. Стихотворението е част от стихосбирката \"Моторни песни\" и е сред последните изучавани произведения в програмата за 12 клас. На националното външно оценяване за 7-ми клас пък се падна преразказ върху откъс от романа \"Седем хайдути и едно магаре“ на Бранислав Нушич, съобщи МОН. Седмокласниците правят преразказ върху непознат за тях текст - трансформиращ преразказ. Те трябва да приключат със задачата за 90 минути.  След два дни ще се проведе вторият държавен зрелостен изпит и националното външно оценяване по математика в 7-ми клас. Отговорите на тестовете ще бъдат качени в сайта на МОН в 16 часа, а резултатите се очакват до 13 юни.", "date": "2018.05.21", "title": "Зрелостниците пишат върху \"Вяра\" на Вапцаров, 7 кл. -  откъс от  \"Седем хайдути и едно магаре“ на Нушич"}
{"url": "https://www.bgonair.bg/bulgaria/2018-05-21/rumen-radev-e-na-ofitsialno-poseshtenie-v-rusiya", "text": "Президентът Румен Радев пристигна на своето официално посещение в Русия. С кого ще се срещне държавният глава и какви теми ще обсъди? За първи път от близо 10 години български държавник пристига в руската столица Москва.  Първата му среща е с премиера на държавата Дмитрий Медведев. Утре Румен Радев ще се срещне и с руския си колега Владимир Путин.  Това ще се случи в лятната резиденция в Сочи на руския президент. Сред очакваните теми, които ще обсъдят ще бъде и енергетиката.     ", "date": "2018.05.21", "title": "Румен Радев на официално посещение в Русия!"}
{"url": "https://www.bgonair.bg/bulgaria/2018-05-21/gerb-sezirat-dans-i-prokuraturata-zaradi-statusa-na-ermenkov-za-vodata-v-sofiya", "text": "\r\n ГЕРБ внесе сигнал в ДАНС и прокуратурата за публикацията на Таско Ерменков, че водата в София е отровна. Червеният депутат предизвика скандал, след като публикува съобщението във Facebook профила си.   Последваха реакции от официалните институции. От Софийска вода категорично заявиха, че водата е с гарантирано качество и отлични характеристики.  \"Проблем с питейната вода на София няма, всички показатели за качеството X са в норма\", написа в профила си във Facebook столичният кмет Йорданка Фандъкова.  Столичната здравна инспекция също увери хората, че консумацията на водата не крие риск за здравето на хората.", "date": "2018.05.21", "title": "ГЕРБ сезират ДАНС и прокуратурата заради статуса на Ерменков за водата в София"}
{"url": "https://www.bgonair.bg/bulgaria/2018-05-21/pochti-50-ot-balgarite-barkat-praviloto-za-palniya-i-kratkiya-chlen", "text": "Почти половината пълнолетни българи имат проблеми с правилото за пълния и краткия член. Изводите са от изследване на \"Галъп интернешънъл\" и излизат в навечерието на Деня на българската просвета и култура.  На въпрос как е правилно да се напише \"Магазина се премести\" или \"Магазинът се премести\", 53% дават правилен отговор, 16% залагат на нечленуваната форма, 15% посочват като верни и двата варианта. 16% признават, че не знаят. И още една интересна тенденция. Абитуриентските балове събуждат по-скоро негативна реакция в обществото. 56% не одобряват начина, по който се провеждат сега. Най-негативо реагират хората в групата 56+. Изследването проверява и отношението към твърдението \"не е необходимо да си прочел много книги, за да живееш добре\". На практика няма разлика в отговорите на различните демографски групи. 53% са съгласни с твърдението, 35 на сто го отхвърлят, 12% не знаят.", "date": "2018.05.21", "title": "Почти 50% от българите бъркат правилото за пълния и краткия член"}
{"url": "https://www.bgonair.bg/ekrani/2018-05-21/bivshiyat-kmet-na-tran-e-opravdan-momcheto-samo-se-e-blasnalo-v-dzhipa-mu", "text": "\r\n Бившият кмет на Трън Станислав Николов не е блъснал с джипа си първокласник през 2015 г. и не по негова вина момчето е с половин черен дроб и без далак.  Това реши съдът на първа инстанция. Катастрофата стана на кръстовище край училището в града. При опит да премине зад автобус, момчето било пометено от джипа на кмета.  Според обвинението скоростта на кмета била 25 км/ч. Прокурорите са на мнение, че Николов не е бил внимателен въпреки предупредителния знак \"Деца\" край училището. Обвинението поиска година и половина затвор за Николов. Защо обаче той е оправдан, ще стане ясно от мотивите на съда, които все още не са публикувани.  Делото срещу него първоначално беше прекратено с мотива, че Ивайло сам се е блъснал в джипа. След проверка главният прокурор Сотир Цацаров иззе случая от разследващите в Трън и го възложи на прокуратурата в Перник.  Там обвинителите намериха улики срещу Николов и му повдигнаха обвинение.", "date": "2018.05.21", "title": "Бившият кмет на Трън е оправдан, момчето само се е блъснало в джипа му!"}
{"url": "https://www.bgonair.bg/bulgaria/2018-05-21/rozoproizvoditelite-blokirat-patya-pri-strelcha-s-protest", "text": "\r\n Розопроизводителите блокират пътя при Стрелча днес. Те протестират срещу ниските изкупни цени на маслодайната роза, които тази година тръгнаха от 2,20 лева. Розопроизводителите подозират изкупвателните фирми за картел в розопроизводството. Вчера представители на бранша се срещнаха с министъра на земеделието Румен Порожанов.  Те се договориха дестилериите за производство на розово масло да изкупят максимално количество розов цвят.  Земеделският министър призова цената на розовия цвят да бъде такава, че да покрива разходите по отглеждането и да осигурява минимална печалба.", "date": "2018.05.21", "title": "Розопроизводителите блокират пътя при Стрелча с протест!"}
{"url": "https://www.bgonair.bg/bulgaria/2018-05-21/kamion-katastrofira-i-blokira-mezhdunarodnoto-shose-v-ruse", "text": "Камион надвисна опасно над жп линия, след като катастрофира на международното шосе в Русе. Шофьорът бил заклещен в кабината, изваден е с помощта на кран. Не е пострадал.  Тежкотоварният камион е пътувал към граничния пункт Дунав мост, когато внезапно се е отклонил и се е врязал в стълб от тролейбусната мрежа. При удара го изкъртва, удря се в дърво и навлиза в насрещното платно. Скъсани са жиците на цялата тролейбусна мрежа. Движението беше пренасочвано през града, образуваха се огромни задръствания.", "date": "2018.05.21", "title": "Камион катастрофира и блокира международното шосе в Русе"}
{"url": "https://www.bgonair.bg/bulgaria/2018-05-21/voenen-namushka-politsay-s-nozh-sled-razpalen-skandal", "text": "\r\n Арестуваха военен, след като намушка свой съсед в Пловдив. Пострадал е 45-годишен полицай. Нападателят е командос от Специалните сили.  Скандалът избухнал снощи пред блока, в който живеели. Командосът вади нож и ранява полицая. Улицата, на която се е разиграла случката, е отцепена от военна полиция повече от 12 часа.  По първоначална информация са задържани и нападателят, и съпругата му. Арестуваният е военен, който участвал в мисии зад граница.  Той бил домоуправител на блока, в който живеел намушканият мъж. По първоначални данни, непотвърдени все още от разследващите органи, се смята, че жената е имала връзка с полицай, с когото работела в районното управление в Карлово.  Мъжът се казва Добромир Лазаров. Той отишъл пред блока, където възникнал скандал с приятеля на разследващата полицайка - Ангел.  Не е ясно дали жертвата Добромир Лазаров, който по-късно е починал от раните си, е бил въоръжен, но няколко пъти е бил намушкан в областта на сърцето от бившия военен.  Полицията смята, че най-вероятно става въпрос за семеен скандал и лична драма.  Военно-окръжната прокуратура в Пловдив разследва случая. Оттам отказаха официален коментар, но в прессъобщение посочват, че предстои да поискат постоянното задържане на нападателя.", "date": "2018.05.21", "title": "Военен намушка полицай с нож след разпален скандал"}
{"url": "https://www.bgonair.bg/bulgaria/2018-05-21/za-balovete-politsaite-zasilvat-prisastvieto-si-v-uchilishtata-i-zavedeniyata", "text": "\r\n Засилени мерки за сигурност ще има от страна на полицията по повод абитуриентските балове и тази година. Повишено присъствие на униформени служители ще има в дворовете на училищата в страната. Пътни полицаи ще бъдат около питейните заведения, където се очаква зрелостниците да продължават с веселието си. Целта е вземане на превантивни мерки срещу това празнуващите, които употребяват алкохол, да не се качват да карат автомобили. От полицията отчетоха, че за миналата година по време на абитуриентските балове са съставени повече от 400 акта. 90 са за неизползване на колан при возене и показване от прозорци на автомобили, 10 има за зрелостници, които пък са се возили на мотор без каска, а 60 са актовете, които полицаи са съставили на водачи за неправилен превоз на пътници.  Баловете в София тази година започват от 23 май.", "date": "2018.05.21", "title": "За баловете: Засилено полицейско присъствие в училищата и около заведенията"}
{"url": "https://www.bgonair.bg/bulgaria/2018-05-21/sled-signala-za-bludstvo-s-detsa-novi-merki-za-sigurnost-v-17-to-uchilishte", "text": "Допълнителни мерки за безопасност в столичното 17-то училище \"Дамян Груев\", след като в края на миналата седмица доставчик на храна беше арестуван по подозрение, че е блудствал с две момичета от първи клас.  33-годишният Валентин Асенов остава за постоянно в ареста, след като родители се оплакаха, че е завлякъл децата им в тоалетната и е извършвал непристойни действия с тях.  След инцидента доставчиците на училището ще бъдат вкарани в регистър с поименни данни и ще се проверяват при влизане. Няма да имат достъп до децата, а само до сервизни помещения.  Обмисля се и назначаване на вътрешен портиер, който да е към училището, а не към охранителната фирма.", "date": "2018.05.21", "title": "След сигнала за блудство с деца: Нови мерки за сигурност в 17-то училище"}
{"url": "https://www.bgonair.bg/bulgaria/2018-05-21/sadat-razglezhda-deloto-mezhdu-borisov-i-ninova", "text": "\r\n Софийският градски съд ще гледа делото между премиера Бойко Борисов и лидера на БСП Корнелия Нинова. Борисов заведе дело срещу Нинова за думите ѝ: \"Крадецът вика - дръжте крадеца\".  Лидерът на БСП пък заведе дело срещу премиера заради твърдението му, че тя е \"госпожа лъжа\". Двете жалби са обединени в едно.  Искът от Борисов е за 26 хиляди лева, а от Нинова за 30 хил. лева.", "date": "2018.05.21", "title": "Съдът разглежда делото между Борисов и Нинова"}
{"url": "https://www.bgonair.bg/sutreshen-blok/2018-05-21/patrioti-i-homoseksualisti-na-nozh-ima-li-politicheski-iskaniya-sofiya-prayd", "text": "\r\n Седмици преди провеждането на поредния гей парад в София започнаха да валят позиции на крайно отричане и защита на събитието. Светият Синод призова хората да не участват в тази \"демонстрация на греха\". А общински съветници от групата на \"Патриоти за София - ВМРО и АТАКА\" попитаха местната власт защо се харчат общински средства за този \"парад на лудостта\". От своя страна столичният кмет Йорданка Фандъкова обеща 11-то издание на прайда да премине мирно и безпроблемно, и поощри действията по преодоляване на агресията в обществото. , коментира в студиото на   продуцентът Джийсън Брад Люис. Общинският съветник от ВМРО и председател на групата в СОС \"Патриоти за София“ Карлос Контрера реагира остро на официалната подкрепа от Столична община за тазгодишния \"София прайд\". , отсече Контрера. София Прайд 2018 ще се проведе на 9 юни пред Паметника на съветската армия. Гей парадът тази година ще започне от 16.00 часа, когато ще стартира и музикална програма на прайда. За първи път множество организации и бизнеси ще се включат със свои тематични щандове на място. В своя декларация до СО, групата \"Патриоти за София - ВМРО и АТАКА\" в Столичния общински съвет, попитаха кой позволява политически лупинг на СО. Повод за тях стана \"изненадващата подкрепа за гей маратона, който се проведе на 19 май и последващите го тематични хепънинги, и София прайд\", обясняват те. Патриоти за София се интересуват и \"кому е нужен този парад на лудостта и защо общинарите се поддадоха на гей лобито\", настояват и за незабавното публично оттегляне на подкрепата на общината. Пред   Карлос Контрера попита защо джендър-идеологията се допуска през парадния вход на Столичната община. Според него именно тя и опитите да бъде внедрена в образователната и правната система на страната, консолидира цялото общество.", "date": "2018.05.21", "title": "Патриоти и хомосексуалисти на нож! Има ли политически искания \"София прайд\"?"}
{"url": "https://www.bgonair.bg/sutreshen-blok/2018-05-21/videonablyudenie-kvestori-moduli-stres-tova-sa-maturi-2018-g", "text": "\r\n Точно в 8 часа сутринта днес започва задължителният изпит за завършващите 12 клас по Български език и литература, а втората матура по избираем предмет е след два дни. И този път са предприети сериозни мерки от страна на МОН срещу опитите за преписване. Зрелостниците трябва задължително да носят черен химикал, лична карта и служебна бележка, за да бъдат допуснати до мястото си, където в 3 астрономически часа трябва да попълнят 3 модула. Тази година зрелостниците са над 55 хил., а близо 10 хил. са квесторите, които ще следят за спазването на правилата. Родителите също имат право да гледат дали някой от учениците се опитва да преписва, като това може да стане от учителската стая на школото. \"Във всяка една стая има камери за видеонаблюдение. Те предават жива връзка. Квесторите ще са основните лица, които ще следят за спазването на правилата\", категоричен е директорът на столичното 51 СУ \"Елисавета Багряна\" Асен Александров пред  . По думите му учениците ще могат да ходят до тоалетна между самите модули на матурата. \"Ние ще получим в 8 часа темата и вариантите на изпита и ще започнем да ги разпечатваме\", подчерта Александров. Модулите са 3 - първият е тестова част, вторият е въпроси с отворени отговори, а третият е писане на есе или интерпретативно съчинение. Според психолога Елизабет Шуманова обстановката се пренатяга излишно - както от МОН и учителите, така и от самите родители. \"Стресът за децата е огромен. Не мисля, че резултатите от един такъв изпит ще покажат истинските знания на зрелостниците. Трябва да има междинни изпити по време на самия учебен процес, а не всичко да зависи от една матура. Всички тези мерки за сигурност стресират децата\", уточни психологът в \" \". \r\n  ", "date": "2018.05.21", "title": "Видеонаблюдение, квестори, модули, стрес... това са Матури 2018 г."}
{"url": "https://www.bgonair.bg/bulgaria/2018-05-21/55-hil-dvanaysetoklasnitsi-se-yavyavat-na-matura-dnes", "text": "\r\n Днес е матурата по български език и литература за 12 клас и Националното външно оценяване по български език, което е и вход за гимназиите след 7 клас.  Малко след 5 часа тази сутрин изтеглиха изпитния вариант за дванадесетокласниците. Той беше изтеглен от над 11 милиона възможности.  Темата за писане е номер 24, но какво се крие зад това число, учениците ще разберат в 8 часа, когато започва и изпитът. Над 55 000 дванайсетокласници ще покажат знанията си днес.", "date": "2018.05.21", "title": "55 хил. дванайсетокласници се явяват на матура днес"}
{"url": "https://www.bgonair.bg/notifikatsii/2018-05-21/sled-40-probi-i-1000-analiza-vodata-v-sofiya-e-otlichna", "text": "\r\n От \"Софийска вода\" опровергават слуховете, че качеството на водата е компрометирано. Тези фалшиви новини плъзнаха в информационното пространство, както и в някои официални политически профили във Facebook.  Питейната вода, доставена на потребителите на територията на Столичната община, е с гарантирано качество и отлични характеристики, категорични са от дружеството.  \"Питейната вода в столицата категорично отговаря на нормативните изисквания. Резултатите са качени на интернет страницата ни. Поради слуховете, ние извънредно взехме над 40 проби и направихме над 1000 анализа. Проблем с качеството на водата няма! Ние взимаме проби от язовирите, входа в системата и изхода ѝ. Взимаме и от водопроводната мрежа. Водата е следена от язовира до чешмата\", подчерта Любомир Филипов от \"Софийска вода\".  Пред репортера на Bulgaria ON AIR Михаела Карабельова той допълни, че водата се тества ежедневно.  \"Бяхме сигурни, че всичко е наред. Дори и да има най-бегло съмнение в качеството на водата, хората могат да ни сигнализират\", допълни Филипов за \"България сутрин\".   ", "date": "2018.05.21", "title": "След 40 проби и 1000 анализа – водата в София е отлична!"}
{"url": "https://www.bgonair.bg/sutreshen-blok/2018-05-21/abiturientskite-balove-otnovo-shte-badat-pridruzheni-ot-dazhd", "text": "\r\n Днес ще има превалявания в голяма част от страната. Най-значителни ще бъдат в Разград и Шумен, както и районите на Пирин, Рила и Витоша. Температурите са между 21-26 градуса. В Източна България шансовете за дъжд са ниски.  Това прогнозира климатологът на Bulgaria ON AIR Симеон Матев. Вторник и сряда валежите са слабо вероятни. От четвъртък натам се очакват класическите за абитуриентските балове валежи. Днес условия за градушки има в планините.  Симеон Матев уточни в \"България сутрин\", че утре слънчевите часове ще бъдат значително повече от днес. ", "date": "2018.05.21", "title": "Абитуриентските балове отново ще бъдат придружени от дъжд"}
{"url": "https://www.bgonair.bg/sutreshen-blok/2018-05-21/novi-vaprositelni-sled-finalniya-doklad-za-izdirvaneto-na-boyan-petrov", "text": "\r\n Финалният доклад с хронология на спасителната операция за Боян Петров, излезе от индийската организация за планинарство и алпинизъм Dream Wanderlust. Тя следеше отблизо издирването на българския алпинист, устремил се към хималайския връх Шиша Пангма в Тибет. Операцията приключи безуспешно на 16 май, 13 дни след преустановената връзка на Боян Петров със съпругата му и останалите в експедицията. Вместо да изпълни заглавието, под което е качен в интернет: \"Окончателният доклад слага край на всички спекулации около издирването на Боян Петров\", той повдигна нови въпросителни около съдбата на големия българин. \"За мен съществува само един въпрос и той е \"защо?\". На него обаче би могъл да отговори единствено Боян\", каза в студиото на   алпинистът Дойчин Василев. Той сподели, че според него инцидентът, на който българинът стана жертва, се е случил между последния лагер и върха на Шиша Пангма. \"Боян Петров е достатъчно опитен алпинист, за да се справи в планината. За да не се върне значи е бил обездвижен, това го е възпрепятствало\", посочи Дойчин. Пред   той допълни още, че мястото между централния и главния връх на Шиша Пангма е много опасно за сам човек заради снежните навявания. По думите му няма проблем то да бъде преминато успешно, когато в експедицията обаче има няколко човека. \"Инцидентът с Боян е нелепа случайност. Нека поставим ударение на доброто, което той остави след себе си със своя устрем, стил на изкачване, мислене и неуморимост. По-добър пример за младите поколения не бих могъл да посоча\", подчерта гостът в студиото на Лора Инджова и Златимир Йочев. Постът с доклада на страницата на Dream Wanderlust във Фейсбук събра десетки коментари. Много от потребителите отбелязват като подозрителен фактът, че палатката на Боян Петров е открита първо в Лагер 3, а седмица по-късно и в разположения на по-ниска надморска височина Лагер 2. Според някои тя може да е била отнесена от вятъра, но други спекулират с хипотезата, че българинът може да е станал жертва на престъпление. В отговор от Dream Wanderlust посочват, че за да се изясни \"мистерията с палатката\" ще бъдат потърсени за обяснение участниците в спасителния екип. Напомняйки, че украинският алпинист не е дал информация за надморската височина, на която е намерил палатката, от организацията коментират: \"Имаме усещането, че и двата екипа (този на украинеца и спасителния) визират едно и също място. Спасителите ни увериха два пъти, че са я намерили при Лагер 2. Ще се опитаме да интервюираме и украинския тим\".", "date": "2018.05.21", "title": "Нови въпросителни след финалния доклад за издирването на Боян Петров"}
{"url": "https://www.bgonair.bg/sutreshen-blok/2018-05-21/vuychoto-na-georgi-yoan-matev-e-psihopat-i-tryabva-da-lezhi-v-zatvora", "text": "\r\n Марсел Матев отказа да свидетелства срещу брат си Йоан - обвинен в убийството на 15-годишния Георги Игнатов в Борисовата градина. Процесът продължава с разпити на другите свидетели и разглеждане на доказателствата. Спрямо българския закон, когато може да навредиш на свой близък роднина, имаш право да не говориш срещу него. По тази линия Марсел отказа да свидетелства срещу брат си. Именно на неговите показания се крепи основната теза на прокуратурата. Така се стигна и до разкриването на жестокото убийство от 02.06.2015 г. в Борисовата градина. Според вуйчото на Георги Игнатов - Илиян Георгиев, има много други ключови свидетели и достатъчно доказателства, който сочат, че Йоан Матев в извършителят на престъплението. \"Аз съм сигурен, че Йоан Матев е убиецът и трябва да бъде осъден. Той е един психопат - самото му поведение пред медиите е доказателство, че той не изпитва угризения за извършеното\", смята Георгиев. По думите му Матев \"е имал силна нужда в този ден да убие\". \"Крил се е, защото е мисли, че ще му се размине. Въпреки това аз вярвам в българската правосъдна система и съм оптимист. Искам институциите да си свършат работата и виновните да влязат в затвора. Ние искаме справедливост, не търсим мъст\", отбеляза вуйчото на Георги пред  .", "date": "2018.05.21", "title": "Вуйчото на Георги: Йоан Матев е психопат и трябва да лежи в затвора!"}
{"url": "https://www.bgonair.bg/sutreshen-blok/2018-05-21/slavi-trifonov-e-po-populyaren-ot-prezidenta-vav-facebook-e-i", "text": "\r\n Само за 10 месеца Слави Трифонов задмина президента Румен Радев по фенове в социалната мрежа на Facebook. Какво място му отрежда това виртуално влияние в реалната политическа сцена? Шоуменът има 150 000 \"последователи\", а президентът 100 000.  \"Не е странно, тъй като Слави е популярен. Той се превърна в гласа на истината, колкото и да не ни харесва. Слави е обречен на успех, ако реши да влезе в политиката. Въпросът е колко е последователен. Вероятно ще станем свидетели на края на \"професионалните\" политици. Идва тоталният край на неолиберализма. Слави може да олицетвори нормалността, но трябва да реши как ще се самоопредели\", подчерта PR експертът Соня Момчилова в \"България сутрин\".  Според социолога Кольо Колев изпреварването във Facebook не е от особена важност от политическа гледна точка.  \"Средната възраст на феновете при Слави е около 40 години, а при Радев е около 50 години. Но въпросът е кой колко ще събере на изборите. Слави не бърза, защото няма смисъл, няма нужда. Действията на Трифонов са протест срещу цялата власт. Партията на Слави може да се превърне в алтернатива на ГЕРБ. Търсенето на алтернатива е основата на бъдещите политически разигравания\", посочи Колев пред Bulgaria ON AIR.", "date": "2018.05.21", "title": "Слави Трифонов е по-популярен от президента във Facebook! Е, и?"}
