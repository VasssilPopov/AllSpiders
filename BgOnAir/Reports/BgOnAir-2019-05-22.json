{"url": "https://www.bgonair.bg/world/2019-05-22/holandski-ministar-na-pravosadieto-podade-ostavka-zaradi-neregistrirane-na-prestapleniya", "text": "Холандски министър с оставка заради нерегистрирани престъпления от кандидати за убежище. Държавният министър за правосъдието и здравеопазването Марк Харберс напусна поста си след остри критики за омаловажени статистики и пропуснати данни в доклад за престъпността.  Според документа, предоставен на парламента, леки нарушения като кражби се описват съвсем конкретно, докато тежки престъпления като сексуални посегателства и убийства се отнасят в категория \"други\". Много депутати повдигнаха въпроса дали пропуските в статистиките са неволна грешка или целенасочено решение. А самият Харберс заяви, че поема политическата отговорност за грешната преценка.   \r\n ", "date": "2019.05.22", "title": "Холандски министър подаде оставка заради нарушения"}
{"url": "https://www.bgonair.bg/world/2019-05-22/belgiya-kmetat-na-antverpen-naredil-na-politsiyata-da-zalavya-predimno-chuzhdentsi", "text": "Политически скандал в Белгия. Местни медии разпространиха аудиозапис, който уличава председателя на най-голямата партия в страната и кмет на Антверпен - Барт де Вевер, в дискриминационна политика. Той е наредил полицията да задържа с предимство чужденци, които подлежат на принудително връщане в държавите им, по произход. Записът е направен през 2016 година. Скандалът се развихри само 4 дни преди изборите за федерални и европейски депутати, както и за местна власт. А тази сутрин Де Вевер потвърди съдържанието на записа. И допълни, че се гордее с постигнатия рекорд на прогонени 6250 чуждестранни престъпници. Харесайте и страницата ни във Facebook ", "date": "2019.05.22", "title": "Белгия: Кметът на Антверпен наредил на полицията да залавя предимно чужденци"}
{"url": "https://www.bgonair.bg/world/2019-05-22/nov-udar-za-haynts-kristian-shtrahe-brakat-mu-e-pred-razpad", "text": "Нов удар за доскорошния вицеканцлер и лидер на партията на свободата на Австрия Хайнц-Кристиан Щрахе. Според германското издание \"Меркур\" бракът му е пред разпад. След разразилия се скандал с изтеклите видеозаписи, уличаващи го в заговор за търговия с влияние, съпругата на Щрахе се изнесла от дома им с детето. Според нея съпругът ѝ трябва да си понесе последствията. Скандалът доведе до разпадане на управляващата коалиция. Всички министри от крайнодясната ''Партия на свободата'' подадоха оставки. Това стана в знак на протест срещу канцлера Себастиан Курц, който уволни вътрешния министър от тяхната формация \"Херберт Кикл\".  ", "date": "2019.05.22", "title": "Нов удар за Хайнц-Кристиан Щрахе - бракът му е пред разпад"}
{"url": "https://www.bgonair.bg/world/2019-05-22/sasht-s-ultimatum-kam-turtsiya-do-dve-sedmitsi-da-vzeme-reshenie-za-f-35", "text": "САЩ с ултиматум към Турция - до две седмици да вземе окончателно решение по въпроса за закупуването на американски изтребители. Става въпрос за бомбардировачите F-35 вместо руските противовъздушни ракетни системи ЕС-400. В противен случай Вашингтон заплашва Анкара с най-негативните последици. Ултиматумът от Белия дом идва на фона на визитата в Турция на председателя на горната камара на руския парламент - Валентина Матвиенко.  ", "date": "2019.05.22", "title": "САЩ с ултиматум към Турция - до две седмици да вземе решение за F-35"}
{"url": "https://www.bgonair.bg/world/2019-05-22/novoto-avstriysko-pravitelstvo-polozhi-kletva", "text": "\r\n Новото австрийско правителство положи клетва. Кабинетът ще поеме управлението само временно – до извънредните парламентарни избори, които са насрочени за септември. До политическата криза се стигна след разразилия се корупционен скандал, заради който управляващата коалиция се разпадна.  Германски медии публикуваха видеоклип, в който австрийският вицеканцлер и лидер на крайнодясната \"Партия на свободата\" - Хайнц-Кристиан Щрахе, обсъжда покупка на медийни активи с цел повлияване на изборите в Австрия. Малко по-късно всички министри от крайнодясната ''Партия на свободата'' бяха отстранени. Харесайте страницата ни във Facebook ", "date": "2019.05.22", "title": "Новото австрийско правителство положи клетва"}
{"url": "https://www.bgonair.bg/world/2019-05-22/obilni-valezhi-i-navodneniya-v-yuzhna-germaniya-edin-chovek-e-zaginal", "text": "Обилни валежи причиниха наводнения в Южна Германия. Един човек е загинал, след като загубил контрол над колата си в Бавария. Бурята е нанесла щети в редица градове. Наложилa се е и евакуацията на болница. Обилните валежи също така са засегнали Западна Австрия и Източна Швейцария. Лошо време имаше и в Полша, където мощно торнадо разруши 120 сгради и прекъсна електропроводи, а един човек беше ранен. Междувременно не спират и обилните валежи. В пет региона в страната е обявена опасност от наводнения. Харесайте и страницата ни във Facebook ", "date": "2019.05.22", "title": "Обилни валежи и наводнения в Южна Германия - един човек е загинал"}
{"url": "https://www.bgonair.bg/world/2019-05-22/evropol-arestuva-22-dushi-ot-grupa-za-kontrabanda-na-droga", "text": "Европол организира мащабна операция срещу група за контрабанда на наркотици. Арестувани са 22-ма души.  Ръководителят на организираната престъпна група е 48-годишен латвиец, който е задържан в Испания. Другите заподозрени са арестувани от полицията в Полша, Литва, Испания и Великобритания.  При операцията са претърсени най-малко 40 жилища. Иззети са 8 милиона евро в брой, диаманти, злато, бижута, луксозни автомобили. Според Европол това е най-голямата операция по рода си. Тя носи името \"Ледоразбивач\".   ", "date": "2019.05.22", "title": "Европол арестува 22-ма души от група за контрабанда на дрога"}
{"url": "https://www.bgonair.bg/denqt-on-air/2019-05-22/evropa-shte-e-osnoven-gubesht-ot-tarsovskata-voyna-mezhddu-sasht-i-kitay", "text": "\r\n \"На прага сме на нова заплашителна рецесия, която би засегнала целия свят\", каза в предаването \"Денят ON AIR\" международният анализатор проф. Захари Захариев.  По думите му един от основните губещи от търговската война между САЩ и Китай ще бъде Европа. \"Тя е много свързана с китайската икономика, успоредно с това 60% от финансовия ресурс на Европа е американски. Тръмп се заиграва с американската мечта, има много хора, които вярват, че това, което прави е правилно\", подчерта той. От думите му стана ясно още, че в Китай има 900 американски фирми, а 40% от тях вече са заявили, че се изтеглят от тамошния пазар.  \r\n  \r\nСпоред анализатора ставащото по отношение на Huawei е грешен ход, тъй като компанията е символ на китайската технологична мощ, която е изместила гиганти като Samsung.   \"Удряйки по Huawei, те удрят по десетки интернационални компании\", посочи професорът.  \"Големият проблем е въпросът с американските ценни книжа, възлизащи на 1 трилион и 115 милиарда долара\", коментира Захариев. По думите му войната остава съсредоточена в търговските отношения между двете страни, а факторът предвидимост изчезва все повече.  \"Тръмп води глобален покер в момента. Може да очакваме изненади от срещата между Путин и Тръмп на Г-20\", каза в заключение експертът. Харесайте страницата ни във Facebook ", "date": "2019.05.22", "title": "Европа ще е основен губещ от търговската война между САЩ и Китай"}
{"url": "https://www.bgonair.bg/reportazhi/2019-05-22/masovi-protesti-v-sasht-zaradi-strogite-zakoni-ogranichavashti-abortite", "text": "\r\n Масови протести в САЩ заради строгите закони, ограничаващи абортите, които бяха приети в няколко щата. Хиляди активисти в различни градове изразиха недоволството си от новите ограничения. В демонострациите се включиха и жени, чиято съдба е била дълбоко белязана от подобни закони още през 60-те години.  Недоволството се надигна само седмица след като щатът Алабама прие най-репресивния закон за абортите в САЩ. Текстът забранява прекъсването на бременността дори в случаи на изнасилване и кръвосмешение.  А за единствено изключение се посочва бременност, застрашаваща живота на родилката. Наказанието за тези, извършили или помогнали за аборта, може да достигне доживотен затвор.  Нови ограничения за абортите бяха приети в общо 8 щата. Законите са и най-строгите, приемани в САЩ от десетилетия. А противниците им са категорични, че ще ги оспорват пред Върховния съд.  ", "date": "2019.05.22", "title": "Масови протести в САЩ заради строгите закони, ограничаващи абортите"}
{"url": "https://www.bgonair.bg/bulgaria/2019-05-22/praznichno-bdzh-puska-oshte-8000-dopalnitelni-mesta", "text": "БДЖ ще осигури над 8000 допълнителни места във влаковете за почивните дни по повод Деня на българската просвета и култура и на славянската писменост, съобщиха от националния железопътен превозвач. За целта ще бъдат увеличени с допълнителни вагони съставите на някои влакове, които пътуват по основните направления в страната. От БДЖ напомнят на своите клиенти, че при закупуване на билети за отиване и връщане, могат да ползват от 10 до 30 на сто намаление от редовната цена на билета в зависимост от различните търговски оферти на дружеството. Клиентите на националния железопътен превозвач могат да получат подробна информация за свободните места във влаковете през почивните дни от служителите на гишетата \"Информация\" и билетните каси в железопътните гари и бюра в страната или на националния информационен телефон 0700 10 200. Харесайте и страницата ни във Facebook ", "date": "2019.05.22", "title": "Празнично: БДЖ пуска още 8000 допълнителни места"}
{"url": "https://www.bgonair.bg/world/2019-05-22/moshtnno-tornado-udari-polsha", "text": "Мощно торнадо удари Полша. Стихията премина до град Люблин и разруши 120 сгради. Един човек е ранен.  Силният вятър също така е изкоренил дървета. Прекъснати са и електропроводи. Десетки къщи са без покриви. Според местни жители торнадото е продължило само няколко секунди. Над 100 военнослужещи са изпратени да подпомагат хората.  ", "date": "2019.05.22", "title": "Мощно торнадо удари Полша"}
{"url": "https://www.bgonair.bg/world/2019-05-22/avariya-blokira-nad-1000-dushi-v-metroto-v-moskva", "text": "Авария блокира над 1000 души в метрото в Москва. Причината е спиране на тока, което е продължило над 2 часа.  Пътниците в три метровлака са евакуирани. Няма пострадали. Властите разследват инцидента.    ", "date": "2019.05.22", "title": "Авария блокира над 1000 души в метрото в Москва"}
{"url": "https://www.bgonair.bg/economy/2019-05-22/harchim-nay-mnogo-za-hrana-u-nas-v-chuzhbina-za-transport", "text": "Храната се оказва най-голямото перо в структурата на разходите у нас. За насъщния харчим 33.7%, докато  при пътуванията на българите в чужбина най-големи са разходите за транспорт - 35.1%, сочат данни на НСИ. Националната статистика посочва също, че през първото тримесечие на 2019 г. 929 хил. българи са пътували. Повечето от тях - 78.4%, са пътували само в страната, 17.7% - само в чужбина, а 3.9% са пътували както в страната, така и в чужбина. В сравнение със същото тримесечие на 2018 г. общият брой на пътувалите българи над 15 години се понижава със 7.3%. През първото тримесечие на 2019 г. най-много са пътували българите на възраст 25 - 44 години -  45% от всички пътували. Във всички възрастови групи преобладава относителният дял на пътуванията в страната, като най-висок е този дял при лицата на възраст 25 - 44 години – 80.3%. България се нарежда в топ 3 на страните от ЕС по покупки, а трите сфери в които приоритетно харчим най-много са за екскурзии, домакински електроуреди и ремонт на жилището. 67% от българите са отговорили, че през 2019 г. планират да харчат повече за свободното си време и пътувания.  Средното ниво за Европейския съюз за този показател е 60 на 100. 60% от участниците в проучването заявяват, че искат да си купят нов битов уред, а над половината искат да обновят жилищата си още тази година. Най-много за пътувания, харчат норвежците, а най-малко - французите и унгарците. Харесайте страницата ни във Facebook \r\n ", "date": "2019.05.22", "title": "Харчим най-много за храна у нас, в чужбина - за транспорт"}
{"url": "https://www.bgonair.bg/economy/2019-05-22/30-palnometrazhni-filma-i-6-seriala-sa-proizvedeni-u-nas-prez-2018-g", "text": "30 пълнометражни филма и шест сериала с общо 331 епизода са били произведени в България през 2018 г., сочат данни на Националния статистически институт. Пълнометражните филми са били с пет повече спрямо предходната година. От тях 29 са били предназначени за излъчване в кината, а един - за телевизията. Миналата година са били произведени общо 77 пълнометражни, късометражни и среднометражни филма, като 46 от тях са били предназначени за излъчване в кината, а 30 – за телевизията.  Късометражните и среднометражните филми са били 47, от които 13 игрални, 28 документални и образователни и 6 анимационни, като броят им намалява с 34 спрямо 2017 г. Миналата година кинозрителите у нас са намалели с 11,3%, а прожекциите също отбелязват спад с 2,1% в сравнение с предходната година. Над половината от прожектираните 8575 филма са били американски, следвани от европейските и българските, както и 676 от други страни. В страната през 2018 г. са функционирали 69 кина, а киноекраните в тях са били 226, като броят им остава непроменен спрямо 2017 г. Мултиплексите са само 11, но въпреки това в тях са осъществени 61,6% от всички прожекции и 68,1% от посещенията. Най-много кина има в Югозападна България – 22 със 173 хил. прожекции, посетени от 2,7 млн. зрители. В София функционират 16 кина със 101 екрана, в които са прожектирани 2722 филма. Снимка: Pixabay Харесайте страницата ни във Facebook", "date": "2019.05.22", "title": "30 пълнометражни филма и 6 сериала са произведени у нас през 2018 г."}
{"url": "https://www.bgonair.bg/sutreshen-blok/2019-05-22/ne-tryabva-da-tovarim-evroizborite-sas-svrahochakvaniya-smyata-valentin-vatsev", "text": "\r\n Българските гласоподаватели не трябва да товарят предстоящите евроизбори със свръхочаквания. Това заяви в \" \" геополитическият анализатор Валентин Вацев. Според него вотът в неделя няма никакво политическо значение, а по-скоро идеологическо. Вацев допълни, че дори и след изборите хората, които управляват ядрото на Европейския парламент, ще останат същите. Той разкри, че очаква на политическата сцена да излязат леви и десни популисти, които ще променят идеологическата картина в Съюза.   \"Не трябва да товарим предстоящите евроизбори с някакви свръхочаквания. Световните социологически агенции и водещите политически анализатори знаят, че тези избори няма да променят активното политическо статукво. Левите и десните либерали, които контролират ядрото на Европейския парламент, ще останат същите. Тези избори имат огромно идеологическо и социологическо значение. Те ще разрушат статуквото и вече Обединена Европа ще значи нещо друго. В сферата на властта ще се появят леви и десни популисти. Така ще се промени идеологическата картина. В следващите 6 месеца евролибералите ще се отбраняват срещу националистите\", каза Вацев. Анализаторът заяви, че тези избори ще покажат и нагласата на електората за участие в местния вот в края на годината. Според него българското общество вече започва да \"оздравява\" и все по-често участва активно в политическия живот у нас.  \"ГЕРБ трябва да покаже блестяща победа на тези избори и поради тази причина Борисов пое кормилото с двете ръце, за да демонстрира, че един Цветанов повече или по-малко няма значение. Той трябваше да си върне контрола над партията. Същото се случи и в БСП. Корнелия Нинова искаше да покаже, че партията може и без Станишев. Българският политически елит разрешава пред обществото своите кухненски проблеми. Тези избори показват, че обществото започва да оздравява и българинът все по-трудно се лъже и все по-силно се дразни, когато го лъжат. Изборите преразпределят власт и легитимират власт. Тези избори няма да го направят. Те са важни само от гледна точка на идеологията. Показват нагласата за участие в следващия вот\", коментира Вацев пред  .  ", "date": "2019.05.22", "title": "Анализатор: Евроизборите ще разрушат статуквото, Обединена Европа ще значи друго"}
{"url": "https://www.bgonair.bg/sutreshen-blok/2019-05-22/sanktsiite-kam-huawei-sa-chast-ot-targovskata-voyna-i-sa-ochakvani-smyatat-spetsialisti", "text": "\r\n Милиони потребители ще бъдат засегнати от санкциите на американското правителство и технологичния гигант Google върху китайския производител на мобилни устройства Huawei. В България това е едно от най-масовите устройства и собствениците им с основание са притеснени.  Какви ще са последствията от мегарешението? Темата коментираха експертът по киберсигурност Борислав Сестримски и главният редактор на  и водещ на предаване за високи технологии по   Бойчо Попов. \"Големите компании имат стратегии за години напред. Huawei са в положение, в което започват ясно да доминират на пазара за комуникациите и идва нова ера там, свързана с 5G мрежите и сега е моментът, ако някой има претенции, да ги предяви\", посочи  пред Bulgaria ON AIR Сестримски.  По думите на Попов това решение е част от търговската война и е очаквано. А според експерта по киберсигурност е изключително трудно да се подменят ключови инфраструктури.  \"Самият факт, че Съединените щати дадоха този гратисен период, показва, че и американските компании не са готови, защото това би могло да лиши стотици хиляди американци от услугите\", смята главният редактор на Investor.bg. Сестримски пък поясни, че има сайтове, които информират докога ще може да се използва определена операционна система, за да са наясно потребителите. \"Смята се, че ще бъде огромен пазарният дял на Huawei по отношение на 5G\", посочи Бойчо Попов. Гостите в студиото на \"България сутрин\" разясниха, че 5G мрежата ще позволява по-бърз трансфер на информация за по-кратко време и до 2022 г. би трябвало да има такава и в България.", "date": "2019.05.22", "title": "Санкциите към Huawei - очаквани и част от търговската война между САЩ и Китай"}
{"url": "https://www.bgonair.bg/economy/2019-05-22/nad-20-hil-dushi-sa-vzeli-studentski-krediti-prez-poslednite-osem-godini", "text": "За осем години - в периода от 2010 г. до 2018 г.,  20 499 студенти и докторанти са взели заеми на стойност близо 137 млн. лева. Отпуснатите кредити за заплащане на такси за обучение са 20129, а за издръжка – 320. Докторантите, сключили договор за кредит по този закон са 87. Общо 555 студенти, граждани на европейски държави и Европейското икономическо пространство, са сключили договори за кредит през периода от 2010 г. до 2018 г. Броят на чуждестранните кредитополучатели представлява 2,71% от общия брой отпуснати кредити по Закона за кредитиране на студенти и докторанти. По-рано днес Министерският съвет утвърди до 50 млн. лева гаранциите по Закона за кредитиране на студенти и докторанти. Размерът на планираната държавна гаранция е такъв и през последните две години, съобщи правителственият пресцентър. Заемите се отпускат на български граждани, граждани на страните от Европейския съюз, Европейското икономическо пространство и Конфедерация Швейцария и са само за обучение във висши училища в България. Наблюдава се увеличаване на средния размер на кредитите по този закон, което е резултат от няколко фактора –  увеличеният размер на издръжката за обучение за един студент/докторант и съответно по-високият размер на таксите за обучение. За повишаването на кредитите са повлияли измененията в Закона за висшето образование, с които се дава право на висшите училища при определени условия да извършват обучение срещу заплащане в образователно-квалификационна степен „бакалавър“ и „магистър“. От Министерския съвет информират, че през миналата година средният размер на кредита е 9584 лв.  припомня, че максималният размер на новите държавни гаранции се одобрява всяка година от Министерския съвет по предложение на министъра на образованието и науката, съгласувано с министъра на финансите и се включва в Закона за държавния бюджет на България за съответната година.  ", "date": "2019.05.22", "title": "Над 20 хил. души са взели студентски кредити през последните осем години"}
{"url": "https://www.bgonair.bg/economy/2019-05-22/boyko-borisov-i-aleksis-tsipras-otkriha-stroezha-na-gazovata-vrazka-balgariya-gartsiya", "text": "\r\n Министър-председателят Бойко Борисов и гръцкият му колега Алексис Ципрас поставиха началото на изграждането на междусистемната газова връзка между България и Гърция.  Тръбата ще минава близо до граничния пункт \"Маказа\". Очаква се реалното строителство на газопровода да започне през юни и да завърши през 2020 година, когато България планира да започне преноса на първите количества синьо гориво. Газопроводът между Гърция и България ще е с дължина 182 км, като той ще свързва националните газопреносни системи на двете страни. Връзката ще е между градовете Комотини и Стара Загора.  Изграждането на газопровода е на обща стойност 220 млн. евро, а капацитетът му ще е между 3 до 5 млрд. кубически метра на година.  Проектът е приоритетен за Европейския съюз и дава възможност за разнообразяване на доставките на газ не само за страната ни, но и за региона на Югоизточна Европа. Министър-председателят Бойко Борисов и гръцкият премиер Алексис Ципрас провеждат среща на четири очи, след което ще направят първата копка на строежа. Харесайте страницата ни във Facebook ", "date": "2019.05.22", "title": "Борисов и Ципрас откриха строежа на газовата връзка България-Гърция"}
{"url": "https://www.bgonair.bg/economy/2019-05-22/proizvoditeli-na-obuvki-skochiha-na-tramp-zaradi-targovskata-voyna-s-kitay", "text": "Производители на обувки призоваха американския президент Доналд Тръмп да прекрати търговската война с Китай. В писмо, подписано от 173 компании, предупреждават за катастрофални последици за потребителите.  Според производителите наложените 25% ще засегнат най-вече работниците. Съединените щати увеличиха облагането на вносни стоки от Китай на стойност 200 млрд. долара.  Пекин заяви, че ще отвърне на удара и обяви увеличаване на митата за американски стоки на стойност 60 млрд. от 1 юни. Харесайте страницата ни във Facebook ", "date": "2019.05.22", "title": "Производители на обувки срещу Тръмп заради търговската война с Китай"}
{"url": "https://www.bgonair.bg/bulgaria/2019-05-22/mladezh-se-hvarli-s-kolata-si-v-kraypatna-niva", "text": "19-годишен младеж е пострадал при катастрофа в района на село Кочмар, съобщиха от МВР – Добрич. Сигналът за инцидента е постъпил малко преди 08:00 часа на 21 май. Поради несъобразена скорост, водачът на лекия автомобил е изгубил контрол над колата, вследствие на което тя се преобръща в крайпътната нива. 19-годишният шофьор е настанен в болницата в Добрич със сътресение на мозъка, но без опасност за живота. Харесайте и страницата ни във Facebook ", "date": "2019.05.22", "title": "Младеж се хвърли с колата си в крайпътна нива"}
{"url": "https://www.bgonair.bg/bulgaria/2019-05-22/blokiraha-pat-zaradi-bezvodieto-vav-velingrad", "text": "\r\n С призива \"Искаме вода\" жители на Велинград блокираха движението по пътя за курорта. Хората настояват за незабавни мерки за справяне с честите аварии, които са причина за безводие. Хроничната липса на вода накара жителите на квартал „Каменица“ да излязат на протест и да блокират пътя за града.  Според кмета на града Костадин Коев причината за поредната авария е прекъснат водопровод, построен още през 1960 година. В средата на следващия месец кметът очаква да бъде пуснат в експлоатация нов водоем, който да осигури вода за квартала. Заради остарялата инфраструктура обаче това едва ли ще сложи край на авариите. Харесайте страницата ни във Facebook", "date": "2019.05.22", "title": "Блокираха път заради безводието във Велинград"}
{"url": "https://www.bgonair.bg/reportazhi/2019-05-22/za-vtori-pat-praskat-sreshtu-karlezhi-v-yuzhniya-park-v-sofiya", "text": "\r\n След обилните валежи от последните седмици за втори път пръскат срещу кърлежи в столичния Южен парк. Традиционно обработването на паркове и градинки срещу кърлежи се извършва два пъти в годината – през месец април и през месец септември. Специалистите съветват хората да избягват неокосени тревни площи, да носят дълги дрехи и да използват репеленти. Родителите да не позволяват на децата да играят около високи треви и храсти. А вечер след разходка да се проверяваме за кърлежи по тялото и главата. Необходимо условие за обезпаразитяване в парковете и градинките е поне 24 часа да не е валяло.  Дни преди планираното извънредно обработване на тревните площи в парка, лекари извадиха над 50 кърлежа от главата на дете. То е в добро състояние и без усложнения. Детенцето е било на разходка през уикенда. То е посещавало и някакви храстчета, които са в непосредствена близост до тревни площи.  Високата трева и влажното и топло време са идеалният дом за кърлежите. През последните години се установява и удължаване на сезона им, който започва още в края на месец януари.  А случаите на ухапани са все повече.", "date": "2019.05.22", "title": "За втори път пръскат срещу кърлежи в Южния парк в София"}
{"url": "https://www.bgonair.bg/bulgaria/2019-05-22/sled-gradushkata-v-svishtovsko-vse-oshte-ne-e-zapochnalo-opisvaneto-na-shtetite", "text": "Над 70 хиляди декара земеделски земи са унищожени от градушката в свищовско. Щетите по посевите са на стойност стотици хиляди левове. Комисиите, които трябва да ги опишат обаче, все още не могат да тръгнат на оглед. Срокът, в който стопаните трябва да подадат заявления за обезщетения е пет дни. Някои от тях вече са го направили. Държавата ще отпусне 4 млн. лева за помощ на земеделците, чиито ниви са напълно унищожени след пороите в Северна България.  Харесайте и страницата ни във Facebook ", "date": "2019.05.22", "title": "След градушката в Свищовско: Все още не е започнало описването на щетите"}
{"url": "https://www.bgonair.bg/direktno/2019-05-22/plastichnata-operatsiya-vapros-na-dobro-vazpitanie", "text": "\r\n Въпрос на възпитание и на информираност е кога човек да си направи корекция при пластичен хирург, каза ПР специалистът Ива Екимова в предаването  . И допълни, че към това често прибягват хора без критерии за красота. Пластичният хирург д-р Николай Георгиев разказа  пред , че всеки ден се налага да помага на пациенти, които са били за подобна корекция в Турция. Там, по думите му има много хора, които дори нямат специалност по медицина, а извършват такива услуги. Веселин Манолова и Калин Калинов от X-energy crew  разказаха за постиженията на отборите ни по брейкденс на Балканиада в Солун.    ", "date": "2019.05.22", "title": "Пластичната операция - въпрос на добро възпитание"}
{"url": "https://www.bgonair.bg/bulgaria/2019-05-22/prokuraturata-i-mvr-s-udar-sreshtu-zabolekari-iztochvali-zdravnata-kasa", "text": "\r\n Прокуратурата и МВР с удар срещу зъболекари, източвали Здравната каса. Повдигнати са обвинения на петима стоматолози, получили неправомерно над 120 хил. лева. Деца от Ямбол масово са били на стоматологични прегледи в София, установила проверка на Главна диреция \"Национална полиция\".  Амбулаторни листове, регистрирани в системата за отчет пред Здравата каса, доказвали посещенията при петима столични дентални специалисти. И въз основа на тях, на лекарите са изплатени над 120 хил. лв. Непълнолетните лица всъщност не са посещавали кабинетите на стоматолозите, техните родители - също. Амбулаторбните листове, които са изследвани и анализирани, са над 1200. Установено е, че те не са подписвани от родителите в качеството им на законни представители. Както и че съдържанието не е попълвано от стоматолозите.  Документите всъщност са попълвани от служителка на един от зъболекарите. Петимата замесени в схемата не знаели един за друг, поради което не може да се говори за организирана престъпна група.   ", "date": "2019.05.22", "title": "Прокуратурата и МВР с удар срещу зъболекари, източвали Здравната каса"}
{"url": "https://www.bgonair.bg/denqt-on-air/2019-05-22/mashinite-za-vota-ne-dopuskali-nedeystvitelni-glasove", "text": "\r\n \"В деня на изборите няма да има необучени членове на избирателни комисии за това как трябва да протече изборният ден\", каза в предаването Денят ON AIR говорителят на ЦИК Александър Андреев. \"Боравенето с машините за вота не е по-различно от тези, с които се работеше в предходни години. Смятам, че няма да има проблем\", каза още той. В секциите, където има машинно гласуване, в деня на вота член на СИК ще попита съответния гласоподавател дали иска хартиена бюлетина или да упражни вота си машинно. Смарт картите, които ще бъдат ползвани за стартиране на дадена машина, ще са 5 във всяка СИК - 2 за комисията и 3 за избирателите. С една и съща карта не може два пъти последователно да бъде стартирана дадена машина, обясни той. На въпрос дали има ли възможност машинният вот да се манипулира, Андреев посочи: \"Независимо от начина на гласуване, трябва да успокоим обществото и трябва да имаме доверие в изборния процес.\" \"Машините за вота не допускат недействителни гласове. Няма как гласът на даден избирател да бъде отразен неправилно\", категоричен беше Андреев. В студиото на Bulgaria ON AIR той демонстрира и как ще може да се гласува с хартиена бюлетина, като разясни в детайли и информацията, която тя съдържа. И посочи, че българите в чужбина ще гласуват със същата бюлетина. Всеки избирател там може да се легитимира с лична карта, ако е вписан в дадената секция. \"Ако не са вписани, лигитимирайки се, те се дописват, попълват декларация, че не са гласували на друго място и така упражняват правото си на вот\", обясни Андреев.  Харесайте страницата ни във Facebook", "date": "2019.05.22", "title": "Машините за вота не допускали недействителни гласове"}
{"url": "https://www.bgonair.bg/bulgaria/2019-05-22/sled-apartamentgeyt-doverieto-kam-gerb-se-vazvrashta", "text": "Три партии със сигурност ще бъдат представени в следващия парламент, сочат последните изследвания преди евровота.  Според национално представително проучване на Изследователски център \"Тренд\" по поръчка на \"24 часа\", реализирано в периода 11 - 17 май тази година, ГЕРБ се стабилизира и частично възстановява подкрепата си след скандалите с апартаментите на властта.  Преднината на управляващата партия пред БСП обаче остава минимална. А ВМРО остава на ръба на бариерата.  Съвместно проучване на bTV и \"Маркет Линкс\", проведено в периода 11 - 19 май, пък сочи, че разликата между първите две партии - ГЕРБ и БСП е около 2%.  Изборният праг прескача още ДПС, а малко под него остава ВМРО.  ", "date": "2019.05.22", "title": "След \"Апартаментгейт\": Доверието към ГЕРБ се възвръща"}
{"url": "https://www.bgonair.bg/denqt-on-air/2019-05-22/glas-ot-gerb-ot-izborite-nishto-ne-zavisi-zashto-togava-imame-demokratsiya", "text": "\r\n \"Доверието е нещо, което лесно се губи и трудно се печели. От ГЕРБ сме наясно с това. През последните няколко седмици получихме доста уроци. Хубавото е, че успяхме да създадем среда вътре в партията, а и в самата политика, която е нетърпима към определени действия. Дори те да са в рамките на закона\". Това коментира в студиото на депутатът от ГЕРБ Тома Биков.  Броени дни преди евроизборите последнте изследвания показват, че три партии със сигурност ще бъдат представени в следващия парламент. Според проучване на \"Тренд\" пък управляващата партия се стабилизира и  частично възстановява подкрепата си след скандалите с апартаментите на политиците. Преднината на ГЕРБ пред БСП обаче остава минимална. А ВМРО все още е на ръба на бариерата.  \"Има неща, които са напълно законни, но са неприемливи. Затова политиците са длъжни да се лишават от част от гражданските си права, за да запазят доверието на обществото\", подчерта Биков. Пред   той заяви, че най-важно е да се проведат избори, в които да има доверие. Защото ако доверието в тях е ниско, то и в институциите ще бъде на същото ниво. \"За съжаление много дълго време се твърдеше, че от изборите нищо не зависи. Но ако политиците сами убеждаваме в това хората, то на дневен ред изниква въпросът защо изобщо имаме демокрация\", допълни още гостът в студиото на Ганиела Ангелова.      ", "date": "2019.05.22", "title": "Глас от ГЕРБ: От изборите нищо не зависи? Защо тогава имаме демокрация?!"}
{"url": "https://www.bgonair.bg/denqt-on-air/2019-05-22/kandidat-ot-vmro-balgarskite-evrodeputati-shte-rabotyat-spryamo-politicheskite-si-semeystva", "text": "\r\n Няколко дни преди изборите за нов Европейски парламент, догадките за активността на гражданите и призивите за по-висока такава, кандидатът от гражданската квота на ВМРО Кристиян Шкварек заяви в студиото на , че изборите не са услуга към обществото, която то да избере дали да ползва или не. Защото независимо, че човек може да реши, че няма да гласува, избори ще има. По думите му всички европейски избори се отличават с едно у нас, а именно - те биват превземани от местни казуси и политически въпроси, а не се обръща внимание за какво всъщност гласуваме. , посочи Шкварек. Кандидатът за евродепутат каза, че няма как да има пълно единение на всички български представители в Европейския парламент, въпреки че похвали станалото при гласуването на пакета \"Мобилност\". , добави още Кристиян Шкварек пред  Кандидатът за евродепутат коментира още, че според него в Европа трябва да има суверенни нации, защото обществата на континента са много различни, а федерализацията на Европейския съюз би довела до неговото разрушаване. Харесайте и страницата ни във Facebook ", "date": "2019.05.22", "title": "Кандидат от ВМРО: Българските евродепутати ще работят спрямо политическите си семейства"}
