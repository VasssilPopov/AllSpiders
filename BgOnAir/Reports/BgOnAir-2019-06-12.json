{"url": "https://www.bgonair.bg/world/2019-06-12/tsentralna-evropa-beshe-vrahletyana-ot-moshtna-gradushka", "text": "Градушка с големината на яйце удари Централна Европа. Най-сериозно засегнати са Полша, Словения и Хърватия. Н анесени са големи щети. Унищожени са посеви, нанесени са големи щети на автомобили. Преди ден силна буря, придружена с градушка удари и германската област Бавария. А във Великобритания семейство лебеди потърси подслон от дъжда. Майка с малките си е обикаляла няколко къщи и е чукала с човка на вратите, за да намери подслон. Никой обаче не е чул зова и семейството лебеди се подслонило под навес на една от къщите. Харесайте и страницата ни във Facebook ", "date": "2019.06.12", "title": "Централна Европа беше връхлетяна от мощна градушка"}
{"url": "https://www.bgonair.bg/world/2019-06-12/vokalistat-na-rammstein-schupi-chelyustta-na-fen", "text": "Фронтменът на Rammstein Тил Линедман счупи челюстта на фен. Инцидентът се случил в бара на хотел в Мюнхен.  Певецът и негови приятели се забавлявали в заведението след концерт, когато фен се приближил до Линдеман и помолил да си направи снимка с него. Вокалистът отказал, а мъжът започнал да обижда приятелката на музиканта, Лана.  Тогава Линдеман настоял за извинение. Мъжът обаче не го направил и певецът го ударил по лицето. Персоналът на хотела веднага се обадил в полицията и пострадалият бил откаран в болница.  ", "date": "2019.06.12", "title": "Вокалистът на Rammstein счупи челюстта на фен"}
{"url": "https://www.bgonair.bg/world/2019-06-12/blizo-100-dushi-sa-zadarzhani-pri-protest-v-zashtita-na-ivan-kolunov", "text": "Най-малко 94 души са задържани на протест в защита на разследващия журналист Иван Голунов в Москва. Обвиненията срещу него в наркоразпространение бяха оттеглени и късно снощи той беше освободен от домашен арест. Сред задържаните е и отявленият противник на Путин Алексей Навални. Демонстрантите призовават за наказание на полицаите, замесени в предполагаема инсценировка срещу Голунов. Харесайте и страницата ни във Facebook ", "date": "2019.06.12", "title": "Близо 100 души са задържани при протест в защита на Иван Колунов"}
{"url": "https://www.bgonair.bg/world/2019-06-12/evrodeputati-se-oplakvat-hotelite-v-strasburg-sa-tvarde-skapi", "text": "Основните проблеми, които срещат европейските депутати при пристигането им на заседания в Страсбург, са свързани с високите цени на местните хотели и затруднения достъп до летището, споделя Фредерик Биери, председател на общинския съвет на френския департамент Ба-Рен, чийто административен център е Страсбург.  Биери е член и на партията на френския президент Еманюел Макрон \"Република, напред!\". Според него хотелите могат да повишават цените по време на парламентарни заседания, но не и до анормални размери. По неговите думи Европейският парламент осигурява 28 хил. работни места за града. \"Ако ги изгубим, това ще бъде голяма загуба за цялата местна икономическа активност\", посочва Биери пред  EURACTIV. Едно от основните изисквания на европедуптатите по отношение на транспорта до Страсбург е наличието на директен редовен железопътен транспорт от Брюксел. Според Биери се обсъждат инвестиции от 500 млн. евро до 1,5 млрд. евро, които ще бъдат насочени към ремонт на инфраструктурата на града. \"Ще продължим да полагаме усилия и ще проучим новите членове на Европейския парламент, за да можем да имаме точна информация за техните нужди. Трябва да ги третираме по-добре\", добавя още французинът. Харесайте и страницата ни във Facebook  \r\n ", "date": "2019.06.12", "title": "Евродепутати се оплакват: Хотелите в Страсбург са твърде скъпи!"}
{"url": "https://www.bgonair.bg/economy/2019-06-12/evropa-shte-klasifitsira-samoletite-spored-otdelyanite-gazove", "text": "Европейският регулатор за въздушна безопасност планира да класифицира пътническите самолети според отделяните количества въглероден диоксид, като по този начин ще даде възможност на пасажерите да изберат онзи полет, който има най-слабо негативно въздействие върху околната среда, съобщава Bloomberg.  Започнала е работа по създаване на системата за оценяване, която е подобна на тази, използвана при класифицирането на ефективността на домакинските уреди като хладилниците.  Загрижеността за околната среда се превръща в приоритет за Европейския парламент, тъй като обособилите се Зелени партии успяха да засилят своето присъствие в политиката. Съществуват и доказателства, че пътниците в някои страни започват да вземат решение въз основа на количеството вредни емисии, като се забелязва спад при резервациите на шведските авиокомпании и скок при пътуванията с влак. Харесайте и страницата ни във Facebook ", "date": "2019.06.12", "title": "Европа ще класифицира самолетите според отделяните газове"}
{"url": "https://www.bgonair.bg/reportazhi/2019-06-12/proverkite-na-kashti-za-gosti-prodalzhavat-pod-pritsel-sa-velingrad-i-chirpan", "text": "\r\n Служители на фонд \"Земеделие\" и Министерството на земеделието и храните с нови проверки на къщи за гости. На прицел са къщи в Чирпан и Велинград, които кандидатстват за дофинансиране по европейска програма. Проверките на място целят да се установи дали обектите, които кандидатстват за финансиране работят по предназначение и дали съответстват на исканата от кандидата инвестиция. Обект на проверка бе къща за гости във Велинград. В конкретния случай фирма кандидатства за обзавеждане на спални, гардероб, мека мебел и кухня на обща стойност малко над 41 хил. лева с искано финансиране 31 230 лв. Експертите са проверили и проекти очакващи финансиране по местната инициативна група в Чирпан.При завършване на обектите предстои и разглеждане на подадените за финансиране проекти. Проверките продължават.  Харесайте страницата ни във Facebook ", "date": "2019.06.12", "title": "Проверките на къщи за гости продължават - под прицел са Велинград и Чирпан"}
{"url": "https://www.bgonair.bg/denqt-on-air/2019-06-12/namalyavaneto-na-dds-to-za-lekarstvata-shtyalo-da-se-otrazi-na-tsenata-za-kraynite-potrebiteli", "text": "\r\n От ДПС подготвят законодателни промени, с които да се намали ДДС-то на хляба, лекарствата и книгите. Също така предлагат и да бъдат построени нови детски градини, които да са безплатни. Идеите обяви депутатът от ДПС Делян Пеевски. Д-р Хасан Адемов пък коментира, че вече са направени срещи с фармацевтичния бранш и всички, които имат отношение по темата. По думите му, ако се намали ДДС-то за лекарствата, това със сигурност ще се отрази и на крайната цена, която плащат пациентите в аптеките, защото фармацевтичният бранш е най-регулираният отрасъл в българския стопански живот. \"Има наредба за определяне на цените на лекарствените продукти, в която подробно са разписани механизмите, по които се случва ценообразуването. Търговецът на едро има право да допълни между 6 и 9 процента надценка на лекарствените продукти, като този размер зависи от цената на лекарствения продукт. Следват аптеките, където се определя крайната цена. Те имат право на надценка от 18% до 22%, отново в зависимост от цената на лекарствения продукт\", обясни председателят на парламентарната комисия по труда и социалната политика пред \"Денят ON AIR\". Според него при толкова регулиран сектор и ясно определени цени и надценки, при намаляне на ДДС ще падне цената за крайните потребители. Д-р Адемов беше категоричен, че това е единствената сфера, в която има гаранции, че намаляването на ДДС ще се чувства от потребителите. Той допълни още, че тази дискусия трябва да се води сега, защото наближава времето за гласуването на бюджета и тези неща трябва да са дебатирани и решени, за да са в сила от следващата година.  Относно предложението за намаляване на ДДС и върху хляба, Хасан Адемов заяви, че ако няма ясни гаранции, че такава промяна ще е от полза за потребителите, няма да се предприема. Харесайте и страницата ни във Facebook ", "date": "2019.06.12", "title": "Намаляването на ДДС-то за лекарствата щяло да се отрази на крайната цена"}
{"url": "https://www.bgonair.bg/bulgaria/2019-06-12/v-koritoto-na-struma-v-rayona-na-pernik-pluva-byala-pyana", "text": "Замърсяване на река Струма е установено в района на Перник. От вчера в речното корито плува бяла пяна, а местните хора разказват, че това не се случва за първи път. Бялото вещество разлято във водите на Струма притесни перничани. От регионалната инспекция по околната среда откриха източника. Според община Перник тръбата, от която извира пяната, е на ВиК дружеството. Оттам обаче отричат и прехвърлят към фирма \"Стомана\" . От там също отричат. Ситуацията остава засега неизяснена. Харесайте и страницата ни във Facebook ", "date": "2019.06.12", "title": "В коритото на Струма в района на Перник плува бяла пяна"}
{"url": "https://www.bgonair.bg/denqt-on-air/2019-06-12/shte-priznae-li-skopie-che-gotse-delchev-e-balgarin", "text": "\r\n Предложението на Северна Македония общото честване на Гоце Делчев да бъде на 7 октомври - деня, в който костите му са предадени от комунистическата власт в София на Скопие, предизвика бурни дебати. Българската страна заяви твърдата си позиция, че е абсурдно да празнуваме дати, свързани с Коминтерна и Тито. Междуведомствена комисия между България и Северна Македония трябва да изчисти историческите и образователните въпроси между двете страни. \"Българската част в тази комисия държи на историческата истина и изпълнява задълженията си съвестно. Това, че имаме обща история със Северна Македония, не означава, че трябва да я делим\", коментира депутатът от ВМРО Красимир Богданов в студиото на \"Денят ON AIR\". По думите му постигането на споразумение за Гоце Делчев може да стане само на базата на общата ни българска история.  Пред Bulgaria ON AIR депутатът коментира и предложението партийната субсидия да бъде 1 лев, което депутатите приеха на първо четене. \"Подкрепихме предложението. От ВМРО винаги сме настоявали за намаляване на държавната субсидия. В миналото Народно събрание внесохме предложение за 6 лева, беше прието да бъде намалена от 12 на 11 лева. Мислим да направим подобно предложение. Спряли сме се на 5 лева на глас\", обясни Богданов.  Според него тези средства биха били достатъчни за нормалното функциониране на партиите. Харесайте и страницата ни във Facebook ", "date": "2019.06.12", "title": "Ще признае ли Скопие, че Гоце Делчев е българин?"}
{"url": "https://www.bgonair.bg/denqt-on-air/2019-06-12/1-lev-za-glas-ne-e-populizam-a-ochakvane-na-obshtestvoto-zayavi-deputat-ot-gerb", "text": "\r\n Политическите партии ще получават 1 лев субсидия за един действителен глас вместо досегашните 11 лева.Това реши парламентът на първо четене. А преди гласуването Делян Пеевски обяви, че ДПС ще предложи партиите да останат без никаква субсидия. Народният представител от ГЕРБ Мария Илиева коментира в студиото на \"Денят ON AIR\", че идеята на ДПС е много крайна и означава смяна на модела на финансиране на партиите. Гласуваният един лев пък бил точно това, което обществото е очаквало и не е популизъм, категорична беше тя. \"Този разговор отдавна е поставян на масата, той не е от днес. Още през 2016 година ГЕРБ е поставила въпроса непосредствено след референдума, който беше проведен. Това не беше прието тогава, сега е моментът отново да поставим този въпрос, защото имаше непрекъснато говорене, насочено към ГЕРБ. Че ГЕРБ само се възползва от субсидията\", обясни Илиева пред Bulgaria ON AIR.  Народният представител коментира още, че според разчетите най-много пари партиите харчат по кампании на различни избори. С един лев за глас субсидия, според изчисленията, ГЕРБ ще има около 1,5 милиона лева, а Мария Илиева призна, че все още не се знае как ще се прави кампания за кметските избори през есента със значително по-малко средства. \"Всяка партия решава как и за какво да изразходва своите средства. Факт е, че някои от партиите имат телевизия, вестник - ние нямаме. Ние сме поели отговорността, ако бъде приета субсидията от 1 лев, да функционираме с тази субсидия\", допълни още народният представител от ГЕРБ. Мария Илиева каза още, че идеята за таван на субсидията за партиите не е добра, защото това значи всички да получават едни и същи средства. Харесайте и страницата ни във Facebook ", "date": "2019.06.12", "title": "Левче за глас не е популизъм, а очакване на обществото, заяви депутат от ГЕРБ"}
{"url": "https://www.bgonair.bg/reportazhi/2019-06-12/hasan-azis-s-poslanie-do-premiera-na-nay-dalgiya-vazhen-most-v-balgariya", "text": "\r\n Кметът на Кърджали Хасан Азис остави послание адресирано до премиера Бойко Борисов на най-дългия въжен мост в България. Н адпис с боя от кмета гласи: \"За Б.Б от Х.А\". Това послание бе оставено на най-дългия въжен мост в България от кмета на Кърджали Хасан Азис до премиера на страната Бойко Борисов, докато служители на общината боядисваха съоръжението. Съоръжението се намира в района на Кърджали и е единственият път към цивилизацията за жителите на село Лисиците. Поводът за това послание станаха думите на премиера, който преди дни заяви, че с партийни средства и помощта на младежите на ГЕРБ, моста ще бъде ремонтиран. Кметът на Кърджали призова към държавен подход, не към партийно строителство. Харесайте и страницата ни във Facebook ", "date": "2019.06.12", "title": "Хасан Азис с послание до премиера на най-дългия въжен мост в България"}
{"url": "https://www.bgonair.bg/denqt-on-air/2019-06-12/volya-za-partiynite-subsidii-ima-mnogo-zapadni-modeli-ot-koito-da-se-pouchim", "text": "\r\n \"Воля\" винаги е била с много ясна и последователна позиция. Ние бяхме единствената опозиционна партия, която подкрепи волята на народа  субсидията да бъде намалена  на референдума, на който бяха гласували близо 2 млн. българи\". Така депутатът Елена Аксиева коментира  в студиото на \"Денят  ON AIR\"  приетото предложение на първо четене партийната субсидия да бъде 1 лев . По думите ѝ с високите субсидии няма да се спре порочната практика \"обръчи от фирми на партии\". \"Има много западни модели - както европейски, така и американски, от които да се поучим. Като един закон за лобизма, който да бъде изготвен и всичко това да бъде регламентирано и ясно\", обясни народният представител от \"Воля\" пред Bulgaria ON AIR. Според нея дори с по-малко средства, когато човек работи и помага на хората, те му гласуват доверие. \r\nАксиева е на мнение, че щом парите, които се дават на партиите идват от данъкоплатеца, политиците трябва да правят така, че народът да се чувства добре и да живее нормално. Според нея резултатът на \"Воля\" на евроизборите у нас е породен от ниската избирателна активност. Партията на Веселин Марешки не успя да вкара  в Европейския парламент  нито един от своите кандидати.  Харесайте и страницата ни във Facebook ", "date": "2019.06.12", "title": "\"Воля\" за партийните субсидии: Има много западни модели, от които да се поучим"}
{"url": "https://www.bgonair.bg/world/2019-06-12/masovi-protesti-v-alzhir-s-iskane-za-radikalna-promyana-v-upravlenieto", "text": "\r\n За пореден път хиляди студенти излязоха по улиците на Алжир, настоявайки за оставката на управляващия елит. Недоволните призоваха и за изборни реформи.  Демонстрации в страната се провеждат от месеци. Те доведоха до оттеглянето на дългогодишния президент Абделазиз Бутефлика. Протестите започнаха, заради неговите намерения да се кандидатира за пореден мандат.  Недоволството обаче не стихва, а протестиращите са категорични - искат радикална промяна в управлението на страната. Харесайте страницата ни във Facebook   ", "date": "2019.06.12", "title": "Масови протести в Алжир с искане за радикална промяна в управлението"}
{"url": "https://www.bgonair.bg/bulgaria/2019-06-12/zhiteli-na-dianabad-blokiraha-za-kratko-bul-g-m-dimitrov-v-znak-na-protest", "text": "\r\n Жителите на столичния квартал \"Дианабад\" излязоха на протест срещу поредния план за застрояване на зелените площи. Те настояват за повече въздух, пространство между блоковете и да бъде спряно изграждането на бетонни постройки. Протестиращите за кратко блокираха и булевард \"Г. М. Димитров\" в знак на недоволство и изразиха готовност протестите им да продължат. Харесайте и страницата ни във Facebook ", "date": "2019.06.12", "title": "Жители на \"Дианабад\" блокираха за кратко бул. \"Г. М. Димитров\" в знак на протест"}
{"url": "https://www.bgonair.bg/direktno/2019-06-12/detsata-masovo-rastat-v-samota", "text": "\r\n Доверието между деца и родители масово липсва. А малките дори растат в самота, каза актрисата Мая Бежанска пред , която всяка година организира детски лагери. Тя допълни, че толерантността е най-важното, което децата научават. Според актрисата Росица Гущерова трябва да се осигури защитена среда на децата, за да творят. Освен това те получават житейски уроци. В серията от интервюта от страната, гост в предаването   е кметът на Стара Загора Живко Тодоров.    ", "date": "2019.06.12", "title": "Доверието между деца и родители масово липсва"}
{"url": "https://www.bgonair.bg/world/2019-06-12/hilyadi-protestiraha-v-hong-kong-sreshtu-zakonoproekt-za-ekstraditsiya", "text": "\r\n Ескалация на напрежението в Хонг Конг. Хиляди излязоха по улиците, за да изразят недоволството си от спорния законопроект за екстрадиция.  Те се събраха пред пропекинския Законодателен съвет на Хонг Конг, където днес трябваше да се проведе второто четене на текста. Правителството обяви, че то се отлага за ''неопределено време''. Това обачи не свали градуса на напрежение и протестиращите блокираха ключови пътища около правителствени сгради.  Полицията използва сълзотворен газ, за да разпръсне част от демонстрантите. Критиците на закона се опасяват, че ако изменението бъде прието, заподозрените в различни престъпления ще бъдат предавани и съдени в континентален Китай. Според тях по този начин китайската съдебна система ще може да използва изтезания, да задържа хора на произволен принцип и да изисква принудителни признания.    ", "date": "2019.06.12", "title": "Ескалация на напрежението в Хонг Конг заради законопроект за екстрадицията"}
{"url": "https://www.bgonair.bg/bulgaria/2019-06-12/politsiyata-i-zhandarmeriyata-poluchiha-blizo-350-novi-sluzhebni-avtomobila", "text": "Полицията и жандармерията получиха близо 350 нови служебни автомобила. Общата цена на патрулиращите коли е 9 милиона лева. С новите придобивки ще бъдат обслужвани районите, близо до границите. Надеждите на вътрешния министър са, че промяната ще бъде усетена и от гражданите. Харесайте страницата ни във Facebook ", "date": "2019.06.12", "title": "Полицията и жандармерията получиха близо 350 нови служебни автомобила"}
{"url": "https://www.bgonair.bg/world/2019-06-12/ottegliha-obvineniyata-sreshtu-ruskiyat-razsledvasht-zhurnalist-ivan-golunov", "text": "\r\n Руският разследващ журналист Иван Голунов беше освободен от домашен арест. Това се случи, след като обвиненията срещу него в притежание и разпространение на наркотици бяха оттеглени.  Арестът на репортера от интернет изданието \"Медуза\" предизвика възмущението на негови колеги и на видни личности. През цялото време Голунов твърдеше, че е натопен от органите на властта. Проведените тестове на наркотиците, открити в него, доказали версията, че са подхвърлени от полицейски служители. По късно те били уволнени. Руският външен министър също потвърди, че вината на журналиста не е била доказана. \"Ще продължа работата си и ще провеждам разследвания. Трябва да оправдая доверието в мен, което всички хора, които ме подкрепиха, демонстрираха\", сподели Голунов.  Снимка: Reuters  ", "date": "2019.06.12", "title": "Оттеглиха обвиненията срещу руския разследващ журналист Иван Голунов"}
{"url": "https://www.bgonair.bg/world/2019-06-12/kosovo-otbelyazva-20-ta-godishnina-ot-navlizaneto-na-nato-v-bivshata-srabska-provintsiya", "text": "Косово отбелязва 20 години от разполагането на силите на НАТО в бившата сръбска провинция и края на войната. По този повод в Прищина пристигнаха президентът на САЩ  през 90-те години Бил Клинтън и тогавашният държавен секретар Мадлин Олбрайт. Те ще участват в церемония по повод годишнината и ще произнесат реч. Двамата имаха решаваща роля във взимането на решение за бомбардировките на НАТО в Югославия. На 24 март 1999 година Алиансът стартира въздушните удари, които продължават 78 дни и слагат край на конфликта между сръбските сили за сигурност и етническите албанци в Косово, борещи се за независимост.", "date": "2019.06.12", "title": "Косово отбелязва 20 години от навлизането на НАТО в бившата сръбска провинция"}
{"url": "https://www.bgonair.bg/bulgaria/2019-06-12/borisov-s-novite-iztrebiteli-shte-pazim-i-vazdushnoto-prostranstvo-na-severna-makedoniya", "text": "\r\n Премиерът Бойко Борисов посети учебен полигон Ново село и наблюдава учение с международно участие \"Ответен удар – 2019 година\".  Борисов беше придружен от министъра на отбраната Красимир Каракачанов и началника на отбраната генерал Андрей Боцев. По традиция разходките и срещите му с граждани се излъчваха на живо в профила му във Facebook. В тактическото учение с бойни стрелби на полигона в Ново село взеха участие над 800 военнослужещи от въоръжените сили на България, Албания, Гърция, Северна Македония и САЩ.  Борисов подчерта, че учението се ръководи само от български офицери. И поздрави военнослужещите.  Военнослужещите показаха изпълнение на задачи в съвместни действия по отбрана и контранастъпление. Занятията продължават цяло лято, а над 5000 американски военнослужещи преминават на обучение през нея.  \r\nХ аресайте страницата ни във Facebook ", "date": "2019.06.12", "title": "Борисов: С новите изтребители ще пазим и въздушното пространство на Северна Македония"}
{"url": "https://www.bgonair.bg/bulgaria/2019-06-12/agresiya-v-uchilishte-prepodavatelka-zameri-uchenitsite-si-s-koshche-za-bokluk", "text": "\r\n Агресия на учителка към ученици в час. Преподавателка от Пирдоп замери свои възпитаници с кошче за боклук. От ръководството на училището твърдят, че това е първи такъв случай, други подобни инциденти досега е нямало.  Според директорката причината обаче е ученическа провокация, която не се виждала от клипчето. Преподавателката е подала молба за напускане, засега не е ясно дали е подписана.", "date": "2019.06.12", "title": "Агресия в училище: Преподавателка замери учениците си с кошче за боклук"}
{"url": "https://www.bgonair.bg/multimediya/2019-06-12/borisov-i-peevski-kato-obekti-na-izkustvoto", "text": "\r\n В това издание на предаването   обсъждаме измеренията на публичното. Това е темата и на актуалното Биенале на хумора и сатирата в изкуствата в Габрово. Участват художниците Антон Стайков и Андрей Врабчев. А и директорката на Дома на хумора и сатирата Маргарита Доровска и карикатуриста Чавдар Николов. Говорим и за поредицата детски шедьоври от велики писатели по  . Също и за писмата на Чехов. И за връзката между играта, дизайна и книгите. С издателката Гергана Димитрова от изд. Лист, дизайнера Костадин Кокаланов и илюстраторката Капка Кънева. Как работи психологията? Защо повечето хора не гласуват? Какви са психологическите обяснения на актуалния нарцисизъм? Тези и други предмети на психологията обсъждаме с психолога Пламен Димитров.       ", "date": "2019.06.12", "title": "Борисов и Пеевски като обекти на изкуството"}
{"url": "https://www.bgonair.bg/bulgaria/2019-06-12/stolichani-shte-mogat-da-polzvat-tretata-liniya-na-metroto-oshte-prez-esenta", "text": "80% от централния участък на третата линия на метрото са завършени, увери столичния кмет Йорданка Фандъкова във Facebook. \"Най-напреднало е строителството са станциите \"България\", “Медицински университет\", \"Театрална\" и \"Красно село\", съобщи столичният кмет. На 80% са готови станциите \"Патриарх Евтимий\", \"НДК\", \"Орлов мост\" и станция \"Хаджи Димитър\" – с изпълнение от 70%, нейното изграждане започна по-късно. Йорданка Фандъкова посочи, че по план движението в 8-километровия участък трябва да бъде пуснато до края на годината. \"Тунелът е завършен на 100% - тунелопробивната машина \"Витоша“ започна работа през февруари 2017 г. и за 2 години прокопа 6 км тунел под центъра на столицата\", подчерта кметът. В участъка между станциите \"Хаджи Димитър\" и \"Театрална\" вече е изграден тунел от 650 м по нов австрийски тунелен метод. Монтажните работи по оборудването и системите за управление на линията са изпълнени над 76%, информира . Вторият участък от третата линия – 4 км от \"Красно село“ през \"Овча купел“ до Околовръстния път при кв. \"Горна Баня“ е с над 60% изпълнение. Най-напреднало е строителството на станция \"Овча купел 2\" (74% ). Участъкът ще е готов за експлоатация до средата на следващата година. Харесайте и страницата ни във Facebook ", "date": "2019.06.12", "title": "Столичани ще могат да ползват третата линия на метрото още през есента"}
{"url": "https://www.bgonair.bg/bulgaria/2019-06-12/i-maya-manolova-se-vklyuchi-v-protesta-na-meditsinskite-sestri", "text": "\r\n Пореден протест в София на медицинските сестри с искане на по-високо заплащане. Специалистите заговориха за натиск, оказван им от страна на директори на частни и държавни болници , заради участието им протестите. На 12 юни протестът беше подкрепен от омбудсмана Мая Манолова. Тя призова здравния министър Кирил Ананиев да попита болничните директори верни ли са твърденията за натиск.  В страната този месец протестите включват и блокиране на пътни артерии. А недоволството е подкрепено от фелдшери и физиотерапевти от цялата страна. Харесайте страницата ни във Facebook ", "date": "2019.06.12", "title": "И Мая Манолова се включи в протеста на медицинските сестри"}
{"url": "https://www.bgonair.bg/bulgaria/2019-06-12/spetsprokuraturata-pretarsi-ofisi-na-ivo-prokopiev", "text": "\r\n Спецпрокуратурата влезе в офиси на фирма в София, свързана с бизнесмена Иво Прокопиев. \n От прокуратурата обявиха, че претърсванията се извършват заради разследването за фирма \"Каолин\". Иво Прокопиев е привлечен като обвиняем за приватизацията на дружеството.  Иззети са документи на свързваната с Иво Прокопиев фирма, проверяват се и други бизнесдейности, включително и издателскатата. Според бизнесмена акцията на прокуратурата е показна и се прави с пропагандни цели, тъй като част от документите вече са били изискани от проверяващите и са ги получили. Прокопиев е на мнение, че прокуратурата се използва като бухалка за натиск срещу свободните медии и граждани на България.  Срещу бизнесмена има и друго обвинение - за това, че негова фирма е била посредник в продажбата на ЕРП-тата. Комисията за конфликт на интереси е наложила запор на негово имущество за над 2 млн. лева. Харесайте страницата ни във Facebook ", "date": "2019.06.12", "title": "Спецпрокуратурата претърси офиси на Иво Прокопиев"}
