{"url": "https://www.bgonair.bg/world/2018-01-12/polugola-feministka-napadna-cheshkiyat-prezident-milosh-zeman", "text": "Полугола активистка от движението “Фемен“ посрещна чешкия президент Милош Земан при гласуването му на президентските избори. Жената го нападна с крясъци: Земан е уличница на Путин. Тя обаче бързо беше заловена от полицаите и изведена настрани. 73-годишният Земан, който се бори за втори мандат, с усмивка заяви, че бодигардовете му си вършат доста добре работата, защото жената не е успяла да стигне до него. Гласуването в Чехия продължава и утре. ", "date": "2018.01.12", "title": "Полугола феминистка нападна чешкият президент Милош Земан"}
{"url": "https://www.bgonair.bg/world/2018-01-12/pregovorite-za-germanskata-koalitsiya-buksuvat-oshte-ima-raznoglasiya", "text": "Без резултат приключи продължилият близо денонощие кръг от преговори за ново коалиционно правителство в Германия. Все още има много разногласия между Християндемократическия съюз на канцлера Ангела Меркел, баварския му съюзник \"Християнсоциален съюз\" и социалдемократическа партия на Мартин Шулц. Трите партии не можаха да се разберат по въпроси като данъците, имиграцията, финансовата политика и здравеопазването. Днес бе крайният срок за споразумение, като се очаква преговорите да продължат и през деня. След среднощните разговори канцлерът Меркел обеща да направи всичко възможно да се избегнат нови избори и да се сформира правителство, близо 4 месеца след изборите в страната.  ", "date": "2018.01.12", "title": "Преговорите за германската коалиция все още буксуват"}
{"url": "https://www.bgonair.bg/world/2018-01-12/progres-v-pregovorite-za-koalitsionno-pravitelstvo-v-germaniya", "text": "Прогрес в преговорите за коалиционно правителство в Германия. Християндемократите на Ангела Меркел и социалдемократите на Мартин Шулц постигнаха съгласие да започнат официален диалог.  Документът се състои от 28 страници. Сред темите, по които двете партии постигнаха консенсус, е и миграцията – да се ограничи броят на пристигащите до 200 хиляди на година", "date": "2018.01.12", "title": "Прогрес в преговорите за коалиционно правителство в Германия"}
{"url": "https://www.bgonair.bg/world/2018-01-12/pozhar-izbuhna-v-nova-gara-v-notingam", "text": "Пожар наложи евакуацията на железопътната гара в Нотингам. Огънят избухнал рано тази сутрин в чакалнята, която била пълна с хора.  Няма пострадали. Заради пламъците и гъстия дим било преустановено движението на всички влакове. Причината за пожара се изяснява. Съвсем скоро железопътната гара беше пусната в експлоатация след мащабно реновиране за 50 милиона паунда.", "date": "2018.01.12", "title": "Пожар избухна в нова гара в Нотингам"}
{"url": "https://www.bgonair.bg/lyubopitno/2018-01-12/tramp-nyama-da-otkrie-novoto-amerikansko-posolstvo-v-london", "text": "Американският президент отмени планирано за февруари посещение във Великобритания. Държавният глава на САЩ трябваше да открие новопостроената сграда на американското посолство в Лондон. В twitter Тръмп изрази недоволството си, че дипломатическата сграда в самия център на Лондон е била продадена на безценица от администрацията на неговият предшественик Барак Обама, за да се построи нова в покрайнините за 1,2 милиарда долара. \"Това е лоша сделка, а искат от мен да прережа лентата-Не\", написа Тръмп. Припомняме, че преди година британският премиер Тереза Мей покани Тръмп на официално посещение в Лондон, но и до момента не е обявена дата за подобна държавна визита.", "date": "2018.01.12", "title": "Тръмп няма да открие новото американско посолство в Лондон"}
{"url": "https://www.bgonair.bg/world/2018-01-12/turtsiya-kam-grazhdanite-preosmislete-patuvaniyata-si-do-sasht", "text": "Турското външно министерство издаде предупреждение към своите граждани, планиращи пътуване до САЩ.  Анкара препоръча преосмисляне на плановете за пътуване заради повишена опасност от терористични атаки и произволни арести на турски граждани. На официалния сайт на ведомството се посочва, че \"се наблюдава увеличение на случаите на тероризъм и насилие в САЩ\".  Анкара посочва също, че обект на избирателно задържане на американска територия могат да станат дори турски държавни служители, пътуващи в САЩ по работа.", "date": "2018.01.12", "title": "Турция предупреждава: Преосмислете пътуванията си до САЩ"}
{"url": "https://www.bgonair.bg/bulgaria/2018-01-12/avtobus-prevozvasht-rabotnitsi-izgorya-napalno-kray-rishkiya-prohod", "text": "Автобус, превозващ работници, се е запалил в района на Ришки проход, между Шумен и Карнобат. Той е превозвал 15 работници от шуменското село Янково в посока с. Люляково. Шофьорът видял, че автобусът започнал да пуши като своевременно успял да изведе хората на безопасно място. Докато дойде пожарната обаче - рейсът изгорял напълно. Той е собственост на частна фирма от село Бяла река.", "date": "2018.01.12", "title": "Автобус, превозващ работници, изгоря напълно край Ришкия проход"}
{"url": "https://www.bgonair.bg/bulgaria/2018-01-12/noviyat-plan-za-pp-vitosha-zabranyava-zastroyavaneto", "text": "Новият план за управление на Природен парк \"Витоша\" няма да допуска никакво застрояване. Това заяви днес председателят на Столичния общински съвет.  Изказването дойде след исканото от три партии ревизиране на договора с \"Витоша ски\" заради лошо стопанисване. Според Елен Герджиков сегашният договор, сключен със собственика на съоръжението, не го задължава да ремонтира лифтовете.  Общинските съветници от ГЕРБ смятат, че единствената възможност за развитие в планината е в новия план за управление на парка, който чака одобрение вече трета година.", "date": "2018.01.12", "title": "Новият план за ПП \"Витоша\" забранява застрояването"}
{"url": "https://www.bgonair.bg/bulgaria/2018-01-12/800-kilogramov-mramoren-blok-smaza-mazh-vav-vratsa", "text": "42-годишен мъж е починал при трудова злополука във Враца. Работещите полирали 800-килограмов мраморен блок, изпуснали го и той се стоварил върху мъжа. Инспекцията по труда във Враца започна разследване на тежкия инцидент.", "date": "2018.01.12", "title": "800-килограмов мраморен блок смаза мъж във Враца"}
{"url": "https://www.bgonair.bg/bulgaria/2018-01-12/udalzhavat-stolichnoto-metro-do-studentski-grad", "text": "\r\n Удължават столичното метро до Студентски град. Tри са вариантите за трасе на бъдещото разклонение на втората линия след метростанция \"Витоша\".  Към момента предимството е за втория вариант с дължина на трасето от близо 5 километра и с 5 станции.  Очаква се 40 хил. души да ползват тази отсечка, но преди това трябва да се направи цялостен икономически анализ. Обмисля се в бъдеще да бъдат построени още станции в Люлин.", "date": "2018.01.12", "title": "Удължават столичното метро до Студентски град"}
{"url": "https://www.bgonair.bg/bulgaria/2018-01-12/signal-za-postaveno-vzrivno-ustroystvo-nalozhi-evakuatsiyata-na-ndk", "text": "В първите часове на българското председателство продължава и серията от анонимни обаждания за поставени взривни устройства на ключови места в София.  Този път обект е сградата на НДК, където в следващите 6 месеца ще се провеждат основните заседания по време на европредседателството на Съвета на Европейския съюз.  От пресцентъра на МВР съобщиха, че сигналът а поставено взривно устройство е подаден в 17 часа.  Веднага МВР и специалните служби са предприели нужните действия за обезопасяване на сградата и са евакуирали всички.  След претърсването обаче към този момент не е установен никакъв обект, който би могъл да бъде заплаха. ", "date": "2018.01.12", "title": "Сигнал за поставено взривно устройство наложи евакуацията на НДК"}
{"url": "https://www.bgonair.bg/denqt-on-air/2018-01-12/istanbulskata-konventsiya-shte-bade-ratifitsirana-nastoya-aktivist", "text": "\r\n Конвенцията на Съвета Европа, която се отнася за борбата срещу насилието над жени, по известна като Истанбулската конвенция, е в парламента. Европа настоява тя да бъде подписана, но някои родни партии и организации се поставиха твърдо против гарантирането на правата на жените чрез тази конвенция.  \"Следващата стъпка е ратификацията, няма как да не се случи. Дори проведохме протест в защита на конвенцията. Не знам до колко тя е притеснила българските граждани, но политически организации, които и преди са били против държавата да дава \"прекалени\" права на децата и жените – със сигурност. Имаме различни възгледи и трябва да се уважаваме, но е хубаво, че ще се ратифицира“, отбеляза Велина Тодорова от Комитета за правата на децата в ООН.  В студиото на \"Денят ON AIR\" тя обясни, че \"джендър\" или така нареченият „социален пол“ означава наборът от социално приети приумици, които следват биологичния пол в обществото, а не както някои погрешно разбират – фундаментално различен биологичен пол.  \"Политическите сили, които се обърнаха срещу конвенцията, възприеха кухите аргументи на частните организации. Гласувалите срещу конвенцията са гласували и срещу програма за защита от домашното насилие. Това сочи, че няма никакви мерки. Тази програма предвижда социални услуги, средства и обучение в училище с цел превенция на насилието над жени и деца\", посочи Геновева Тишева от Българския център за джендър изследвания. Пред Bulgaria ON AIR Тишева подчерта, че няма никаква видима инициатива, че се прави нещо свързано с борбата с домашното насилие. И поясни, че конвенцията няма да реши мигновено проблемите, а ще принуди държавата да приложи и следва редица мерки, бранещи неприкосновеността на жените и децата. ", "date": "2018.01.12", "title": "Истанбулската конвенция ще бъде ратифицирана, настоя активист"}
{"url": "https://www.bgonair.bg/denqt-on-air/2018-01-12/institutat-po-patna-bezopasnost-tseli-da-pomogne-na-darzhavata-s-voynata-po-patishtata", "text": "\r\n Така   коментира войната по пътищата и причината за новосъздадения Институт по пътна безопасност пред  .  Според него за подобряване на безопасността по пътищата трябва да се работи в различни аспекти - в образованието, по-добра организация на пътното движение, подобряване на пътната инфраструктура, контрола, законодателството и дори да се предприемат промени в спешната помощ. \" \", каза още Милчев в \" \". По думите му съвсем скоро ще се обяви обществено обсъждане на това, което трябва да се промени в организацията на движението по пътищата.  Мнението на  , е, че един от големите проблеми на Закона за движението по пътищата е липсата на специални наказания за т.нар. системен нарушител. \" \", категорична е Чобанова пред . Тя смята, че образованието по тази тема е много слабо развито и недостатъчно, а МОН така и не прави програми, по които да бъдат обучавани на пътна култура.  Гостите на \" \" призоваха всички, които по един или друг начин са свързани с тази тема или просто искат да спомогнат за справянето с войната по пътищата, да станат членове на Института по пътна безопасност. Повече информация може да намерите на сайта на организацията.", "date": "2018.01.12", "title": "Институтът по пътна безопасност цели да помогне на държавата с войната по пътищата"}
{"url": "https://www.bgonair.bg/reportazhi/2018-01-12/nay-izvestniyat-zimen-kurort-v-yuzhna-koreya-priema-olimpiadata-sled-mesets", "text": "\r\n След около месец в Пьончан, Южна Корея започват 23-те зимни олимпийски игри.  Подготовката на местното население обаче е започнала отдавна. Вече всичко е готово, тя получи домакинството си от третия опит. Това са вторите олимпийски игри, които се провеждат в страната, след летните през 1988 г., проведени в Сеул. Около 50 хиляди състезатели, зрители и гости от 90 страни ще посетят Пьончан, което е и център за зимен туризъм в Корея. Именно заради това ще бъдат ползвани всички вече построени съоръжения и новите такива. Пьонгчан е най-известният зимен курорт в Южна Корея, като се готви за домакинството си от 2011-та година.  Вижте още в интервюто на Десислава Джерманска с Ким Ми УН, втори секретар на посолството на Южна Корея в България.", "date": "2018.01.12", "title": "Най-известният зимен курорт в Южна Корея приема Олимпийските игри след месец"}
{"url": "https://www.bgonair.bg/world/2018-01-12/vsichki-pristanishta-v-gartsiya-blokirani-24-chasovata-stachka-prodalzhava", "text": "\r\n 24-часова стачка блокира всички пристанища в Гърция днес. От полунощ беше преустановено движението на корабите и фериботите, които са основна транспортна връзка с островите. Градският транспорт в Атина също няма да се движи. Стачката е заради плановете на гръцкия кабинет да въведе нови мерки за икономии. Хората са недоволни и от въвеждането на ограничения за провеждането на стачки.  ", "date": "2018.01.12", "title": "Пристанищата в Гърция - блокирани, 24-часовата стачка продължава"}
{"url": "https://www.bgonair.bg/world/2018-01-12/masovi-protesti-v-sao-paolo-zaradi-tsenata-na-bileta", "text": "Сблъсъци с полицията и масови протести по улиците на бразилския град Сао Пауло. Недоволството на хората избухна, след като властите взеха решение да повишат цените на билетите за градския транспорт. Полицията използва шокови гранати, след като протестиращите се опитаха да блокират една от метростанциите в града. Демонстрантите пък замеряха органите на реда с камъни, като раниха поне един полицай. Според жителите на града, увеличението на билета до 1,24 долара за еднократно пътуване, не отговаря на доходите на и най-вече на качеството на градския транспорт в Сао Пауло.  ", "date": "2018.01.12", "title": "Масови протести в Сао Паоло заради цената на билета"}
{"url": "https://www.bgonair.bg/reportazhi/2018-01-12/evroshefstvoto-ni-prevze-mezhdunarodnite-medii", "text": "\r\n Още преди официалния старт на българското европредседателство, темата е на първите страници на водещите европейски издания. Българското правителство спечели подкрепата на ЕС въпреки критиките, които поставят под съмнение възможността ѝ да се бори срещу корупцията, е заглавието на публикацията на \"Ройтерс\" часове след официалния старт на председателството.  Авторитетното \"Политико\" избра изказване на Бойко Борисов за акцент – в него, българският министър-председател призовава председателя на Европейския съвет да не се меси в полската вътрешна политика.  Френският вестник \"Монд\" също отрази началото на европредседателството, като заяви, че страната ни ще направлява работата по теми като мигрантския поток и преговорите за Brexit. ", "date": "2018.01.12", "title": "Еврошефството ни превзе международните медии"}
{"url": "https://www.bgonair.bg/bulgaria/2018-01-12/zhan-klod-yunker-i-drugi-evrokomisari-otpatuvat-ot-stranata", "text": "Основната група от гостите, които участваха в снощното официално откриване на българското европредседателство, ще отпътува от нашата страна около 16 часа днес от правителствения ВИП на Летище София.  Охраната е особено засилена. В цяла София и особено по маршрута на делегатите има екипи на жандармерията и полицията.  Жан-Клод Юнкер и по-голямата част от еврокомисарите ще пътуват към Брюксел, но има и такива, които ще летят към други дестинации.", "date": "2018.01.12", "title": "Жан-Клод Юнкер и други еврокомисари отпътуват от страната "}
{"url": "https://www.bgonair.bg/bulgaria/2018-01-12/pirogov-uvolni-dots-stoyan-sopotenski", "text": "Доцент Стоян Сопотенски е дисциплинарно уволнен от \"Пирогов\". Той завеждаше Спешното приемно отделение. От \"Пирогов\" потвърдиха за Bulgaria ON AIR уволнението, но отказаха коментар. Доц. Сопотенски беше сред основните говорители на недоволните от управлението на болницата лекари и сестри.  В началото на декември работещи в \"Пирогов\" протестираха в продължение на цяла седмица, като основните им упреци бяха към директора Асен Балтов, като според тях той е некомпетентен да ръководи болницата и поискаха оставката му.  ", "date": "2018.01.12", "title": "Уволниха шефа на Спешното  приемно отделение в \"Пирогов\""}
{"url": "https://www.bgonair.bg/bulgaria/2018-01-12/balgariya-podpisa-nay-golyamoto-si-sporazumenie-za-100-mln-evro-po-plana-yunker", "text": "\n Ден след официалното откриване на председателството на ЕС, европейските комисари и министрите от българското правителство заседаваха за първи път заедно в НДК в София. Темите на общото заседание бяха външните работи, сигурност и отбрана, миграция и правосъдие, приобщаваща и стабилна Европа, конкурентност, иновации и дигитализация.  Журналисти от 56 медии пристигнаха в София, за да проследят старта на първия ден от европредседателството ни на ЕС.  \r\n  \r\nСлед дискусиите премиерът Бойко Борисов и председателят на Европейската комисия Жан-Клод Юнкер участваха в общо заседание на колегиума на комисарите и българското правителство. Те присъстваха и на подписването на споразумението за най-големия до момента проект в България, гарантиран със заем от Европейския фонд за стратегически инвестиции в рамките на 100 млн. лева, който е централен стълб на плана \"Юнкер\" за растеж и работа в Европа.  \r\n  \r\nСпоразумението е за изграждането на втори завод за фармацевтична и ветеринарна медицина в Пещера. С неговото създаването над 210 нови работни места ще бъдат предоставени, както и ще се подпомогне развитието на българското селско стопанство.   Премиерът Бойко Борисов благодари на Жан-Клод Юнкер за неговия фонд, заради който над 350 млн. евро са вложени в България. Министър-председателят също така се извини на българските граждани за създаденото неудобство в столицата заради председателството на ЕС, но успокои, че всичко ще трае в рамките на 2 дни.  \r\n  \r\nПредседателят на Европейската комисия подчерта в своята реч, че винаги се е гордял как именно той е този, който е подписал договора за присъединяване на страната ни към Европейския съюз.  \r\n  \r\n\"Аз обичам тази страна, харесвам не само премиера й, но и кулинарните й специалитети\", обясни Юнкер.  \r\n  \r\nТой продължи, че от първостепенно значение е подобряването свързаността между Западните Балкани и Турция.  \r\n  \r\n\"На 17 май в София ще се състои среща на върха по повод тази тема. Тогава ще се информирам какви са очакванията на различните държави от Западните Балкани\", каза още Юнкер.  \r\n  \r\nПредседателят припомни свое изявление преди време, в което е казал как преди 1 януари 2020 г. е невъзможно приемането на нови членове в ЕС, тъй като подготовката не е напреднала толкова.  \r\n  \r\n\"По време на следващия парламентарен мандат на Европейската комисия обаче ще има по-целенасочени занимания с тази тема\", увери Юнкер.", "date": "2018.01.12", "title": "България подписа най-голямото си споразумение по плана \"Юнкер\""}
{"url": "https://www.bgonair.bg/bulgaria/2018-01-12/edin-ot-klipovete-za-predsedatelstvoto-ni-razgnevi-frenski-deputat", "text": "Един от клиповете, рекламиращи страната ни, разгневи френския евродепутат Карима Дели. Видеото се пошегува с различния начин, по който българите кимаме за \"дa\" и \"не\".  В една от сцените момче и момиче илюстрират как заради това комуникацията може да се обърка. Закачката обаче не нрави на Дели, която обяви - \"клипът е сексистки\".  В Twitter тя написа - \"не\" никога не означава \"да“ и това е основно правило за уважението към жените\".  Дели призова клипът да бъде незабавно свален от мрежите. На профила в Twitter на българското европредседателство се появи извинение, с пояснението, че сексизмът е проблем, който не би трябвало да бъде омаловажаван.", "date": "2018.01.12", "title": "Един от клиповете за председателството ни разгневи френски депутат "}
{"url": "https://www.bgonair.bg/bulgaria/2018-01-12/pochina-prostrelyaniyat-v-sofiya-danachen-shef", "text": "Простреляният през декември миналата година началник на отдел \"Фискален контрол“ в НАП е починал днес около 11 ч. от раните си. Предстои да бъде изготвена аутопсия, както и съдебно- медицинска експертиза. Ивайло Стаменов беше прострелян в личния си автомобил на ул. \"Дунав\" на 18 декември. Данъчният бе причакан по маршрута, по който отива на работа. Основната версия, по която работи разследването, е посегателство в резултат на изпълнение на служебните му задължения. Това заяви главният прокурор Сотир Цацаров дни след покушението. Ивайло Стаменов имаше поражения в десния бял дроб и на големи кръвоносни съдове в областта. ", "date": "2018.01.12", "title": "Почина простреляният в София данъчен шеф"}
{"url": "https://www.bgonair.bg/bulgaria/2018-01-12/sled-dopalnitelno-otpusnatite-100-mln-lv-politsaite-spirat-protestite", "text": "Полицаите временно спират протестите. Това реши най-големият им синдикат, след като вчера премиерът обеща допълнителни 100 млн. лв. за сектор \"Сигурност\". Парите ще стигнат за допълнително увеличение от около 10% на заплатите. Тепърва синдикатите и ръководството на вътрешното министерство ще обсъждат дали трябва да се пише изцяло нов закон за МВР, или ще се променят само части от нормативната уредба.  Снощи полицаите излязоха на протест, както бяха обещали, въпреки постигнатото по-рано през деня споразумение.  Ако до седмица - две парите не бъдат гласувани и отпуснати, синдикатите отново ще излязат на улицата.", "date": "2018.01.12", "title": "След допълнително отпуснатите 100 млн. лв. полицаите спират протестите"}
{"url": "https://www.bgonair.bg/bulgaria/2018-01-12/nova-seriya-na-haskovogeyt-bsp-atakuva-zetya-na-delyan-dobrev", "text": "След кратко заглъхване скандалът \"Хасковогейт\" отново се поднови. Депутатът от БСП Елена Йончева отново нападна Делян Добрев от ГЕРБ.  Червените настояват прокуратурата да провери сигнал за спечелени обществени поръчки в размер на 50 млн. лв. от фирми, свързани със зетя на Делян Добрев - Даниел Гаргов.  Това не е първият път, в който Йончева атакува Добрев. Преди месеци той дори подаде оставка като депутат, заради твърдения за злоупотреби в община Хасково.  Оставката обаче беше отхвърлена. А днес Добрев се закани да съди Йончева за опит за набеждаване.", "date": "2018.01.12", "title": "Нова серия на \"Хасковогейт\" – БСП атакува зетя на Делян Добрев "}
{"url": "https://www.bgonair.bg/bulgaria/2018-01-12/patrulka-i-tsivilen-avtomobil-katastrofiraha-na-bul-erusalim", "text": "Полицейски патрул катастрофира с друга кола на светофар на столичния булевард \"Ерусалим\".  За да избегне челен сблъсък, полицейската кола се качила на тротоара и се ударила в стъпалата на близките магазини, на които е имало няколко души.  Минувачите не са пострадали. Ранени са 29-годишен полицай, който е със съмнения за фрактура на коляното, и 31-годишен негов колега с наранявания в областта на ръката.  Водачът на другия автомобил, участвал в катастрофата, има охлузвания. До 5 минути след произшествието се появили две полицейски коли. Пръв медицинска помощ получил по-тежко раненият полицай, разказват очевидци.", "date": "2018.01.12", "title": "Патрулка и цивилен автомобил катастрофираха на бул. \"Ерусалим\""}
{"url": "https://www.bgonair.bg/bulgaria/2018-01-12/stotitsi-se-sboguvaha-s-biznesmena-petar-hristov", "text": "\r\n Стотици се събраха пред Двореца на културата и спорта във Велико Търново, за да се сбогуват с бизнесмена Петър Христов.  Той беше прострелян в началото на седмицата в София. По искане на семейството опелото бе в 10 часа сутринта. Ритуалът бе извършен от игумена на Преображенския манастир отец Георги, съобщи в-к \"Янтра днес\".  Опелото бе в тесен семеен кръг. По изричното желание на близките на предприемача на богослужението не бяха допуснати външни лица и журналисти. Пътят към манастира беше отцепен. ", "date": "2018.01.12", "title": "Стотици се сбогуваха с бизнесмена Петър Христов"}
{"url": "https://www.bgonair.bg/bulgaria/2018-01-12/yunker-gotovi-za-shengen-i-blizo-do-vlizane-v-evrozonata-ste", "text": "\r\n Свързване на Западните Балкани с Европа и подобряване на отношенията с Турция - това е сред основните приоритети на българското европредседателство. Това стана ясно на съвместната пресконференция на премиера Борисов и председателя на Европейската комисия Жан-Клод Юнкер.  Преди пресконференцията беше подписано споразумение за най-големия до момента проект в България за 100 милиона евро по плана \"Юнкер\". Първият ден, в който България официално пое председателството на Съвета на ЕС, започна със срещи на председателя на ЕК Жан-Клод Юнкер с президента Румен Радев и премиера Бойко Борисов.  Тримата лидери обсъдиха приоритетите на България по време на 6-месечното председателство, като главният от тях е присъединяването на Западните Балкани в евросемейството.  Уви, Юнкер отбеляза, че това няма как да се случи до края на тази комисия, но ще бъде много важен приоритет в следващия мандат на ЕК. От своя страна премиерът Борисов заяви, че Русия и Турция са едни от най-големите съседи на ЕС и България ще говори за сближаване и стопляне на отношенията между Общността и двете големи сили.  Това отново няма как да се случи докато в турските затвори все още има турски журналисти, категоричен беше Юнкер. Той допълни, че България е съвсем готова за присъединяване към Шенгенското пространство.  Въпреки страните, който блокират членството ни с аргумента, че в държавата ни се шири корупция, Юнкер подчерта, че в много европейски държави това явление съществува, а българското правителство към този момент се бори много ефективно с корупцията.  Министър-председателят Борисов поясни, че вече имаме одобрението за присъединяването към Шенген от Холандия, която дълго време беше против. По отношение на влизането в еврозоната, Юнкер каза, че сме съвсем близо. ", "date": "2018.01.12", "title": "Юнкер: Готови за Шенген и близо до влизане в еврозоната сте"}
{"url": "https://www.bgonair.bg/bulgaria/2018-01-12/prokuraturata-poiska-otmyana-na-poskapvaneto-na-vodata", "text": "Прокуратурата поиска отмяна на поскъпването на водата. От Върховната административна прокуратура протестират пред съда увеличението на цените, което беше утвърдено от КЕВР на 15 декември.  Гласуването на новите цени на водата беше съпътствано от протести в някои от засегнатите общини. А последвалата проверка на прокуратурата е установила, че енергийният регулатор е допуснал \"съществени нарушения на административнопроизводствените правила\".", "date": "2018.01.12", "title": "Прокуратурата поиска отмяна на поскъпването на водата"}
{"url": "https://www.bgonair.bg/sutreshen-blok/2018-01-12/ne-tryabva-da-imame-golemi-ochakvaniya-ot-evropredsedatelstvoto-smyata-deputat", "text": "\r\n Депутатът от ГЕРБ Делян Добрев е на мнение, че не трябва да се тръгва с \"голяма кошница\" в началото на българското председателство на Европейския съюз. \"За мен най-важното е заявката за чакалнята на Еврозоната, което ще отрази изключително положително на икономиката на страната\", заяви народният представител в студиото на  . Делян Добрев обясни, че именно това ще бъде усетено от всеки българин. Той каза също, че протестите през вчерашния ден са хубаво нещо, защото те показват, че в България цари демокрация. Добрев коментира и вота на недоверие, като заяви, че е разбираемо опозицията да руши управлението. \"Въпреки председателството, те нямат скрупули и се опитват да се докопат до властта с всички средства\", каза Делян Добрев пред  . Депутатът от ГЕРБ коментира и предстоящите протести на бизнеса в края на месеца заради цената на тока, като сподели, че всяка фирма може да се върне на регулирания пазар на електроенергия и да плаща съответната цена.  ", "date": "2018.01.12", "title": "Не трябва да имаме големи очаквания от европредседателството, смята депутат"}
{"url": "https://www.bgonair.bg/reportazhi/2018-01-12/nap-zapechata-7-obekta-v-bansko-borovets-i-razlog", "text": "\r\n 7 търговски обекта в Банско, Боровец и Разлог са запечатани след установени нарушения. Инспектори от НАП започнаха масови проверки в зимните курорти, като основно се проверява за реалното отчитане на оборотите. Сред запечатаните търговски обекти е ски-гардероб в Банско. Подобни помещения за отдаване под наем на спортни принадлежности са сред най-проверяваните от НАП през зимата.  Засилени проверки, предимно чрез тайни клиенти, се извършват и в ресторанти, механи и магазини.  От тази година санкциите вече се налагат не на задълженото лице, а на търговския обект. По този начин се слага край на хитрите практики, които доскоро прилагали някои от нарушителите.", "date": "2018.01.12", "title": "НАП запечата 7 обекта в Банско, Боровец и Разлог"}
{"url": "https://www.bgonair.bg/bulgaria/2018-01-12/izprashtat-biznesmena-petar-hristov-v-posledniya-mu-zemen-pat", "text": "Поклонението пред убития бизнесмен Петър Христов е днес във Велико Търново. То ще се състои в Двореца на културатата и спорта. Близките на Христов помолиха присъстващите на поклонението да не използват видео и фотокамери. 49-годишният бизнесмен беше застрелян в понеделник в София, а показното убийство шокира цяла България. Покушението срещу собственика на една от големите български компании за производство на млечни продукти беше извършено в 9:55. Христов бе прострелян 8 пъти пред офиса си на ул. \"Ралевица\". По него е стреляно с чешки картечен пистолет \"Скорпион\".", "date": "2018.01.12", "title": "Изпращат бизнесмена Петър Христов в последния му земен път"}
{"url": "https://www.bgonair.bg/sutreshen-blok/2018-01-12/30-te-godini-priklyucheniya-partizani-alek-popov-s-nov-roman", "text": "\r\n В света на литературата всичко е възможно. Несъвместими наглед персонажи и ситуации могат да провокират множество емоции, да ни накарат да погледнем на историята с други очи. Такъв е случаят с дълго чакания партизански роман на Алек Попов, който отново ще ни потопи в приключенията на двете близначки - сестри Палавееви. Най-превежданият ни автор преплита комунисти, български партизани и банда джуджета в \"Сестри Палавееви 2. По пътя към Новия свят\". Втората книга от поредицата може да се чете и самостоятелно, отбеляза самият Попов в студиото на  \"Стиловете вътре се допълват и това, което ги обединява, е ироничният поглед към историята, нещо, което липсва у нас\", подчерта писателят. Попов ни връча в края на 30-те, в 40-те и началото на 50-те години на миналия век - епоха, която хем е отдалечена, хем е много подобна като начин и стил на живот с тази, в която живеем днес, обясни гостът на ", "date": "2018.01.12", "title": "30-те години, приключения, партизани... Алек Попов с нов роман"}
{"url": "https://www.bgonair.bg/sutreshen-blok/2018-01-12/sotsialni-mrezhi-bezotgovorni-roditeli-detsata-ni-se-biyat-masovo", "text": "\r\n \" \", обясни психологът Христо Монов. Думите му идват в контекста на поредния масов училищен бой. Този път в двора на бургаско училище заради размяна на обидни реплики в интернет между две ученички. От Регионалния инспекторат в Бургас изпратиха доклад до Министерството на образованието за инцидента. Ще бъдат свалени и записите от охранителните камери, които са запечатали боя. \" Има съвсем достъпен софтуер, който безплатно могат да изтеглят и да осъществяват контролните си функции\", посочи психологът  . Директор на столичното 51 СУ \"Елисавета Багряна\" Асен Александров се съгласи, че днешните родители са \" \".  \" \", настоя той  . Александров допълни, че децата вече живеят в социалните мрежи и се удовлетворяват от харесванията в тях. Ученици от 6-7 клас масово са писали като желана професия блогър, стана ясно още от думите му. Директорът подчерта, че в днешно време повече се бият момичетата.  \" \", каза още психологът Христо Монов.  ", "date": "2018.01.12", "title": "Социални мрежи, безотговорни родители... Децата ни се бият масово!"}
{"url": "https://www.bgonair.bg/bulgaria/2018-01-12/othvarliha-vetoto-na-radev-shte-ima-novo-antikoruptsionno-zveno", "text": "\r\n Парламентът отхвърли ветото на президента върху антикорупционния закон. Само БСП подкрепи държавния глава и гласува против повторно приетия закон. С 146 глуса депутатите от ГЕРБ, \"Обединени патриоти\", ДПС и \"Воля\" гласуваха отново приемането му. От БСП настояха, че този закон няма да проработи, защото е със \"сбъркана логика\" и е сякаш направен, само за да бъде показан на външните наблюдатели. По време на дебатите лидерът на БСП Корнелия Нинова заяви, че няма как тези, които ще бъдат разследвани за корупция, да избират председателя на новата антикорупционна комисия. Нинова настоя, че корупцията е основен проблем за държавата и тя бави влизането ни в Шенген. Шефът на ПГ на ГЕРБ Цветан Цветанов отвърна, че се радва, че народните представители са стигнали до извода, че има нужда от антикорупционно законодателство. Той бе категоричен и че след това управление ГЕРБ ще има още един мандат, а БСП ще е дълго време в опозиция. Припомняме, че преди дни ветото на президента бе отхвърлено и от Парламентарната комисия към парламента. Снимка: Олег Попов (Bulgaria ON AIR)", "date": "2018.01.12", "title": "Отхвърлиха ветото на Радев, ще има ново антикорупционно звено!"}
{"url": "https://www.bgonair.bg/bulgaria/2018-01-12/mazh-ot-dunavtsi-zagina-sled-chelen-udar-s-tir", "text": "Тежка катастрофа на входа на Видин рано тази сутрин. Инцидентът е станал малко преди 7 часа.  Лека кола навлиза в насрещното и се блъска челно в ТИР. На място загива шофьорът на колата, 34-годишен мъж от град Дунавци. Шофьорът на ТИР-а е без наранявания.  Причината за инцидента е несъобразена с пътните условия скорост и неправилно изпреварване на лекия автомобил.  Повече от час пожарна и полиция се опитваха да извадят тялото на 34 годишния мъж. Движението от и за Дунав мост 2 се извършваше само в едната посока.", "date": "2018.01.12", "title": "Мъж от Дунавци загина след челен удар с ТИР"}
{"url": "https://www.bgonair.bg/reportazhi/2018-01-12/misteriyata-na-balgarskite-glasove-s-parva-pesen-sled-pochti-20-godini", "text": "\r\n Първият сингъл на “Мистерията на българските гласове” бе напълно разпродаден дни преди Коледа. Сингълът със заглавие \"Pora Sotunda\" е със специалното участие на Лиса Джерард и беше издаден на 7 инчов винил в ограничените 1000 бройки в цял свят с идеята да се превърне в колекционерска рядкост. Въпреки нестандартния си формат, първоначално предвидените за българския пазар 50 бройки бяха изчерпани за 2 дни, което наложи продуцентите на сингъла и предстоящия албум, Шуберт Мюзик Пъблишинг, да увеличи първоначално предвидената за България бройка с още 60 копия. Те също бяха изчерпани преди Коледа. Сингълът бе официално представен на 8 декември 2017 г. едновременно в България и цяла Европа, а промоцията му в САЩ бе на 15 декември. Винилът е вече е напълно разпродаден и извън България. Видеото към песента е дело на режисьора Иван Москов и е снимано в България, а част от кадрите са направени в едно напълно обезлюдено село в Родопите - Дядовци. Главният герой във видеото не е актьор или звезда, а уличен художник, който се справя чудесно в своя дебют пред камера. Песента \"Pora Sotunda\" е изключително нежна и лирична. Тя е първият официално издаден студиен запис на “Мистерията на българските гласове” след повече от 20-годишна пауза и е елегантен предшественик на очаквания нов албум. В нея красиво се преплитат гласовете на хора и Лиса. Албумът “BooCheeMish” се очаква на пазара тази пролет,", "date": "2018.01.12", "title": "\"Мистерията на българските гласове\" с първа песен след почти 20 години"}
{"url": "https://www.bgonair.bg/bulgaria/2018-01-12/donald-tusk-grabna-sartsata-na-balgarite-s-rechta-si-snoshti", "text": "\r\n “Отечество любезно, как хубаво си ти. Как чудно се синее небето ти безкрайно!“ С тези думи председателят на Европейския съвет Доналд Туск започна своята емблематична реч в Народния театър. И продължи: \n \"По-младите навярно свързват в театъра, в който се намираме, по-скоро с известния Захари Бахаров и играта му в \"Игра на тронове\". Историята на Балканите е по-драматична и по-интересна от сценария на \"Игра на Тронове\", отбеляза Туск. Словата на председателя далеч не е първият случай, в който политически дипломати рецитират българска поезия в знак на уважение. Полският дипломат Кшищоф Краевски прочете \"Хаджи Димитър\" по случай 24 май 2016 г. ", "date": "2018.01.12", "title": "Доналд Туск грабна сърцата на българите с речта си снощи"}
{"url": "https://www.bgonair.bg/bulgaria/2018-01-12/vetoto-varhu-antikoruptsionniya-zakon-vliza-v-parlamenta", "text": "Парламентът ще гледа ветото на президента върху антикорупционния закон. Очаква се депутатите да го отхвърлят. Това беше направено вече преди два дни от членовете на правната комисия в Народното събрание. Законът беше оспорен от президента Румен Радев в неговата цялост на 2 януари. В мотивите на държавния глава се посочва, че несъответства с поставената цел, а именно ефективно противодействие на корупцията и отклонение от основни начала на конституцията. След близо два часа дебати мнозинството събра 10 срещу 7 гласа законът отново да бъде подкрепен. Предстои гласуване и в пленарната зала.", "date": "2018.01.12", "title": "Ветото върху антикорупционния закон влиза в парламента"}
{"url": "https://www.bgonair.bg/bulgaria/2018-01-12/sled-100-te-mln-leva-spirat-li-politseyskite-protesti", "text": "Полицейските синдикати ще решават днес дали да спрат протестите. На среща с премиера Бойко Борисов вчера стана ясно, че на силовото ведомство ще бъдат отпуснати допълнителни 100 млн. лева. Парите ще дойдат до две седмици. Въпреки това, недоволните от ниското увеличение на заплатите си полицаи, протестираха пред чуждестранните делегации при откриването на европредседателството. Председателят на най-големия полицейски синдикат Валентин Попов обяви, че ще предложи протестът на униформените да спре временно, като не изключи възможността това да е и за постоянно. Следващият протест на униформените беше планиран за 25 януари, когато ще се проведе и срещата на министрите на вътрешните работи от Европейския съюз. Снимка: Олег Попов, Bulgaria ON AIR", "date": "2018.01.12", "title": "След 100-те млн. лева: Спират ли полицейските протести?"}
{"url": "https://www.bgonair.bg/bulgaria/2018-01-12/zhan-klod-yunker-zapochva-savmestnite-zasedaniya-s-nashite-ministri", "text": "Първо съвместно заседание на председателя на Европейската комисия Жан-Клод Юнкер, заедно с неговите 26 комисари и с премиера Бойко Борисов, както и министрите от българското правителство. Заседанието ще се проведе в НДК. Преди това председателят на Еврокомисията ще се види с министър-председателя ни, а след това и с президента Радев. По-късно следобед е и неговата среща с председателя на парламента Цвета Караянчева. На специална церемония снощи в Народния театър \"Иван Вазов\" официално беше открито българското председателство на Съвета на Европейския съюз. Снимка: Олег Попов, Bulgaria ON AIR   ", "date": "2018.01.12", "title": "Жан-Клод Юнкер започва съвместните заседания с нашите министри"}
{"url": "https://www.bgonair.bg/sutreshen-blok/2018-01-12/atakuvaha-ni-3-gripni-shtama-ima-li-opasnost-ot-epidemiya", "text": "\r\n Намираме се в сезона на гриповете, а пикът на заболели у нас се очаква в края на януари. След гриповете \"Мичиган\" и \"Хонконг\", в Русе регистрираха и заболял от грип с щам \"Ямагата\".  \"Всяка година има епидемия от грип - въпрсът е кога и кои щамове ще доминирам\", посочи д-р Тодор Кантарджиев от Националния център по заразни и паразитни болести пред Bulgaria ON AIR. Той цитира данни от Националната референтна лаборатори    я, от които става ясно, че  в последните 4 дни се наблюдава увеличаване на случаите. В някои области на страната нещата се доближават до епидемията, предупреди д-р Кантарджиев. За него е притеснително положението в Пазарджик, където има над 200 болни от 10 хил. души население. Има доста случаи на заболели в Сливен и Благоевград, отбеляза гостът в \"България сутрин\". Д-р Кантарджиев добави, че от голям областен град са изпратили 46 материала, но само 3 се оказват грип, а едно изследване струва около 100 лева, които излизат от бюджета. На 1000-1500 души един прави остро начало с дихателна недостатъчност, при един на 10 000 души се засяга централната нервна система, стана ясно още от думите му. \"Мерките да се взимат - маски, хигиенни кърпички и когато някой е болен, да си стои вкъщи, а другите да го избягваме\", подчерта специалистът. Той коментира и случаят с шестима пазарджиклии, които са зарезени с марсилска треска през декември миналата година:  Марилската треска е заболяване, което ликвидирано у нас през 1968 г., но впоследствие се е върнала най-вече заради популацията на бездомните кучета. Лекува се успешно с антибиотици. Важното е да няма кучета, които не са третирани срещу кърлежи.  ", "date": "2018.01.12", "title": "Атакуваха ни 3 грипни щама! Има ли опасност от епидемия?"}
{"url": "https://www.bgonair.bg/sutreshen-blok/2018-01-12/zhurnalisti-balgariya-be-v-narodniya-teatar-liderite-na-es-ni-varnaha-chuvstvoto-za-otechestvo", "text": "\r\n България снощи бе в Народния театър \"Иван Вазов\"! Впечатляващо бе това, което се случи, получихме изключително признание!  Около това мнение се обединиха гостите на - журналистите Валерия Велева и Юлий Москов. \"Похвалата е за България, за българския народ, за лидерството на Бойко Борисов. Първите трима мъже на Европа трябваше да дойдат у нас, за да ни върнат чувството за Отечество\", бяха думите на Велева пред  Двамата журналисти изразиха очарованието си и от речта на председателя на Европейския съвет Доналд Туск, която бе на български. Според тях той е показал силата на словото, на блестящото ораторство, на честните думи! \"От известно време сме паднали в клопката на оплюването, на ругатнята, на бруталната лъжа. Обидно е да чуя, че България е най-корумпираната страна в Европа при наличието на Италия, Испания, Португалия и Гърция. И да се скъсаме, не можем да бъдем най-корумпираните, плюете по себе си!\" Възмутен е Юлий Москов. Европредседателството бе посрещнато с редица протести в столицата, но според Валерия Велева това не трябва да ни впечатлява, то е част от живота.  ", "date": "2018.01.12", "title": "Журналисти: Лидерите на ЕС ни върнаха чувството за Отечество!"}
{"url": "https://www.bgonair.bg/sutreshen-blok/2018-01-12/romi-prebiha-konya-si-dokato-byagat-ot-opit-za-krazhba-v-stolitsata", "text": "\r\n Роми пребиха от бой коня си, докато бягат от опит за кражба в столичния квартал \"Овча купел\". За случая сигнали са били подадени веднага на спешния телефон 112, както и към ОП \"Екоравновесие\". Съответни мерки са предприети и отговорните за престъплението са задържани. \"Притеснителното в тази ситуация е, че по закон конят трябва да бъде конфискуван и настанен за лечение някъде. Но дори и за здравите коне няма предвидени такива места\", посочи в  Явор Гечев от Фондация \"Четири лапи\". Пред  гостът съобщи, че по тази тема вече е проведен разговор с кмета на столицата Йорданка Фандъкова и от него е произлязла готовността на Столичната община да започне действия за този вид настаняване на животни. \"Очаквам в следващите няколко месеца да имаме терен, на който да приютяваме конфискувани коне\", надява се Гечев. Той бе категоричен, че жестокост като тази трябва да бъде наказана и отбеляза като положителен напредък факта, че за разлика отпреди 10 години, днес имаме законови разпоредби, които да санкционират такива престъпления, дори може да се стигне до затвор.    ", "date": "2018.01.12", "title": "Роми пребиха коня си, докато бягат от опит за кражба в столицата"}
{"url": "https://www.bgonair.bg/sutreshen-blok/2018-01-12/kraynite-kvartali-na-sofiya-nastoyavat-za-poveche-politsiya", "text": "\r\n Жители на крайни квартали на София организират петиция, с която настояват за повече полицейско присъствие. Живеещите в \"Княжево\", \"Марчаево\" и \"Владая\" настояват да бъдат заети всички щатни бройки за квартални полицаи. \"Има само един човек, който да отговаря за сигурността на почти 20 хиляди човека от трите квартала. На този човек са му вменени задължения да разнася призовки и много административна работа\", обясни организаторът на петицията Васил Николов в ефира на  . Той подчерта, че от 7 щата за квартални полицаи в трите района, е заета само една бройка. \"Това не е проблем само при нас. Оказва се, че е проблем и в \"Горна Баня\", \"Драгалевци\" и навсякъде в района има проблем с незапълнените щатове на полицейски квартални инспектори\", сподели още Иванов в  . Той настоя всички щатни бройки да бъдат запълнени. Според хората трябва да се извършва превантивна дейност, за която трябва да има достатъчно назначени служители. Освен това жителите са на мнение, че когато се знае, че има полицейско присъствие, престъпниците ще стоят по-далеч от този район.   ", "date": "2018.01.12", "title": "Крайните квартали на София настояват за повече полиция"}
