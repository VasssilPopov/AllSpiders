{"url": "https://www.bgonair.bg/world/2019-05-03/priklyuchi-stachkata-na-pilotite-na-skandinavskite-aviolinii", "text": "Приключи стачката на пилотите на скандинавската авиокомпания САС.  Те са постигнали споразумение с ръководството за подписването на нов колективен трудов договор.  Ще получат 3,5% увеличение на заплатите през тази година, още 3 през следващата година и 4 на сто през 2021 година. Стачката на пилотите продължи една седмица. Засегнати бяха около 4000 полета и 380 000 пътници.  А това струваше на авиопревозвача до 6,5 милиона евро на ден. ", "date": "2019.05.03", "title": "Приключи стачката на пилотите на скандинавските авиолинии"}
{"url": "https://www.bgonair.bg/plateni-publikatsii/2019-05-03/poshtenska-banka-i-endeavor-shte-podkrepyat-balgarski-predpriemachi-s-programa-za-rastezh", "text": "Пощенска банка и Endevor търсят предприемачи, които искат да развиват бизнеса си на световно ниво. Преминалите през етапите на подбор ще бъдат включени в 4-месечната програма Dare to Scale. Това ще е първата по рода си програма за растеж в България, която е насочена към предприемачи и бизнеси, които вече са преминали ранната фаза на своето развитие и са в началото на разрастване на дейността си. Програмата е разработена за предприемачи от всички сфери на икономиката и всички региони в България. Условието е да имат свой вече доказан продукт или услуга на пазара, да са реализирали оборот от поне 200 000 лв. за 2018 г. и най-важното – бизнесът им да е с потенциал за глобален растеж. В програмата ще бъдат селектирани до 10 компании, които от септември до декември 2019 г. ще преминат през специализирани обучения и интерактивни сесии, водени от успешни предприемачи и лидери от мрежата на Ендевър. Кандидатурите на всички желаещи да се включат в програмата се приемат до 10 май т.г. онлайн на този  . Пълната информация за програмата може да намерите  . \"Насочили сме се именно към scale-up компаниите, тъй като според нас те не получават достатъчно подкрепа – за разлика от start-up компаниите, към които има много висок интерес от различни участници на пазара и големите утвърдени компании, които имат достатъчно собствен ресурс и възможности за растеж. Когато подкрепяме талантливите хора, им помагаме да променят средата в България. Виждаме много млади фирми, които ни изненадват с иновативните си бизнес идеи и искаме да бъдем техен ментор и финансов партньор. Търсим перспективни идеи и хора с ентусиазъм и знания, за да ги реализират\", коментира Петя Димитрова, главен изпълнителен директор на Пощенска банка.  ", "date": "2019.05.03", "title": "Пощенска банка и Endeavor ще подкрепят български предприемачи с програма за растеж"}
{"url": "https://www.bgonair.bg/world/2019-05-03/pochina-aktyorat-izigral-chubaka-v-mezhduzvezdni-voyni", "text": "Почина актьорът Питър Мейхю, изиграл ролята на Чубака в \"Междузвездни войни\". Причината за смъртта му все още не е ясна.  Чубака е един от най-обичаните герои на хитовата поредица. Той е верен приятел на Хан Соло. Огромният и рошав герой, облечен единствено в колан с муниции, е представен за първи път в оригиналния филм \"Междузвездни войни\" като втори пилот на Хилядолетния сокол. Освен с вида си, той е известен и с характерния звук, който издава и е негова запазена марка.  Колеги описват актьора като голям мъж с още по-голямо сърце, единствен по рода си джентълмен и легенда от ненадмината класа.  ", "date": "2019.05.03", "title": "Почина актьорът, изиграл Чубака в \"Междузвездни войни\""}
{"url": "https://www.bgonair.bg/world/2019-05-03/britanski-izbirateli-uvolniha-deputat", "text": "Британски избиратели с петиция за отстраняване на депутатка. Причината - карала с 16 км/ч превишена скорост. 35-годишната Фиона Онасаня беше вкарана в затвора за три месеца, след като отказала да признае за нарушението си.  Случката е от преди две години, само шест седмици, след като бе избрана за депутат от опозиционната Лейбъристка партия. Заради това нарушение над 19 000 души от избирателния район на Фиона се подписаха тя да бъде отстранена от парламента. Позоваха се на нов закон от 2015 година, който дава право на гражданите да отзовават своите представители в парламента, ако са извършили престъпление.  Така Онасаня се превърна в първия депутат в британската история, уволнен от избирателите си.  ", "date": "2019.05.03", "title": "Британски избиратели уволниха депутат джигит"}
{"url": "https://www.bgonair.bg/world/2019-05-03/dron-dostavi-babrek-za-transplantatsiya-v-sasht", "text": "Бъбрек за трансплантация беше доставен с дрон в Съединените щати само за 10 минути. Полетът се смята за огромен пробив, който може да преобърне света на медицината и да спаси много човешки животи.  Дронът е излетял от паркинг на Балтимор и е преминал 4 километра, за да кацне на покрива на университетската болница в Мериленд. След бързата доставка на бъбрека, хирурзите извършват успешна трансплантация. Медиците са категорични - бъдещето е в дроновете и вярват, че съвсем скорото те ще се използват все по-често за транспортирането на органи.  ", "date": "2019.05.03", "title": "Дрон достави бъбрек за трансплантация в САЩ"}
{"url": "https://www.bgonair.bg/world/2019-05-03/sblasatsite-vav-venetsuela-otneha-zhivota-na-chetirima", "text": "\r\n Четири са вече жертвите на сблъсъците във Венецуела. През последните няколко дни протестите срещу президента Николас Мадуро бяха ожесточени.  Самият Мадуро призова за единство на армията. Той се появи с войници два дни след като армията и полицията не отговориха на призива на опозиционера Хуан Гуайдо за бунт.  Мадуро заяви, че армията трябва да се подготви за борба с предателите и опозицията, която се опитва да провокира кръвопролития в Каракас. Харесайте страницата ни във Facebook ", "date": "2019.05.03", "title": "Сблъсъците във Венецуела отнеха живота на четирима"}
{"url": "https://www.bgonair.bg/world/2019-05-03/evakuiraha-1-milion-dushi-v-indiya-zaradi-strahovitata-burya-fani", "text": "\r\n Циклонът \"Фани\" - една от най-големите бури в Индийския океан за последните 20 години, връхлетя източното крайбрежие на Индия. Повече от 1 милион души са евакуирани. Изградени са 4000 временни постройки.  Стихията предизвика големи свлачища. Много сгради са наводнени, а улиците са осеяни с паднали дървета. Училищата са затворени. Полети от международното летище са отменени. Военноморските сили, бреговата охрана и силите за борба с природни бедствия са мобилизирани.  Синоптиците прогнозират, че циклонът ще удари много силно днес следобед. А скоростта на вятъра ще достигне до 240 километра в час. \"Фани\" е най-силната буря, удряла Индия от 1999 година. Харесайте страницата ни във Facebook ", "date": "2019.05.03", "title": "Евакуираха над 1 милион души в Индия заради страховитата буря \"Фани\""}
{"url": "https://www.bgonair.bg/direktno/2019-05-03/tsenata-na-mlyakoto-pada", "text": "Всеки ден по една или две ферми у нас фалират,алармират от бранша. Рангел Матански от Националния съюз на говедовъдите е категоричен, че с падането на цената на млякото тази тенденция ще се запази. Административната тежест също е фактор, който пречи на фермерите. Симеон Присадашки от Асоциацията на млекопреработвателите обясни,че такъв спад на цените на млякото има всяка пролет и той се компенсира с качването на цените през есента. ", "date": "2019.05.03", "title": "Цената на млякото пада"}
{"url": "https://www.bgonair.bg/bulgaria/2019-05-03/alfa-risarch-bsp-izprevarva-gerb-za-evroizborite", "text": "По-малко от месец преди европейските избори БСП изпреварва с малко ГЕРБ. Това показват данните от изследване на \"Алфа Рисърч\", проведено в края на миналия месец.  Към момента БСП има минимален аванс от половин процент пред ГЕРБ. Според социолозите имотните скандали продължават да се отраязяват на подкрепата към ГЕРБ. Данните сочат още, че се запазва подкрепата за ДПС, следвани от ВМРО. Обединението \"Демократична България\" стартира кампанията с 4.5%.  ", "date": "2019.05.03", "title": "\"Алфа Рисърч\": БСП изпреварва ГЕРБ за евроизборите"}
{"url": "https://www.bgonair.bg/world/2019-05-03/kraynodesni-lichnosti-ostanaha-bez-profili-vav-facebook-i-instagram", "text": "Премахнаха профилите във Facebook и Instagram на няколко крайнодесни личности. Мярката е част от политиката срещу хора и организации, които насърчават насилието и омразата.  Премахнати са профилите на автора на конспиративни теории Алекс Джоунс, известния с антисемитските и хомофобски изказвания Луис Фарахан и крайнодесния коментатор Майло Янопулос.  От Facebook заявиха, че ще бъдат премахнати и всички страници, групи и събития, свързани с тези личности. Харесайте страницата ни във Facebook ", "date": "2019.05.03", "title": "Крайнодесни личности останаха без профили във Facebook и Instagram"}
{"url": "https://www.bgonair.bg/world/2019-05-03/germaniya-izhvarlya-18-mln-tona-hrana-godishno", "text": "Всичката храна, произведена в Германия до 2 май, e за боклука. Четири месеца за нищо друго, освен за боклук - поне според прогнозите на природозащитната организация WWF, която обяви 2 май за деня на хранителните отпадъци. Според изчисленията на WWF 18 милиона тона храна се изхвърлят всяка година в Германия, точно толкова, колкото са произведени през годината до тази дата. WWF включва също така в изчисленията си и редица отпадъци, като черупки, семена или кости. Ако оставите тази част, има около десет милиона тона храна на година, която хората могат да използват. Но те не го правят. Екотрофологът (експерт по хранене на домакинството, бел. ред.) Зилке Фридрих, 55-годишен учен от Университета за приложни науки в Мюнстер, работи от години по въпроса защо хората хвърлят толкова много храна в кошчето. В интервю за германския Süddeutsche Zeitung тя обяснява какво трябва да бъде променено, за да се сложи край на това. Според нея търговският бранш трябва да мисли за мерки, с които да накара потребителите да купуват по-малко. Например, обемните отстъпки като „купи три, плати две\", може да бъдат отменени, смята тя. За да се случи това обаче според нея е нужна пълна промяна на парадигмата в тази част от хранителната верига. „Трябва да се отдалечим от количеството за сметка на качеството. Ние също така се нуждаем от по-екологични и социални форми на производство“, посочва още Фридрих. \r\nСнимка: Pixabay Какво може да се промени и какви са добрите примери вижте в продължението на материала в  Харесайте страницата ни във Facebook ", "date": "2019.05.03", "title": "Германия изхвърля 18 млн. тона храна годишно"}
{"url": "https://www.bgonair.bg/science/2019-05-03/noviyat-imperator-na-yaponiya-shte-se-vozi-v-unikalna-toyota", "text": "На 1 май император Нарахито се възкачи на трона в Япония, след като баща му Акихито абдикира. Малко след церемонията стана ясно, че на парада по случай коронацията, който ще се проведе през октомври, новият император ще се появи в много луксозен кабриолет Toyota Century, направен в един екземпляр. Това съобщи . В продължение на много години предишният император използваше луксозен Rolls-Royce Corniche, който обаче вече е доста очукан. Ремонтът става все по-труден, както и намирането на резервни части. Поради това колата почти престана да се използва, а сега представлява по-скоро музейна ценност, отколкото превозно средство. Ето защо, Нарахито реши да поръча нова \"императорска\" кола, която ще бъде кабриолет Toyota Century, изработена по поръчка. \r\n  \r\nЗнае се, че лимузината с отварящ се покрив ще бъде създадена на базата на третото поколение на четиривратия седан Century, който дебютира на автосалона в Токио през 2017 г. Автомобилът с цена от 200 000 долара ще бъде оборудван с хибридна система на задвижване, състояща се от 5-литров V8 двигател и два електромотора.  Автомобилът също така трябва да бъде по-голям от другите, използвани в Япония. Той ще има високо ниво на безопасност и екологичност и ще се използва от императора всеки ден, а не само в изключителни случаи. Също така ясно е посочено колко високи трябва да бъдат седалките за императора и императрицата, така че, минавайки по улицата, хората ясно да ги виждат.  ", "date": "2019.05.03", "title": "Новият император на Япония ще се вози в уникална Toyota"}
{"url": "https://www.bgonair.bg/bulgaria/2019-05-03/za-shesti-pat-shte-se-provede-blagotvoritelniyat-maraton-wings-for-life", "text": "\r\n Броени дни ни делят от шестото издание на благотворителния маратон - \"Wings for Life\". Събитието обединява хора от целия свят в името на една кауза - гръбначните заболявания да станат напълно лечими. Бягай за тези, които не могат. Под това мото хиляди хора от цял свят ще тичат в един ден и един час – в студ и пек, без значение дали е нощ или ден. За да докажат, че заедно можем да дадем \"Крила за Живот\". Благотворителният маратон води началото си от Австрия. След като инцидент приковава към инвалидна количка сина му и по-малкия му брат, световният шампион по мотокрос Хайнц Кинигаднер става съосновател на организацията \"Крила за живот\". Целта ѝ е да намери лек за уврежданията на гръбначния стълб.  България ще се включи за трети път в кампанията. На 5 май стотици хора от два български града - София и Сливен ще бягат с кауза. Един от участниците е Владимир Гюров – професионален колоездач, пострадал при катастрофа преди 19 години.  \"Основното послание е да се включим, да бъдем съпричастни към решаването на този международен проблем, който е свързан с гръбначните травми, които към момента са нелечими\", сподели той. Бягането ще започне точно в 14:00 ч. от езерото \"Ариана\", а дължината на трасето, което ще бъде обособено за събитието, ще бъде 5 километра. Не е нужно обаче всеки да тича толкова. Иван Христов фитнес инструктор 01:20 \"Има хора, които ще го изкарат целия маратон, тези които не са подготвени може да вземат удобни маратонки и удобен анцуг, а времето няма да е много хубаво, затова да са добре облечени\",съветва фитнес инструкторът Иван Христов. Миналата година в рамките на инициативата са пробягани почти един милион километра. Събраните средства са над 3 милиона евро. Всички пари отиват за жизненоважни проучвания. Владимир Гюров професионален колоездач 08:05 В световен мащаб над 3 милиона души са парализирани поради придобити травми на гръбначния стълб, а всяка година броят им расте с близо 130 000 пациенти.  ", "date": "2019.05.03", "title": "За шести път: Ще се проведе благотворителният маратон \"Wings for Life\""}
{"url": "https://www.bgonair.bg/denqt-on-air/2019-05-03/rsm-pred-balotazh-patyat-kam-evropa-e-vazhen-sochi-zhurnalist", "text": "\r\n Албанският вот и новото име на страната станаха ключови теми в последния дебат преди балотажа в Република Северна Македония. Претендентите за президентския пост са Гордана Силяновска и Стево Пендаровски.  \"Посланията на кандидатите бяха много точни и ясни. Стево Пендаровски каза, че ще търси повече стабилност и яснота по пътя на Македония към Европа. Гордана Силяновска връщаше линията на времето постоянно назад. Тя показваше политиката на Груевски, от която Македония иска да се разграничи. Силяновска може да се опита да придърпа албанските избиратели. Но това не е вероятно да стане. Тя може да се харесва на хората, които са недоволни от бавните реформи. Но ефективните реформи не са бързи. Тя не дава съвети и решения как ще се решат проблемите. Всеки здравомислещ в Македония трябва да работи Пендаровски да победи\", посочи журналистът Николай Кръстев.  Според госта на \"Денят ON AIR\" изборът на Северна Македония към Европа е много важен. \"Македония може да влезе в много сериозна политическа криза. Въпросът е дали е реалистично да се гледа в тази посока. Гражданите на Северна Македония правилно ще изберат своя път. Очаквам около 40% избирателна активност. Все пак много хора напуснаха страната\", коментира той.   \"Гражданите имат много критики към правителството. Хората не са доволни от материалното си възнаграждение. Има сходства и с България. Залогът на предстоящите президентски избори е стабилността на държавата. Изборът на Пендаровски означава предвидимост за пътя на Македония към западните структури. Неговото послание е с разбиране към хората. В поведението на Силяновска се четеше непредвидимост. Тя каза, че има какво да се променя в договора с България и в този с Гърция. Но не предложи решения\", изтъкна още Кръстев пред Bulgaria ON AIR.  Харесайте ни във Facebook ", "date": "2019.05.03", "title": "Балотаж в Северна Македония: Към Европа или към дълбока криза?"}
{"url": "https://www.bgonair.bg/bulgaria/2019-05-03/kola-blasna-3-godishno-dete-na-peshehodna-pateka-v-sofiya", "text": "\r\n Кола блъсна дете на пешеходна пътека в София. Инцидентът се случил в квартал \"Яворов\" в столицата. На улица \"Иван Асен II\" автомобил прави десен завой, когато удря дете каращо колело. На мястото на произшествието веднага са пристигнали представители на полицията и Бърза помощ. В крайна сметка детето е закарано в \"Пирогов\" без опасност за живота. \"Това, което знам е, че полиция и Бърза помощ са се отзовали на сигнала за произшествието. Детето веднага е прегледано. До колко ми е известно то няма сериозни наранявания\", разказа жител на квартала.  ", "date": "2019.05.03", "title": "Кола блъсна 3-годишно дете на пешеходна пътека в София"}
{"url": "https://www.bgonair.bg/bulgaria/2019-05-03/edna-treta-ot-stolichani-ne-plashtat-redovno-za-parno-i-topla-voda", "text": "Около една трета от столичани не си плащат редовно сметките за парно и топла вода, каза пред БНР изпълнителният директор на \"Топлофикация София\" Кремен Георгиев. \"Приоритетно ще бъдат завеждани дела за суми над минимална работна заплата. Това не означава тотално изключване на малките суми по една проста причина. Ако длъжниците с малки суми са много на брой, това сумарно прави едно солидно задължение и ако ние не го потърсим по никакъв начин, това означава безстопанственост. Повечето дела, които вече се завеждат са за по-сериозните суми\", обясни той. Преди два дни от ТЕЦ-София съобщиха, че започва спирането на парното в столицата и дружеството преминава към летен режим на топлоснабдяване. Така отоплителният сезон 2018-2019 г. приключва. От компанията напомнят на абонатите, че започва кампанията за отчитане на уредите за дялово разпределение и изготвянето на изравнителните сметки за периода 1 май 2018 г. - 30 април 2019 г. За целта вкички столичани трябва да осигурят достъп до жилищата си, включително и до апартаментите, в които отоплителните тела не се използват или са свалени. Харесайте страницата ни във Facebook ", "date": "2019.05.03", "title": "Една трета от столичани не плащат редовно за парно и топла вода"}
{"url": "https://www.bgonair.bg/bulgaria/2019-05-03/proveryava-i-ministara-na-zemedelieto-rumen-porozhanov-za-izmami", "text": "Прокуратурата проверява министъра на земеделието Румен Порожанов, както и Държавен фонд \"Земеделие\". Това става ясно от официално съобщение на прокуратурата. Държавното обвинение напомня, че измамите при използването на къщите за гости се проверяват от тях съвместно с МВР. Целта е да се установят именно нарушенията в работата на министъра и фонд \"Земеделие\". Порожанов ще бъде проверяван и като шеф на фонда. Тази позиция той заемаше преди да оглави министерството. Самият министър коментира, че не се притеснява.  ", "date": "2019.05.03", "title": "Проверяват и министъра на земеделието Румен Порожанов за измами"}
{"url": "https://www.bgonair.bg/bulgaria/2019-05-03/mir-na-zemyata-mototo-na-papata-po-vreme-na-vizitata-si-u-nas", "text": "\r\n Папа Франциск отправи приветствие към българския народ два дни преди посещението си у нас. \"Мир на Земята\" ще е мотото на неговата визита. \"Да дойда в България, за мен и за моите сътрудници ще бъде едно поклонничество под знака на вярата, на единството и на мира. Защото вашата земя е родина на свидетели на вярата, още от времето, когато светите братя Кирил и Методий са разпространявали там Евангелието. Мир на земята ще бъде мотото на посещението ми. Бих искал да ви помоля да ме придружавате с вашата молитва. Благодаря! Бог да даде мир и благоденствие на България!\", пожела папа Франциск.  Харесайте ни във Facebook ", "date": "2019.05.03", "title": "Мир на Земята - мотото на папата по време на визитата му у нас"}
{"url": "https://www.bgonair.bg/bulgaria/2019-05-03/prokuraturata-vdigna-mernika-na-minyu-staykov-za-2-evroprogrami", "text": "\r\n Бизнесменът Миню Стайков отново на прицела на прокуратурата. Този път заради измами по две европрограми - за развитие на селските райони и развитие на лозята.  Проектите са представени и одобрени през 2014-2015 година и през 2018 година. По първата европрограма - \"Развитие на селските райони\" е било предвидено плащане за почти 11 и половина милиона лева. По втората европрограма - \"Конверсия на лозята\", е било предвидено изплащането над 7 млн. лева. Получени са малко над 5 млн. лева. По закон максимумът за финансиране по \"Развитие на селските райони\" е бил 3 млн. лв., а за т. нар. \"Конверсия на лозята\" - 2 млн. лв. Дали проектите са включвали реални земеделски земи, договори и фирми - тепърва ще се проверява.  И тъй като контролът при кандидатстването и изпълнението на всеки един проект се осъществява от Държавен фонд \"Земеделие\", прокуратурата ще търси има ли съзнателно неизпълнение на задълженията. Проверката ще обхване и министъра на земеделието Румен Порожанов. Това разследване ще се ръководи от прокурор Ангел Кънев, макар преди дни бизнесменът Миню Стайков да поиска отвода му. Причината - купувал земеделски земи в района на Поморие, Елхово и Тополовград.  Продавачи били фирми, свързани с конкуренти на Стайков в алкохолния бизнес. Ангел Кънев е купувал земите като частно лице, по реална пазарна оценка и ги е платил по банков път. Придобил ги е чрез търгове по интернет, категоричен е Иван Гешев.  Ръководството на прокуратурата съобщиха, че застават зад всеки един обвинител, който изпълнява служебните си задължения в съответствие със закона и няма да допусне провеждането на подобни персонални атаки. Харесайте ни във Facebook ", "date": "2019.05.03", "title": "Прокуратурата вдигна мерника на Миню Стайков за 2 европрограми"}
{"url": "https://www.bgonair.bg/bulgaria/2019-05-03/sled-2-kredita-gotvyat-li-za-prodazhba-giginskiya-manastir", "text": "\r\n Ще бъде ли продаден Гигинският манастир, който потъна в дългове след изтеглен кредит за ремонт? Сумата е била изтеглена, за да бъде обновена Светата обител с европейски пари. След кандидатстване по европрограма за селските райони преди години, Гигинският манастир, заедно с фирма \"КИК Дизайн\", теглят заем от КТБ. Парите остават във фирмата, която фалира. Изтегления кредит от КТБ потъва заедно с фалита на фирмата, след това е изтеглен втори, за да може ремонтите да бъдат завършени. Оказва се, че фирмата \"КИК Дизайн\" е свързана с КТБ и Цветан Василев, който беше изографисан заедно със съпругата в манастира като ктитор. Пламен Пенчев Кисьов, който е най-голям съдружник до 2 юни 2015 г. и първи управител на \"КИК Дизайн\", е бившият собственик на \"Евробилд 2003\". Освен това дружеството е било регистрирано на бул. \"Цар Борис III № 159, където има много дружества, свързани с КТБ. Кисьов е още съакционер с Иво Манчев. Харесайте ни във Facebook ", "date": "2019.05.03", "title": "След два кредита: Готвят ли за продажба Гигинския манастир?"}
{"url": "https://www.bgonair.bg/denqt-on-air/2019-05-03/sotsiolog-apartamentgeyt-vliyae-na-rezultatite-na-gerb-za-evroizborite", "text": "Скандалът \"Апартаментгейт\" влияе негативно на ГЕРБ преди изборите за Европейски парламент. Това заяви в \" \" социологът Евелина Славкова. Според нея проблемът с имуществото на властта е свалил доверието в управляващата партия с близо 3-4 процента. Славкова разкри, че \"Апартаментгейт\" е възприет толкова негативно, тъй като става въпрос за най-милото на българина - неговото имущество. \"Разликата между БСП и ГЕРБ е под 1%. Проучването е направено след кулминацията на \"Апартаментгейт\". През април започна да се задълбочава кризата с апартаментите, къщите за гости. Всичко това оказва влияние. Въпреки многото скандали, които предшестваха \"Апартаментгейт\", данните стояха устойчиво - 2-3% в полза на ГЕРБ. БСП обаче са много мобилизирани, докато ГЕРБ ерозира. Имаше много скандали преди това, но те не подразниха толкова българина. Сега удариха най-милото му. Българинът има особено чувство към имуществото. Това е народопсихологията ни\", каза социоложката.  Славкова също така сподели, че се очаква на европейските избори да гласуват около 2,1 милиона души. Според нея празниците около 24 май ще окажат сериозно влияние на активността на гласоподавателите.  \"Избирателната активност е сериозен проблем. Евроизборите предизвикват най-малък интерес у избирателите. Ще има около 2,1 милиона гласа на изборите. Празниците ще окажат влияние на вота. Също така е много висок делът на хората, които няма да гласуват. Просто те са отвратени от политиката. Ще има голяма вълна протестен вот. ДПС успя да си върне част от гласовете, които загуби заради ДОСТ. Те отново са трета политическа партия. ВМРО мобилизира електората на патриотите. По-назад са НФСБ и \"Атака\", допълни Славкова пред  .  ", "date": "2019.05.03", "title": "Социолог: \"Апартаментгейт\" влияе зле на резултатите на ГЕРБ за евроизборите"}
{"url": "https://www.bgonair.bg/bulgaria/2019-05-03/manolova-osporva-sedem-razporedbi-ot-izborniya-kodeks-pred-ks", "text": "Седем разпоредби от  Изборния кодекс атакува пред  Конституционния съд  омбудсманът Мая Манолова, съобщиха от кабинета ѝ. Една от седемте разпоредби е промяната, с която се отмени възможността всички актове на Централната избирателна комисия (ЦИК) да подлежат на обжалване. Според Манолова с въвеждане на необжалваемост законодателят поставя преграда за съдебна защита на избирателното право, пише  . Извън възможността за съдебно обжалване ще останат актовете на ЦИК, с които се осигурява възможност на всеки избирател да прави справка в регистъра със своя единен граждански номер, с които се издават методически указания за избирателните комисии и с които се публикуват резултатите от изборите, включително от машинното гласуване, пише в жалбата. Ако ЦИК в методическите указания посочи, че генерираните от машините за гласуване контролни разписки не се броят преди попълването на секционните протоколи,  то при съмнение за манипулиране на машините никой избирател или политическа сила няма да има възможност да атакува пред съда тези указания, предупреждава Мая Манолова.  Според нея на практика се допуска чрез методическите указания ЦИК превратно да тълкува и прилага Изборния кодекс, без актовете ѝ да бъдат обжалвани пред съдебен орган. Тя вижда риск това да се отрази върху изборния резултат, а той ще може да бъде оспорван едва след изборите пред Конституционния съд. Омбудсманът атакува и новоприетите текстове, с които актове на ЦИК вече ще се обжалват в местните административни съдилища, а не пред Върховния административен съд (ВАС). Тя се опасява от противоречива практика по еднакви казуси. Манолова оспорва и отстъплението от изискването избирателните комисии да се произнасят с квалифицирано мнозинство. Харесайте страницата ни във Facebook ", "date": "2019.05.03", "title": "Манолова оспорва седем разпоредби от Изборния кодекс пред КС"}
{"url": "https://www.bgonair.bg/bulgaria/2019-05-03/ataka-otkri-predizbornata-si-kampaniya-s-pismo-do-zhan-klod-yunker", "text": "\"Атака\" откри предизборната си кампания с писмо до председателя на Европейската комисия Жан-Клод Юнкер. \r\nЛидерът Волен Сидеров, заедно с кандидатите на партията, влязоха днес в сградата на ЕП в София и поискаха анекс към Договора за присъединяване на България към ЕС, който да гарантира повече пари за България от еврофондовете. Думата взе водачът на листата на \"Атака\" Георги Димов. Той стана част от листата на партията, след като спечели политически риалити формат, наречен \"Политическа академия\", излъчван по партийната телевизия \"Алфа\". \n \"Ние искаме ЕС да въведе минимална заплата и пенсия за всички страни-членки на ЕС. Поне тройно увеличаване на европейските фондове за България\" - заяви Димов, предава  . В своето писмо до председателя на ЕК от \"Атака\" се обявяват против гейбракове, мигранти, санкции срещу Русия. Лидерът на националистите Волен Сидеров пък припомни, че когато Жан –Клод Юнкер е бил в България, той му е подарил ракия и след това той получил ишиас. \"Поради тази причина, сега не му нося алкохол, а писмо\" - коментира Сидеров. Харесайте страницата ни във Facebook ", "date": "2019.05.03", "title": "\"Aтака\" откри предизборната си кампания с писмо до Жан-Клод Юнкер"}
{"url": "https://www.bgonair.bg/bulgaria/2019-05-03/ot-1-yuni-shte-badat-izmeneni-tsenite-na-klinichnite-pateki-za-detsa-i-bremenni-zheni", "text": "От 1 юни ще бъдат изменени цените на клиничните пътеки за деца и бременни жени. Това стана ясно на среща на премиера Бойко Борисов с Българския лекарски съюз. Ще се финансират допълнително и отдалечени болници в труднодостъпни места, заведения за белодробно болни, както и спешни центрове. От Сдружението на областните болници посочиха, че не са достигнали нивата на заплащане на университетските лечебни заведения, но изразиха надежда това да се промени при увеличаване на цените на клиничните пътеки.", "date": "2019.05.03", "title": "От 1 юни променят цените на клиничните пътеки за деца и бременни"}
{"url": "https://www.bgonair.bg/bulgaria/2019-05-03/izborat-na-formula-za-izchisleniya-na-pensiite-vliza-v-sila-ot-utre", "text": "Изборът на формула за изчисление на пенсиите влиза в сила от утре. Хората ще могат да подават заявелния за пенсия по новия ред веднага след празниците.  От 7 май мобилни експертни екипи на НОИ ще обикалят по график общините, където няма териториални поделения на осигурителния институт и ще дават безплатни консултации. На сайта на НОИ ще бъде възстановен електронният калкулатор, който ще смята размера на пенсията и по старата методика с трите \"златни\" години отпреди 1997 г. и трите години между 1997 и 1999 г.   ", "date": "2019.05.03", "title": "Изборът на формула за изчисления на пенсиите влиза в сила от утре"}
{"url": "https://www.bgonair.bg/bulgaria/2019-05-03/kravta-na-cherno-s-golyam-skok-po-600-leva-za-redkite-grupi", "text": "Цената на кръвта на черно в София се вдига. За редките АВ и В групи тя удари 600 лв. за една бележка, а за А и 0 – от 200 до 400 лв. Хората, извършващи търговията, са наясно с нуждите на отделните болници, както и колко милилитра кръв са нужни за дадена операция. Цените падат наполовина през лятото, тъй като тогава плановите операции в болниците спират заради горещините, оперират само по спешност и търсенето намалява. Търговията на кръв у нас е забранена, а санкцията е до 1000 лв. Повторно нарушение може глобата да скочи до 10 000 лв. Въпреки това глобени няма, а пазарът с кръв се шири, пише \"Монитор\". Средната цена на банка кръв е между 100 и 150 лева, но може да достигне 500, коментират медицински специалисти от Варна. Има и платени кръводарители с редки кръвни групи. Но регистърът на платените кръводарители намалява, защото цената на кръвта е много ниска - 90 лева за литър. По около 12 500 кръводарители преминават годишно през Кръвния център във Варна и даряват кръв. В Русе кръвта на черно надхвърли 250 лева за сакче. Ако кръвната група е от редките, а операцията е спешна, сумата може да е около 400 лева. Ромите в региона са превърнали кръводаряването в доходоносен бизнес. Обикновено стоят в района на болницата и чакат някой притеснен близък на пациент да ги потърси. Разполагат със списък с телефонни номера на донорите на кръв и веднага се обаждат при нужда. Обикновено донорът пристига в рамките на половин час. Харесайте страницата ни във Facebook ", "date": "2019.05.03", "title": "Кръвта на черно с голям скок - по 600 лева за редките групи"}
{"url": "https://www.bgonair.bg/bulgaria/2019-05-03/predpriemat-se-spetsialni-merki-za-dvizhenie-predi-gergyovden", "text": "В последния работен ден преди Гергьовден са предприети специални мерки за безопасно придвижване по основните пътища в страната.  От 16 ч. до 20 ч. днес се ограничава движението на камиони над 12 тона по автомагистралите и най-натоварените отсечки. За улеснение на трафика от 10 ч. тази сутрин до неделя, в района на ремонтираните виадукти по автомагистралите \"Хемус\" и \"Тракия\" ще има по две ленти за Бургас и Варна и по една за София. От Пътната агенция напомнят на водачите да карат със съобразена скорост и да не използват аварийните ленти за изпреварване.", "date": "2019.05.03", "title": "Специални мерки за движение преди Гергьовден"}
{"url": "https://www.bgonair.bg/bulgaria/2019-05-03/avtobus-s-uchenitsi-se-zapali-na-am-hemus-nyama-postradali", "text": "Инцидент с автобус с ученици тази сутрин на автомагистрала \"Хемус\". За щастие няма пострадали.  Рейсът е пътувал за Етрополе и е превозвал 59 пътници - предимно деца от музикално училище в София. По първоначални данни двигателят на автобуса започнал да пуши. Своевременно шофьорът на превозното средство отбил, а пътниците са били изведени на безопасно място.  Изгорял е въздушният филтър на автобуса. По-късно превозното средство потегля към Етрополе на собствен ход. Инцидентът е станал на 35-ия километър на магистрала \"Хемус\", в района между първия и втория тунел в посока Варна. Харесайте страницата ни във Facebook ", "date": "2019.05.03", "title": "Автобус с ученици се запали на АМ \"Хемус\", няма пострадали"}
{"url": "https://www.bgonair.bg/bulgaria/2019-05-03/sofiya-pod-blokada-zaradi-poseshtenieto-na-papata-u-nas", "text": "\r\n МВР с извънредни мерки за сигурност заради предстоящото посещение на папа Франциск у нас. На 5 май след визитата в храм-паметника \"Александър Невски\", от площада пред него папата ще произнесе молитвата \"Царице Небесна“. Пред катедралата се изгражда сцена, създават се и екрани, които да осигурят възможност папата да може да бъде видян и от тези, които не са наблизо. Очаква се близо 8000 души да присъстват по време на събитието. Само католическата общност е осигурила 50 автобуси за вярващите. За такова голямо събитие МВР предприема специални мерки, включително и ако папата реши да излезе извън протокола.  Властите призовават хората, които искат да видят папата, да бъдат на обозначените места, написани в сайта на МВР, два часа по-рано. От днес е забранено движението по булевард \"Цар Освободител” в отсечката между улиците \"Раковски” и площад \"Независимост”.  \r\nЗабранено е движението и по улица \"Оборище”, в отсечката между улиците \"Г.С.Раковски” и \"11-и август”.  Паркирането също ще бъде забранено в голяма част от центъра на София. Остава и забраната за паркиране около храм-паметника \"Александър Невски\". Харесайте страницата ни във Facebook ", "date": "2019.05.03", "title": "София под блокада заради посещението на папата у нас"}
{"url": "https://www.bgonair.bg/bulgaria/2019-05-03/tsska-ostana-bez-trenyor-lyubo-penev-hvarlil-ostavka", "text": "Любослав Пенев е подал оставка като старши треньор на ЦСКА. Информацията не е потвърдена официално от клуба, но в същото време ръководството на \"червените\" отмени насрочената за 13:45 часа пресконференция на Пенев преди мача с Черно море. Малко по-късно самият Любослав Пенев съобщи решението си чрез обръщение във Facebook. В него разкрива, че не е срещнал подкрепа от ръководството, а напротив - яростна опозиция. \"Обявявам, че напускам ЦСКА с високо вдигната глава и много огорчен!\", завършва Пенев. Очаква се отборът да бъде воден до края на сезона от сръбския специалист Люпко Петрович, който в момента е съветник на \"Българска армия\". ЦСКА е в серия от негативни резултати, след като направи 0:0 в дербито с \"Левски\" и пропусна шанса си да догони \"Лудогорец\", загуби с 3:2 от \"Ботев\" (Пловдив) за Купата на България, а на реванша стигна само до 3:3 и отпадна от турнира. След това \"армейците\" загубиха отново от Ботев - този път с 0:2 за първенство. Харесайте страницата ни във Facebook ", "date": "2019.05.03", "title": "ЦСКА остана без треньор, Любо Пенев хвърли оставка"}
