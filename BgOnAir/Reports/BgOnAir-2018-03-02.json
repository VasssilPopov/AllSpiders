{"url": "https://www.bgonair.bg/world/2018-03-02/protest-v-slovakiya-zaradi-shokirashtoto-ubiystvo-na-zhurnalist", "text": "Протест на студентите е планиран за днес в Словакия след шокиращото убийство на журналист този уикенд. Ян Куцяк и неговата приятелка бяха намерени застреляни в дома си в неделя.  Журналистът е известен с разследванията си за данъчни измами на хора, свързани с властта, а последната му статия описва предполагаеми взаимоотношения между италиански бизнесмени Източна Словакия и мафията в Италия.  След като тя беше публикувана посмъртно в сряда, стотици излязоха на протест в столицата Братислава, за да изразят недоволството си срещу корупцията и срастването между мафия и държава.  Междувременно при серия от обиски вчера бяха задържани няколко души, цитирани в материала на разследващия журналист.", "date": "2018.03.02", "title": "Протест в Словакия заради шокиращото убийство на журналист"}
{"url": "https://www.bgonair.bg/bulgaria/2018-03-02/pozhar-gorya-na-sedmiya-etazh-v-blok-v-lyulin", "text": "Пожар горя на седмия етаж в жилищна сграда в столичния квартал \"Люлин\". По непотвърдена информация е пострадала възрастна жена. Тя била откарана с линейка от мястото на инцидента, но без опасност за живота. Причината за инцидента е още неясна.  \r\n ", "date": "2018.03.02", "title": "Пожар горя на седмия етаж в блок в \"Люлин\""}
{"url": "https://www.bgonair.bg/bulgaria/2018-03-02/bebe-v-ukrayna-pochina-sled-balgarska-vaksina-btszh", "text": "Бебе почина в Украйна, след като му беше поставена българска ваксина БЦЖ. Заради случая Държавната служба по лекарствените средства в страната временно е забранила препарата. Според наблюдаващите лекари детето е било напълно здраво. Състоянието му се влошило 9 часа след поставянето на ваксината, а малко по-късно е починало. Лекарите обаче са убедени, че смъртта не е свързана с препарата, като допълниха, че 9 други деца са получили инжекция от същата ампула, но всички те са напълно здрави. По случая е образувано наказателно производство, а роднините на бебето смятат да съдят медиците.  ", "date": "2018.03.02", "title": "Бебе в Украйна почина след българска ваксина БЦЖ"}
{"url": "https://www.bgonair.bg/world/2018-03-02/tramp-iska-vavezhdaneto-na-smartno-nakazanie-za-dilarite-na-droga", "text": "Смъртно наказание за дилърите на дрога отвъд Океана. Радикалната мярка е позната от политиката на филипинския президент Додриго Дутерте. Същата идея обаче има и Доналд Тръмп.  На среща в Белия дом, посветена на кризата с наркотиците, американският президент намекна, че може би са необходими крайни мерки в борбата. Той заяви също, че преговарял с главния прокурор да се заведат дела срещу няколко фармацевтични компании и разпространители на лекарства. Причината са неясните указания на някои болкоуспокояващи, които заблуждават пациентите. Кризата с опиятите е основната причина за смърт в САЩ. Само през 2016 тяхна жертва са станали 43 хил. души - най-високият брой от години насам.  Поради тази причина от октомври Тръмп обяви извънредна ситуация в здравеопазването.", "date": "2018.03.02", "title": "Тръмп иска въвеждането на смъртно наказание за дилърите на дрога"}
{"url": "https://www.bgonair.bg/world/2018-03-02/ognena-tragediya-v-baku-nay-malko-25-dushi-zaginaha", "text": "Най-малко 25 души загинаха при пожар в център за наркозависими в азербайджанската столица Баку. Пострадалата сграда е била дървена. По първоначална информация причина за огнената стихия е повреда в електроинсталацията. Пожарът е потушен. Изясняват се причините за инцидента.", "date": "2018.03.02", "title": "Огнена трагедия в Баку: Най-малко 25 души загинаха"}
{"url": "https://www.bgonair.bg/world/2018-03-02/berluskoni-gotvi-antonio-tayani-za-premier-na-italiya", "text": "Председателят на Европейския парламент готов да напусне Брюксел и да се върне в родината си. Антонио Таяни заяви, че приема предложението на Силвио Берлускони да оглави евентуалното следващо правителство на Италия. Водената от бившия милиардер дясноцентристка коалиция се очаква да спечели най-много гласове на парламентарните избори тази неделя, но според социолозите резултатът ѝ няма да е достатъчен за самостоятелно правителство. Берлускони няма право да заема изборна длъжност до 2019 г., затова посочи Таяни като свои предпочитан кандидат за премиер.  Настоящият председател на ЕП е сред най-доверените му хора още от 90-те години насам. Коалиционните партньори на Берлускони вероятно няма да са очаровани от избора. Причината е, че и двете крайно десни формации са скептично настроени относно ЕС.", "date": "2018.03.02", "title": "Берлускони готви Антонио Таяни за премиер на Италия"}
{"url": "https://www.bgonair.bg/reportazhi/2018-03-02/rusiya-i-sasht-se-vpusnaha-v-opasna-yadrena-nadprevara", "text": "\r\n Напрежението между Русия и Съединените щати расте. 24 часа след като Владимир Путин се похвали с нов вид руска отбранителна система, Доналд Тръмп заяви, че ако се налага ще гарантира мира със сила. \"Решението на Русия да укрепи системата си за национална си сигурност не нарушава международните военни споразумения. Това не е опит за заплаха към нито една страна\", заяви руският президент. САЩ не бяха щастливи да видят анимацията на ядрена атака срещу страната им, представена от Владимир Путин. Държавният департамент обвини руския президент, че действа в разрез със споразуменията. Междувременно Белият дом обяви курс към модернизация на ядрения си арсенал. А Путин съобщи пред руския парламент, че страната му разполага с крилата ракета с ядрен двигател, която може да достигне до всяка точка на света. ", "date": "2018.03.02", "title": "Русия и САЩ се впуснаха в опасна ядрена надпревара"}
{"url": "https://www.bgonair.bg/world/2018-03-02/puchdemon-s-krachka-nazad-otteglya-kandidaturata-si-za-premier-na-kataluniya", "text": "\r\n Тежък удар за каталунските сепаратисти. Бившият премиер на областта Карлес Пучдемон обяви, че оттегля кандидатурата си за лидерското място в кабинета. Това стана след като и правният отдел на каталунския парламент, и правителството в Мадрид изключиха възможността той да управлява от разстояние. Пучдемон е в Брюксел в самоналожено изгнание от края на октомври. Ако се върне в Испания го грози арест по обвинение в бунт към държавата и присвояване на обществени средства. Стъпката му назад обаче едва ли ще разреши кризата в региона, коментират международни наблюдатели. В специално изявление Пучдемон заяви, че партията му ще подкрепи за премиер активиста за независимост Жорди Санчес. Последният е в ареста в Мадрид по обвинения, свързани с организирания незаконен референдум за независимостта на Каталуния.", "date": "2018.03.02", "title": "Пучдемон с крачка назад: Оттегля кандидатурата си за премиер на Каталуния"}
{"url": "https://www.bgonair.bg/world/2018-03-02/otnovo-strelba-v-sasht-dvama-zaginaha-v-universiteta-v-michigan", "text": "Двама души бяха убити при стрелба в университет в северния американски щат Мичиган. Стрелецът е все още на свобода. Заподозряният е 19-годишен чернокож, който според полицията е въоръжен и опасен. Това е 12-ата стрелба в училище в САЩ от началото на годината. На 14 февруари 19-годишен младеж застреля 17 души в гимназия в южния щат Флорида.  ", "date": "2018.03.02", "title": "Отново стрелба в САЩ, двама загинаха в университета в Мичиган"}
{"url": "https://www.bgonair.bg/bulgaria/2018-03-02/navrah-3-mart-ot-osaka-do-shipka-istoriyata-na-hidiro-tokuno", "text": "\r\n \n Не само българите проявяват интерес към датата 3 март и Освобождението. В подножието на Шипка откриваме японката Хидиро Токуно. Запазила името си, запазила спомените от своята родина, тя пропътува 8 хиляди километра, за да се установи в града, превърнал се в символ на българското Освобождение. Хазяйнът Стойко Димитров дели малката си къща с нея вече 10 години. \"Природата, тя е много красива. Харесвам и зимата. Обичам сняг. Добре ми е тук, но вече съм малко уморена. Баба съм и бързо се уморявам\", сподели японката пред Bulgaria ON AIR. Днес Хидио внася особен колорит в Шипка с уточнението, че вместо да пренесе част от японската традиция у нас... самата тя се радва на българските обичаи. За разлика от хазяйна си, Хидио Токуно няма да облече носия на 3 март. Но ще празнува, защото още преди години, Стойко ѝ разказал за Освобождението. ", "date": "2018.03.02", "title": "Навръх 3 март: От Осака до Шипка - историята на Хидиро Токуно"}
{"url": "https://www.bgonair.bg/economy/2018-03-02/kompaniyata-na-nasilnika-harvi-uaynstiyn-shte-bade-upravlyavana-ot-zheni", "text": "Компанията, чийто съосновател е продуцентът Харви Уайнстийн, беше купена и вече ще бъде управлявана от доминиращо женски управителен съвет. Бизнес дамата Мария Контрерас-Суийт е начело на инвестиционната група, която е платила 500 млн. долара за активите на студиото, които включват и права върху 277 филма и телевизионни програми, съобщава ВВС. В сумата влизат и близо 90 млн. долара под формата на компенсации за жертвите на продуцента, обвинен от редица жени в сексуален тормоз и изнасилване. По-рано през седмицата Weinstein Company обяви, че възнамерява да подаде документи за банкрут. Сделката обаче беше договорена с помощта на главния прокурор на Ню Йорк Ерик Шнайдерман, като по този начин ще се запази и част от досегашния персонал на предприятието, наброяващ 155 души.  По-рано миналия месец прокурор Шнайдерман внесе съдебен иск срещу Weinstein Company с мотива, че управителният съвет не е защитил служителите от сексуален тормоз и заплахи. Той обвини студиото, както и Харви Уайнстийн и неговият брат и съосновател Робърт, в нарушения на човешките права, на правата на личността и на правото на труд.  Повече по темата четете в ", "date": "2018.03.02", "title": "Компанията на насилника Уайнстийн ще бъде управлявана от жени"}
{"url": "https://www.bgonair.bg/bulgaria/2018-03-02/kola-blasna-14-godishno-momche-varhu-tramvayni-relsi-v-sofiya", "text": "Тежък инцидент в София. Пострадало е 14-годишно момче, което е било блъснато на трамвайна линия. Трагедията се е разиграла на бул. \"Шипченски проход\" около 19:30 часа. Момчето е блъснато от лек автомобил върху трамвайните релси, докато е пресичало. Това е наложило спирането на трамвай номер 20 в посока \"Дружба\", предаде репортерът на Bulgaria ON AIR Виктор Борисов от мястото на инцидента. Момчето е с фрактура на единия крак, а от Спешна помощ съобщиха, че е транспортирано в \"Пирогов\". От болницата пък съобщиха за Bulgaria ON AIR, че момчето е контактно и е в съзнание. Заради спряното движение са се събрали няколко трамвая един след друг. Полицията е направила оглед на мястото на произшествието, но заради процесуално-следствените действия се е наложило колата да не бъде местена.", "date": "2018.03.02", "title": "Кола блъсна 14-годишно момче върху трамвайни релси в София"}
{"url": "https://www.bgonair.bg/denqt-on-air/2018-03-02/ivaylo-shopski-i-patuvashto-chitalishte-rodolyubie-i-sahranyavane-na-balgarishtinata", "text": "\r\n Ивайло Шопски е отявлен родолюбец и създател на \"Пътуващо читалище\". Преди две години той купува автобус, превръща го в читалище и започва да обикаля страната ни, пропагандирайки българщината. Утре, на 3 март, читалището навършва две години. По този повод е организиран патриотичен рецитал в центъра на Банкя от 12 часа. До днес Ивайло Шопски е обиколил 85 града, където е провел десетки беседи. \" \", каза родолюбецът пред  В студиото на  \" той показа артефакти от годините, когато сме били под турско робство. Тази страшна кама е опасно оръжие, но мастилницата може да бъде много по-опасна, казва винаги Ивайло Шопски на децата. За него няма две мнения, че перото е по-остро от меча.  Той отбеляза още, че най-важно е да си безкрайно искрен с децата, тъй като те улавят фалша повече от възрастните. Трябва да ги научим да са отговорни граждани, да милеят за родината, категоричен бе Шопски. \" \", каза още гостът в студиото на Кузман Илиев. Ивайло Шопски разчита на приятели, които му помагат със собствени средства и труд по работата върху автобуса-читалня. Активно се включват и общините у нас, призна със задоволство той. Интересът към уроците на Ивайло е много голям и постоянно валят покани за гостувания в различни градове.  ", "date": "2018.03.02", "title": "Ивайло Шопски и \"Пътуващо читалище\" - родолюбие и съхраняване на българищината"}
{"url": "https://www.bgonair.bg/bulgaria/2018-03-02/novi-pravila-za-dvizhenie-promenyat-oblika-na-tsentara-v-sofiya", "text": "\r\n Нови правила за движение в София. Разширяват пешеходната зона по бул. \"Витоша\", ул. \"Позитано\" обръща посоката на движение, а паркирането по бул. \"Стамболийски\" ще се ограничи. От 3 март се преустановява движението на автомобили в зоната от бул. \"Витоша\" до бул. \"Александър Стамболийски\". Освен на \"Позитано\", посоката на движение се променя още по ул. \"Княз Борис I\" и ул. \"Лавеле\". Предвижда се цялостна реконструкция на площад \"Света Неделя\", както и ограничаване на паркирането в централните зони. А столичани приемат положително новите промени.", "date": "2018.03.02", "title": "Нови правила за движение променят облика на центъра в София"}
{"url": "https://www.bgonair.bg/economy/2018-03-02/energiynata-sigurnost-na-zapadna-balgariya-e-garantirana-uveri-temenuzhka-petkova", "text": "\r\n Eнергийната сигурност на Западна България е гарантирана. Това заяви енергийният министър в оставка Теменужка Петкова пред депутатите.  Тя беше категорична, че с продажбата на ЧЕЗ се спекулира и няма никаква опасност за електроснабдяването на Западна България.  Депутатите обаче все още не могат да се обединят за това какво трябва да направи държавата с ЧЕЗ. От БСП настояват за пълно изкупуване от държавата, а ГЕРБ приемат идеята скептично.  Междувременно Патриотите са готови с промените в закона за енергетиката, с които КЕВР да има контрол върху сделки с ЕРП-та. Те ще бъдат внесени в сряда, а преди това съгласувани с ГЕРБ. ", "date": "2018.03.02", "title": "Eнергийната сигурност на Западна България е гарантирана, увери Теменужка Петкова"}
{"url": "https://www.bgonair.bg/bulgaria/2018-03-02/vrah-shipka-e-gotov-da-posreshtne-stotitsite-hilyadi-balgari-i-gosti-ot-chuzhbina", "text": "\n На връх Шипка приключи подготовката за утрешните чествания на 140-годишнината от Освобождението на България. Очаква се на националния празник стотици хиляди българи да изкачат 894-те стъпала до върха, за да отдадат почит на предците ни, извоювали нашата свобода. В подножието на Шипка, а и на самия връх всичко е спокойно, предаде водещият на \"България сутрин\" Златимир Йочев от историческия връх. Пътят е блестящо изчистен, благодарение на повече от 100 души и тежка техника - включително роторни снегорини. Тържествата започнаха още днес в Казанлък, където бяха организирани различни събития. Кулминацията ще бъде утре, когато според официалния протокол в 10 часа ще бъде отслужен благодарствен молебен от Българския патриарх Неофит, Руския патриарх Кирил и Старозагорския митрополит Киприан. Официален гост на събитието ще бъде държавният глава Румен Радев. Той ще поеме рапорт от началника на караула, след което ще произнесе слово. Цялата делегация ще поеме по завоите, които водят до Паметника на свободата - там те ще присъстват на литургия в памет на загиналите български и руски войници.  ще отразява събитията в специално студио с водещи Лора Инджова и Златимир Йочев, както и гост-водещ Росен Петров.", "date": "2018.03.02", "title": "Връх Шипка е готов да посрещне стотиците хиляди българи и гости от чужбина"}
{"url": "https://www.bgonair.bg/direktno/2018-03-02/nim-sas-spetsialna-izlozhba-za-3mart", "text": "Специално за 3 март Националният исторически музей подрежда изключителна изложба. Тя е наречена \"Знаци на свободата и героизма\".  Галерията е по проект на инициативен комитет, в който са Иво Хаджимишев, Наско Якимов и други, каза доц. д-р Бони Петрунова - директор на НИМ.    На 5 март музеят ще представи още една изложба, посветена на златарството.   Уредникът в музея и куратор за 3 март Михаил Симов обясни, че както българи, така и чужденци посещават изложбите.   В предаването вижте още и разговор с Петър Стоянович, както и репортажи от Елена и румънския град Търговище, където има живеещи с българско самосъзнание.", "date": "2018.03.02", "title": "НИМ със специална изложба за 3 март"}
{"url": "https://www.bgonair.bg/denqt-on-air/2018-03-02/es-vizhdal-po-dobre-volya-stana-partnyor-na-patriotichnite-evropeyski-partii", "text": "\r\n Партия \"Воля\" влезе в партньорство с \"Движение за Европа на нациите и свободите\".  Вчера лидерът Веселин Марешки бе на работно посещение в Брюксел по покана на лидерите на движението. Той проведе среща с домакините си в сградата на Европейския парламент, където се състоя и съвместна пресконференция за бъдещото партньорство.  \"Явно в някои случаи Европа вижда по-добре отколкото България. Това припознаване на \"Воля\" като патриотична партия е признание за нас\", заяви в студиото на  председателят на Комисията по политиките за българите в чужбина Андон Дончев. Той категорично обяви, че партията също се възприема като патриотична.  Все пак дойде и въпросът кое надделява във \"Воля\" - бизнесът или патриотизмът, тъй като политическата организация на Марешки се възприема по-скоро като бизнес насочена. \"Ролята на държавата трябва да бъде значителна във всеки един сектор, който е от значение за националната сигурност. Трябва да взимаме пример от държавите, които през последните години, дори десетилетия, продължават да се развиват - например Китай, която има 50% държавен дял\", отговори на въпроса гостът на Но коментарът му дойде и във връзка със скандалите около \"ЧЕЗ\", за които Дончев изказа общото мнение на партията: \"Склонни сме да приемем държавата да има много по-голям дял, а не само контролен... Защо не и 100%\", бе мнението на госта на телевизията. ", "date": "2018.03.02", "title": "ЕС виждал по-добре: \"Воля\" стана партньор на патриотичните европейски партии"}
{"url": "https://www.bgonair.bg/bulgaria/2018-03-02/vapreki-tezhkite-usloviya-hilyadi-tragvat-na-pat-za-pochivnite-dni", "text": "\r\n Засилен е трафикът заради предстоящите празнични и почивни дни. Хиляди коли и в този час се изтеглят от София. От \"Пътна полиция\" и АПИ предупредиха, че ако метеорологичните условия в следващите дни се влошат, е възможно затваряне на пътища за тяхното почистване. Трафикът към зимните ни курорти беше традиционно натоварен още преди началото на почивните дни.  Проходът Предела бе затворен за тежкотоварни камиони в часовете до обяд днес. Силен снеговалеж направи невъзможно преминаването на ТИР-овете. Органите на реда са готови за най-лошия сценарий в случай на влошаване на времето - затваряне на пътища до тяхното почистване. Най-много екипи на КАТ ще има на автомагистралите \"Струма\", \"Хемус\" и \"Тракия\", както и пътя Плевен - Русе. В първия и последния ден от голямото пътуване ще бъде въведена и забрана за движение за всички тежтоворани автомобили в периода от 16 до 20 ч.", "date": "2018.03.02", "title": "Въпреки тежките условия: Хиляди тръгват на път за почивните дни"}
{"url": "https://www.bgonair.bg/bulgaria/2018-03-02/prokuraturata-iska-otstranyavane-na-direktora-vav-vratsa-sadat-obache-otkaza", "text": "\r\n Врачанският районен съд не уважи искането на прокуратурата да бъде отстранен директорът на болницата в града. Според обвинението имало индикации, че шефът на лечебното заведение може да окаже натиск върху свидетелите, които работят в лечебното заведение. Хората се страхували за работата си и затова, според прокуратурата, твърдели, че дори не си спомнят как и кога в Съдова хирургия е назначен д-р Халил Мехмед от Шумен. По време на процеса стана ясно, че лекарят от Шумен, на когото са платени над 32 хил. лева, не е познат на настоящия директор, който прокуратурата искаше да отстрани от поста.", "date": "2018.03.02", "title": "Съдът отказа да отстрани шефа на болницата във Враца"}
{"url": "https://www.bgonair.bg/bulgaria/2018-03-02/ruskiyat-patriarh-pristigna-u-nas-za-140-godishninata-ot-osvobozhdenieto", "text": "\r\n Руският патриарх Кирил пристигна у нас на 3-дневно посещение, за да участва в утрешните чествания за националния ни празник 3 март. Той идва у нас по покана на Българската православна църква. Руският патриарх кацна на правителствения VIP терминал на летище София и бе посрещнат от вицепрезидента Илияна Йотова. Той е у нас по случай 140-годишнината от Шипченската епопея. \n След кацането си на българска земя патриарх Кирил отбеляза за пореден път близостта между Българската и Руската църква. Ние всички сме православни християни и трябва да се подкрепяме, припомни той. След това руският патриарх влезе в Синодалната палата, където беше посрещнат от българския патриарх Неофит. Двамата проведоха среща на четири очи.  Веднага след срещата се очакваше патриарх Кирил да замине за Стара Загора, тъй като утре той ще посети Шипченския манастир - Руската църква в град Шипка. По-късно той ще се качи на връх Шипка, където ще участва в честванията и ще произнесе слово. В неделя, преди да отпътува за Москва, патриарх Кирил ще участва и в служба в катедралата \"Св. Александър Невски\". Преди да отлети за Русия той ще се поклони и пред гроба на Свети Серафим в Руската църква.", "date": "2018.03.02", "title": "Руският патриарх пристигна у нас за 140-годишнината от Освобождението"}
{"url": "https://www.bgonair.bg/bulgaria/2018-03-02/sastavno-ime-za-makedoniya-koeto-da-ya-otlichava-geografski-mozhe-da-bade-problem", "text": "\r\n \"Република Нова Македония\" е най-подходящ вариант за ново име на държавата, това смята бившият посланик на България в Скопие Александър Йорданов по повод протестите и споровете за името на западните ни съседи. Той обясни, че е изненадан от предложените варианти, които се обсъждат. \"Едно такова име би казало да, в историята някъде има Македония, но тя сега се намира в три държави, а сега е създадена една нова държава от четвърт век и тази нова държава е върху част от територията на областта Македония, но тя е нова\", обясни Александър Йорданов в студиото на  .  По думите му всичко се върти около име, което съдържа географски понятия и точно това е проблем, защото държавите избягват да поставят географски имена на своите страни. Йорданов обясни, че една географска област не може да бъде част от територията само на една страна. Затова и гърците мислят, че в името на Македония има иредентизъм. \"Тоест опасност, че в един момент в тази държава ще се появят политици, които ще предявят претенции към съседна държава на базата на това географско име\", обясни бившият наш посланик в Македония пред  . По думите му, ако ще се казва \"Горна Македония\", гърците си решават проблема, но трябва да знаем, че в тази част влизат Благоевград и Кюстендил. Същото се случва, ако името е \"Северна Македония\". Според журналиста Коста Филипов македонският премиер Зоран Заев не случайно е определил срок до края на юни да бъде решен спорът за името на страната. \"На него му трябва крупен политически резултат и той го свързва именно с членство в НАТО, а това може да стане през юли или с получаване на дата за започване на преговори\", обясни Филипов в ефира на  . \r\n  ", "date": "2018.03.02", "title": "Съставно име за Македония, което да я отличава географски, може да бъде проблем"}
{"url": "https://www.bgonair.bg/bulgaria/2018-03-02/vidin-spira-protestite-razbraha-se-s-borisov", "text": "\r\n Край на протестите в Северозападна България! След среща с премиера, хората от региона спират с блокадите по пътищата.  Тяхното искане беше изграждането на магистрала София- Ботевград- Видин. Министърът на регионалното развитие Николай Нанков обеща - най-късно до 2022 г. ще бъде изградено скоростното трасе, което ще свърже столицата с Видин. Все пак утре за последно видинчани ще се съберат, но не за да протестират, а за да покажат, че са единни в искането си.", "date": "2018.03.02", "title": "Видин спира протестите, разбраха се с Борисов"}
{"url": "https://www.bgonair.bg/bulgaria/2018-03-02/ogranichavat-dvizhenieto-na-tir-ove-po-nay-natovarenite-patishta-v-stranata", "text": "Днес, в последния работен ден преди националния празник, от 16.00 до 20.00 ч. ще бъде ограничено движението на камионите над 12 т по автомагистралите и най-натоваренитe пътища, съобщават от агенция \"Пътна инфраструктура\" (АПИ). Целта е да се повиши безопасността при пътуване и да се увеличи пропускателната способност на инфраструктурата. Движението на МПС над 12 тона ще е ограничено по автомагистралите, път I-1 с. Ребърково, Ботевград, като движението се пренасочва по път II-16 Ребърково - Своге - София. Също така по път I-1 - етапна връзка на лот 2 на АМ \"Струма\" при Благоевград - ГКПП \"Кулата\", път I-4 п. в. \"Коритна\" - Велико Търново - Шумен, \r\n- път I-5 Русе - Велико Търново, път I-8 ГКПП „Калотина“ - София, път I-9 Варна - Бургас, път II-18 Околовръстен път на град София, път II-99 Бургас - Царево. \r\n  \r\nОграничението ще важи през последния почивен ден - 5 март, понеделник, от 14.00 ч. до 20.00 ч. Забраната не се отнася за превозни средства, превозващи бързоразвалящи се хранителни продукти и товари на температурен режим, живи животни и опасни товари (ADR). За улеснение на трафика през Владая и повишаване на пътната безопасност ще има две ленти за излизащите от София по път I-1 (Е-79). Временната организация е от км 278+910 до 282+038 и от пътния възел \"Даскалово\" до кръстовището \"Драгичево\". На 5 март от 10.00 до 18.00 ч. (в светлата част от денонощието) в същия участък ще има две ленти за прибиращите се към София. Алтернативен маршрут на първокласния път през Владая е АМ \"Люлин\", се посочва в съобщението. За тържествата на връх Шипка по случай Националния празник на България от 20 ч. на 2 март до 18 ч. на 3 март ще бъде ограничено двупосочното транзитно преминаване на превозни средства през Шипченския проход по път I-5/Е-85/ Габрово - Шипка - Казанлък. Както всяка година транзитният трафик ще се насочва по път II-55 през Прохода на Републиката по маршрута Русе - Велико Търново - Дебелец - Проход на Републиката - Гурково - Казанлък и обратно.  Шофьорите от област Габрово и пътуващите от северозапад могат да ползват маршрута: Габрово - Трявна - Белица - Вонеща вода - Проход на Републиката и обратно. За област Стара Загора движението ще преминава към Прохода на Републиката по маршрута: път I-6 Калофер - Казанлък - път II-55 - Гурково – Проход на Републиката - Велико Търново и обратно, като пренасочването ще става при пътен възел \"Мъглиж\" (път I-5 с път I-6). Ограничението в движението през Шипченския проход не важи за организирания междуградски автобусен транспорт. Необходимо е шофьорите да тръгват на път с автомобили, подготвени за зимни условия, да карат внимателно и със съобразена скорост, спазвайки въведените ограничения, пътната сигнализация и указанията на \"Пътна полиция\", която следи и предприема необходимите действия за организацията на трафика, напомнят от АПИ.", "date": "2018.03.02", "title": "Ограничават движението на ТИР-ове по най-натоварените пътища в страната"}
{"url": "https://www.bgonair.bg/bulgaria/2018-03-02/balgarskiyat-i-ruskiyat-patriarh-s-obshta-liturgiya-navrah-3-ti-mart", "text": "Руският патриарх Кирил пристига у нас, за да участва в честванията за Националния празник на страната - 3-ти март. Той идва у нас по покана на Българската православна църква.  Днес патриарх Кирил ще отслужи кратка траурна молитва заедно с патриарх Неофит.  Утре двамата ще участват в църковно възпоменание в Шипченския манастир \"Рождество Христово\", а пред Паметника на свободата на връх Шипка духовните глави на двете патриаршии ще отслужат литургия в памет на всички войници, загинали за Освобождението на България.  В неделя двамата патриарси ще оглавят съборна литургия в храм паметника \"Свети Александър Невски\".", "date": "2018.03.02", "title": "Българският и руският патриарх с обща литургия навръх 3 март"}
{"url": "https://www.bgonair.bg/bulgaria/2018-03-02/borisov-i-cheshkiya-premier-babish-v-razgovor-za-chez", "text": "Премиерът Бойко Борисов е разговарял отново с чешкия си колега Андрей Бабиш, става ясно от правителствената пресслужба в Прага. Поводът е искането на българската държава да придобие активи на ЧЕЗ.  Премиерът Бабиш е информирал българския си колега, че договорите между ЧЕЗ и \"Инерком” вече са приключени. Поради това темата за участието на българската държава трябвало да се реши от борда на директорите на ЧЕЗ.  Бабиш е съобщил на Борисов, че е получил уверения от ЧЕЗ, че са взети всички мерки съгласно закона - както по отношение на \"Инерком”, така и по отношение на източниците на финансиране.  Според Бабиш не са налице основателни причини, поради които сделката с \"Инерком\" да не бъде сключена.", "date": "2018.03.02", "title": "Борисов и чешкият премиер Бабиш в разговор за ЧЕЗ"}
{"url": "https://www.bgonair.bg/reportazhi/2018-03-02/detskoto-otdelenie-na-bolnitsata-v-smolyan-zatvarya-vrati", "text": "\r\n Детското отделение на Многопрофилната болница в Смолян спира работа до дни. Причината e липса на достатъчно лекари. Малките пациенти ще бъдат пренасочвани към лечебното заведение в Мадан. Николай е един от най-редовните пациенти на детско отделение. Родителите му разбират от екипа ни, че от 9 март за неопределено време отделението няма да работи и ако им се наложи хоспитализация ще трябва да пътуват до Мадан.  Най-големият им страх е временното затваряне да не се превърне в трайно. ", "date": "2018.03.02", "title": "Детското отделение на болницата в Смолян затваря врати"}
{"url": "https://www.bgonair.bg/bulgaria/2018-03-02/otpuskarkata-petkova-se-yavi-v-parlamenta", "text": "\r\n Първоначално в парламентарния контрол беше планувано енергийният министър в оставка Теменужка Петкова да отговаря на въпроси. Късно снощи обаче на сайта на Народното събрание се появи съобщение, че министър Петкова е в отпуск и няма да присъства. Поради това още тази сутрин депутатите от БСП, които инициираха въпросното изслушване, попитаха как Петкова днес е в отпуск, а до вчера е била на работа. Отговорът не закъсня. Министърът в оставка се появи по обяд в парламента, за да отговаря на въпросите на народните представители, които обаче са свързани с ядрената ни енергетика. Опозицията от своя страна не остана доволна и червените депутати заявиха, че Народното събрание очевидно се ръководи по това какво \"скимва' на Теменужка Петкова.  Относно продажбата на ЧЕЗ пък от БСП настояха държавата да закупи предприятието на 100%. \r\n  ", "date": "2018.03.02", "title": "Отпускарката Петкова се яви в парламента"}
{"url": "https://www.bgonair.bg/bulgaria/2018-03-02/pozhar-izpepeli-pokriva-na-hotel-v-troyansko", "text": "Огромен пожар горя тази нощ в троянския курорт Чифлика. 50 гости на хотел бяха евакуирани заради пламъците. За щастие няма пострадали. Огнената стихия е унищожила голяма част от покривната конструкция на сградата, която се намира над ресторанта, но не са засегнати долните етажи. Четири екипа на пожарната се включиха в гасенето, огънят е локализиран, но един от пожарните автомобили остана на място през цялата нощ. Вероятно пожарът е тръгнал от комина на хотела, съобщи за Bulgaria ON AIR кметът на Троян-Донка Михайлова. Тя обясни, че евакуираните гости са били настанени в съседен комплекс. По случая има образувано досъдебно производство.", "date": "2018.03.02", "title": "Пожар изпепели покрива на хотел в троянско"}
{"url": "https://www.bgonair.bg/sutreshen-blok/2018-03-02/sdelkata-za-chez-e-edna-ot-nay-mashtabnite-za-pravitelstvoto-ni-smyatat-politolozi", "text": "\r\n Докато политиците се карат, сделката по продажбата на ЧЕЗ се превърна в една от най-коментираните теми и от обикновения българин. \"Това е една от най-мащабните сделки, с които правителството ни се е заемало, тъй като без неговото участие тя на практика не може да бъде осъществена. Гинка Върбакова от своя страна показа високо ниво на интелигентност по време на вчерашното изслушване пред депутатите от комисиите по енергетиката и за контрол на службите за сигурност\", коментира в студиото на политологът Мария Пиргова. Собственикът на \"Инерком България\" Гинка Върбакова обясни скандала около сделката ѝ за покупка на бизнеса на ЧЕЗ в България с интересите на отпаднали в конкурса кандидати. Тя заяви, че се прави опит сделката да бъде осуетена \"чрез оказване на политически натиск в България и Чехия заради икономически интереси на вече отпаднали кандидати\" върху купувача и продавача. Пред   Maрия Пиргова посочи още, че българинът реагира най-вече, когато се посяга към собствеността му. А сътресението от своя страна е голямо, тъй като правителството на практика не може да обясни кой купува. Налице са и огромни противоречия в твърденията на премиера Борисов, което означава, че държавата има участие в сделката. \"Въпреки, че към момента няма обективни предпоставки за резки движения в управлението, тази сделка безспорно променя политическата ситуация в страната\", подчерта политологът Първан Симеонов. По думите му правителството ще се опита да превърне \"дефекта в ефект\".  \"Борисов направи две много прости неща. Първо горещо се разграничи от сделката, след което заяви, че държавата трябва да вземе участие в нея. С ясната представа, че това ще се хареса на обществото\", каза Симеонов. Експресно телефонно проучване на \"Галъп интернешънъл\" показа, че едва 7 на 100 от запитаните българи не са чули за сделката. 72% от анкетираните определят сделката като неприемлива. А едва 16 на 100 смятат случващото се за нормално.      ", "date": "2018.03.02", "title": "Сделката за ЧЕЗ е една от най-мащабните за правителството ни, смятат политолози"}
{"url": "https://www.bgonair.bg/sutreshen-blok/2018-03-02/spiraneto-na-dizelovite-avtomobili-nyamalo-da-promeni-nishto", "text": "\r\n В различни градове в Европа се готви забрана за движение на дизелови автомобили, защото замърсяват въздуха, но според Христо Радков, председател на Българското обединение на шофьорите, тази мярка няма да доведе до никакви промени за околната среда. \"Първо е много спорно кое замърсява повече дизела или бензина. Дизелите произвеждат повече азотни окиси, бензиновите произвеждат повече въглеродни окиси\", обясни Радков в студиото на  . Според Боян Рашев, експерт по управление на околната среда и ресурсите, дизеловите двигатели със сигурност са по-вредни за въздуха, но в зависимост от това за какви коли става въпрос. \"Имайте предвид, че новите бензинови коли, всъщност генерират повече прахови частици от старите бензинови коли\", подчерта той пред  . По повод опасенията, че при евентуална забрана на дизелови автомобили в някои немски градове в Западна Европа, България ще се наводни със старите и ненужни вече там коли, Христо Радков обясни, че нашата страна няма да бъде съществено засегната. \"В България леки коли се внасят предимно от Италия. Тези стари коли ще отидат в Русия и в Африка\", поясни той в ефира на  . Експертът по околна среда Боян Рашев пък сподели, че не е толкова лошо, че при евентуална забрана на дизеловите двигатели в Западна Европа, много от тези коли ще се пренесат у нас, защото ще внасяме по-нови дизелови автомобили. \"Ако вие изгаряте един ден дърва и въглища в печка в София, генерирате толкова замърсяване с фин прах, колкото, ако карате дизелова кола 1500 километра\", категоричен беше той пред  .", "date": "2018.03.02", "title": "Спирането на дизеловите автомобили в Западна Европа нямало да промени нищо"}
{"url": "https://www.bgonair.bg/sutreshen-blok/2018-03-02/darzhavata-tryabvalo-da-vzeme-tseliya-kontrol-varhu-biznesa-na-chez-v-balgariya", "text": "\r\n \"Тя трябва да изземе бизнеса, не да влезе, а да вземе целия контрол върху това, което се продава, 67%, без участието на съмнителни финансови схеми\", обяви в ефира на   депутатът от БСП Таско Ерменков. По думите му в противен случай държавата ще стане съучастник в една мътна сделка, която със всеки въпрос и отговор става все по-мътна. Димитър Лазаров от ГЕРБ пък обяви, че едно подобно изземване го притеснява. \"Българската държава започва разговори за изясняване на възможностите да придобие контролиращия пакет от акции\", подчерта той пред  . Лазаров обясни още, че продавач е собственикът на тези 67%, а именно чешката държава и затова приказки за изземване и даване на сделката на прокуратурата, не са добър вариант.  Народният представител от ГЕРБ беше категоричен, че няма яснота от къде ще дойде финансирането за сделката. Таско Ерменков от опозицията също се съгласи с този извод. \"Ние така и не разбрахме кой, по какъв начин, какво ще финансира, от къде ще има свободни средства, как ще се изплащат в бъдеще дълговете, които ще имат\", заяви депутатът от БСП. Ерменков обяви също така, че КЕВР има пълномощията да се намесва в сделки, като тази за продажбата на ЧЕЗ и помоли регулаторът да си свърши работата.", "date": "2018.03.02", "title": "Държавата трябвало да вземе целия контрол върху бизнеса на ЧЕЗ в България"}
{"url": "https://www.bgonair.bg/sutreshen-blok/2018-03-02/ruskiyat-patriarh-kiril-na-poseshtenie-u-nas-kakvo-da-ochakvame", "text": "\r\n България се подготвя за Националния празник 3-ти март. Тази година събитието е специално, защото отбелязваме кръгла годишнина - 140 години от Освобождението от османска власт, а специален гост на тържествата тази година ще бъде руският патриарх Кирил.  Ден преди да кацне у нас, руският владика говори пред български медии и подкрепи с разбиране и симпатия позицията на Българската православна църква по отношение на Истанбулската конвенция. Какви послания може да очакваме от тридневната визита на руския патриарх?  Според богослова и бивш директор на дирекция \"Вероизповедение\" към Министерски съвет проф. Иван Желев визатата е знак на добрите отношения между България и Русия, а посещението въобще не бива да се подценява и омаловажава. \" \", уточни богословът в студиото на \" \". По думите му патриарх Кирил е идвал многократно в България, а визитите му са започнали още през 60-те години на миналия век - докато е бил още млад духовник. \" \", отбеляза Желев пред  . Бившият директор на дирекция \"Вероизповедание\" към МС е на мнение, че във визитата няма да има нищо неочаквано и тя ще мине без изненади, но най-вече връзките между българската и руската църква ще се укрепят.", "date": "2018.03.02", "title": "Руският патриарх Кирил на посещение у нас... Какво да очакваме?"}
{"url": "https://www.bgonair.bg/sutreshen-blok/2018-03-02/kray-na-manipulatsiyata-na-kasovi-aparati-v-targovskite-obekti", "text": "\r\n Депутатите одобриха нови изисквания към касовите апарати в търговските обекти. Устройствата вече ще трябва да са само със специално определени от Националната агенция за приходите (НАП) софтуери. Оттук нататък всички производители на софтуер гарантират и носят отговорност пред НАП, че версията, която разпространяват, не съдържа модули, чрез които може да се променя или изтрива информация от касовия апарат. Промените в Закона за ДДС разбуни духовете в Народното събрание. Левицата видя пробив в системата и опит всички касови апарати да бъдат подменени. Според председателя на Комисията по бюджет и финанси Менда Стоянова промяната в закона касае само и единствено софтуера по управление на продажбите, който не всички търговски обекти притежават.  \" \", категорична е Стоянова. По думите ѝ по-старите модели касови апарати - от 2012 година, са остарели и ще трябва да бъдат подменени. \" \", твърди бившият народен представител пред  . Тя е на мнение, че в момента различни гаражни фирми правят подобни манипулативни софтуери и те се търсят много повече от търговците, защото имат възможност за подмяна на информацията за приходите.", "date": "2018.03.02", "title": "Край на манипулацията на касови апарати в търговските обекти!"}
{"url": "https://www.bgonair.bg/sutreshen-blok/2018-03-02/badete-vnimatelni-vremeto-se-zatoplya-na-mesta-obache-shte-ima-poleditsi", "text": "\r\n След вчерашните ниски температури, по-типични за януари, днес времето чувствително се затопля. Ще бъде облачно, а преваляванията от сняг в Западна и Северна България ще преминат в дъжд. На много места ще се образуват поледици, предупреди синоптикът Симеон Матев в студиото на  Жълт код за опасно време е обявен за цялата страна без крайните южни райони. Незасегнати ще бъдат само пет области - Благоевград, Смолян, Кърджали, Ямбол и Бургас. В Източна България и по долината на Струма ще духа до умерен южен вятър, а в Дунавската равнина - слаб от изток-североизток.  Максималните температури ще бъдат между 3 и 8 градуса, в Северна България и Горнотракийската низина - по-ниски - между минус 3 и 2 градуса. В София - около 5 градуса. Над Черноморието ще бъде облачно. Преди обяд по северното крайбрежие ще превали дъжд и сняг, а в следобедните часове на много места слаб дъжд. \"Над планините ще е облачно, с валежи от сняг, под 1500 метра от дъжд и сняг. Ще духа умерен и силен югозападен вятър. Максималната температура на височина 1200 метра ще е 3-4 градуса, на 2000 метра - около 0\", допълни още Симеон Матев пред  . В събота и в неделя времето ще е променливо, предимно облачно. На места ще има слаби превалявания от дъжд. В нощните часове и рано сутрин обаче на места в Северна и Западна България ще вали и сняг. ", "date": "2018.03.02", "title": "Бъдете внимателни! Времето се затопля, на места обаче ще има поледици"}
