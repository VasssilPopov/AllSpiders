{"url": "https://www.bgonair.bg/science/2019-05-15/nov-visokotehnologichen-deyta-tsentar-na-a1-group-otvori-vrati-v-sofiya", "text": "\r\n Облачната платформа на А1 Group – Exoscale, вече разполага с IT инфраструктура в нов високотехнологичен  дейта център на A1 в София. А1 е първият и единствен телеком в България със собствена хиперскалируема платформа, която предлага пълно портфолио от облачни услуги от тип инфраструктура като услуга. 30 мача през редовен сезон. Тежка битка в плейофите. Драма в полуфиналите. Всичко това ни доведе до решителния момент. Последният ден от сезона в Евролигата. Във ФернАндо БуЕса Арена ще се разпределят местата в ТОП 4 на европейския баскетболен елит. Не пропускайте срещата за бронза и битката за титлата в неделя, по Макс Спорт 2. А ето, че дойде и време за въпроса в месечната игра на А1. Отговаряйте правилно във  страницата с коментар под новините и може да спечелите смартфона Honor 9 lite. ", "date": "2019.05.15", "title": "Нов високотехнологичен дейта център на A1 Group oтвори врати в София"}
{"url": "https://www.bgonair.bg/bulgaria/2019-05-15/fondatsiya-dimitar-tsonev-razdade-nagradite-si-za-zhurnalistika", "text": "\r\n Раздадоха вторите награди за журналистика на фондация \"Димитър Цонев\". Отличията са в три категории - репортер, телевизионен водещ и студенти по журналистика.  Сред номинираните бяха и водещият на \"България сутрин\" Златимир Йочев, репортерът Иван Иванов, както и водещият на предаването \"Светът е бизнес\" по Bloomberg TV България Ивайло Лаков.  Фондация \"Димитър Цонев\" за втори път награди и студенти. Тази година те представиха едноминутно видео на тема \"Българската мечта\". Голямата награда отиде при група от четирима студенти от УНСС.  Отличията се присъждат в подкрепа на качествената българска журналистика.", "date": "2019.05.15", "title": "Фондация \"Димитър Цонев\" раздаде наградите си за журналистика"}
{"url": "https://www.bgonair.bg/world/2019-05-15/papa-frantsisk-razhodi-nyakolko-detsa-na-migranti-s-papamobila-si", "text": "Папа Франциск разходи със своя папамобил няколко деца на мигранти. Заедно обиколиха площад \"Свети Петър\" във Ватикана преди седмичната аудиенция. След това децата подариха на главата на Римокатолическата църква огромен транспарант във формата на червено сърце с техните подписи и надпис \"Благодаря, папа Франциск\". Едно от основните послания на Светия отец, което той отправя непрекъснато е - съпричастие и състрадание към съдбата на мигрантите и техните семейства.  ", "date": "2019.05.15", "title": "Папа Франциск разходи няколко деца на мигранти с папамобила си"}
{"url": "https://www.bgonair.bg/direktno/2019-05-15/za-semeynite-tsennosti-nyama-nuzhda-ot-strategiya", "text": "\r\n Няма нужда от стратегия, за да говорим за семейни ценности, смятат Соня и Радослав Байрактарови, основатели на блога \"Деца на планина\". Пред  те бяха категорични, че примерът на родителите е най-важен. Невена Басарова, която е основател на детската академия за добри обноски пък смята, че акцентът на абитуриентския бал не е празникът, а това с какво си облечен. Както и да изглеждаш максимално помпозно. Репортерът на   Мирела Дончева ни среща в предаването  с единствения лицензиран коминочистач в България. Вижте повече във видеото!  ", "date": "2019.05.15", "title": "За семейните ценности няма нужда от стратегия"}
{"url": "https://www.bgonair.bg/world/2019-05-15/amerikanskiyat-shtat-alabama-zabranyava-abortite", "text": "Американският щат Алабама забранява абортите. Според новия законопроект аборт не може да бъде извършен дори след изнасилване или кръвосмешение. Единственото изключение - усложнения при бремеността, които застрашават живота на жената.  Всеки човек, който пък участва или помага за извършването на аборт, може да получи присъда от 10 до 99 години затвор. След като беше одобрен от Сената, текстът трябва да бъде подписан от губернатора на щата. Все още не е ясно дали републиканката Кей Айви ще го одобри. Тя обаче е смятана за сериозен противник на абортите и се очаква да приеме законопроекта.    ", "date": "2019.05.15", "title": "Алабама забранява абортите дори при изнасилване"}
{"url": "https://www.bgonair.bg/world/2019-05-15/16-godishno-momiche-se-samoubi-zaradi-anketa-v-instagram", "text": "16-годишно момиче от Малайзия се самоуби, след като постна запитване в Instagram дали трябва да умре. 69% от гласуващите казали \"Да“, съобщиха от Guardian, цитирани от  . Момичето постнало анкета във своята история в Instagram: “Много важно, помогнете ми да избера: умирам/живея“. След като повечето хора отговорили с първата опция, момичето се самоубило. Смъртта на тийнейджърката подтикна адвокат да посочи като виновни в съучастие всички, гласували тя да отнеме живота си. \"Тъй като опитите за самоубийство са незаконни в страната, поощряването на тази дейност също трябва да е“, каза той. Според него подкрепата на интернет потребителите е имала истинско влияние върху решението на момичето. От приложението призоваха всички техни потребители да се свържат с властите, ако забележат подобен тип постове, които излагат на риск безопасността на хората. Харесайте ни във страницата ни във Facebook  Снимка: Pixabay  ", "date": "2019.05.15", "title": "16-годишнa се самоуби заради анкета в Instagram"}
{"url": "https://www.bgonair.bg/world/2019-05-15/mazh-i-zhena-opitaha-da-vzemat-zalozhnik-v-parlamenta-na-turtsiya", "text": "Двама души бяха арестувани за опит за вземане на заложник в турския парламент, предаде БНР. Мъж и жена са били задържани, след като са се опитали вчера следобед с бръснач да вземат за  . У арестуваните е бил открит и обвит с тиксо макет, който наподобявал взривно устройство. Турските медии съобщиха за инцидента снощи. Когато пристигнали пред първите контролни пунктове на турския парламент, мъжът и жената поискали среща с депутат от Истанбул от опозиционната Народнорепубликанска партия. Докато били съпровождани към място, където да изчакат отговор от офиса на депутата, мъжът и жената са се  , но са били бързо обезвредени от охраната. Арестуваните са се оказали  , която е обявена извън закона в Турция. Срещу тях в миналото са били повдигнати множество обвинения за пропаганда и членство в терористична организация и организиране на незаконни митинги и протести и увреждане на публична собственост по време на тях, а единият от задържаните е изтърпял и присъда в затвор в Коджаели по тези обвинения. Харесайте страницата ни във Facebook  Снимка: Pixabay", "date": "2019.05.15", "title": "Мъж и жена опитаха да вземат заложник в парламента на Турция"}
{"url": "https://www.bgonair.bg/world/2019-05-15/oshte-chetiri-obvineniya-za-zagovor-sreshtu-maduro-vav-venetsuela", "text": "Върховният съд във Венецуела нареди наказателна процедура срещу четирима депутати от опозицията. Те са обвинени в предателство и заговор, заради подкрепата си към призивите на Хуан Гуайдо за бунт срещу правителството на президента Николас Мадуро.  По този начин общият брой на заплашените от съд опозициони депутати стана 14. Седем от тях вече бяха лишени от парламентарния си имунитет. А заместник-председателят на венецуелското Национално събрание Едгар Самбрано беше арестуван и вкаран във военен затвор.  Междувременно вчера вечерта силите за сигурност блокираха контролирания от опозицията парламент. Това се разглежда като опит за сплашване.    ", "date": "2019.05.15", "title": "Венецуелски депутати на съд заради заговор срещу Мадуро"}
{"url": "https://www.bgonair.bg/denqt-on-air/2019-05-15/minimalnata-pensiya-v-balgariya-mozhe-da-stane-300-lv-smyata-deputat-ot-volya", "text": "\r\n \"Притеснението на родителите, които протестират срещу Стратегията за детето, е свързана с това, че се дават прекалени правомощия на институциите, текстовете с препокриват донякъде с предната\". Това каза в студиото на   депутатът от \"Воля\" Елена Аксиева. \"Дава се повод за различни тълкувания, има и някои притеснения за последващите законовите промени\", подчерта тя.  \"Една от причините за публичното недоволство е, че хората нямат доверие на институциите, на политиците и нещата ескалират\", посочи Аксиева. По думите ѝ, в момента хората са дали доверие на ГЕРБ, междувременно обаче ставаме свидетели на подаване на поредната оставка и се измества темата, а в случая бил нужен контрол. \"Ние от \"Воля\" сме млади хора, които искам да върнем доверието не само чрез приказки\", каза депутатът. \"Трябва да се направи така, че хората да живеят добре, срещаме се с доста бедни хора, живеещи със 174 лв. на месец, не може на този фон да се дават пари за самолети\", категорична бе Аксиева пред  . Според нея в момента управляващите харчат пари за неща, които не са на дневен ред. \"Имаме разчети за това как минималната пенсия би могла да стане 300 лв., има специалисти, които могат да конкретизират данните и цифрите\", посочи депутатът. Харесайте ни в страницата ни във Facebook ", "date": "2019.05.15", "title": "Минималната пенсия в България може да стане 300 лв, смята депутат от \"Воля\""}
{"url": "https://www.bgonair.bg/denqt-on-air/2019-05-15/vmro-lazhite-i-klevetite-izrecheni-ot-polititsi-svalyat-reytinga-na-parlamenta", "text": "\r\n Затвор и солени глоби за политици, които клеветят или обиждат опонентите си. Такива промени в Наказателния кодекс предлагат от ВМРО. Те вече са внесени в деловодството на парламента.  От партията настояват за до четири години лишаване от свобода и глоба от 10 до 15 хил. лева за обида или клевета, извършена от народен представител, член на МС, на ЕП или ЕК от Република България, председател на политическа партия, получаваща държавна субсидия, или негов заместник. , посочи в студиото на  депутатът от ВМРО Александър Сабанов. Той подчерта, че проблемът с фалшивите новини до голяма степен идват от разпространяването на невярна информация и дори лъжи, изречени от политиците.  , отбеляза още Сабанов. Според него глобата е достатъчно висока, за да може да бъде усетена от депутатите и евродепутатите.  ", "date": "2019.05.15", "title": "ВМРО: Лъжите, изречени от политици, свалят рейтинга на парламента"}
{"url": "https://www.bgonair.bg/sutreshen-blok/2019-05-15/frenski-sotsiolog-politicheskite-partii-opitvat-da-si-prisvoyat-iskaniyata-na-zhaltite-zhiletki", "text": "\r\n Политическите партии във Франция се опитват да си присвоят исканията на \"жълтите жилетки\". Това разкри в \" \" социологът Седрик Пелен. Той бе категоричен, че мобилизацията на движението показва единствено невъзможността на партиите и синдикатите да обединят хората.  Пелен посочи, че вече се вижда как лидери на крайнодесни и крайнолеви партии се окачествяват с част от исканията на \"жълтите жилетки\" с единствената цел да ги привлекат на своя страна. \"Самото протестно движение на \"жълтите жилетки\" се появи спонтанно. То не бе инициирано от синдикат или политическа партия. Възникна от групи в социалните мрежи. Произлезлите от него политически инициативи не са координирани и често се конкурират помежду си. Крайнодесни и крайнолеви фракции се опитаха да си присвоят исканията на \"жълтите жилетки\", някои от които са проевропейски, други - не. Станахме свидетели за борба за представителност на движението. Със сигурност мобилизацията на движението разкрива невъзможността на партиите и синдикатите да бъдат отдушник за хората. Затова сега се опитват да наваксат като подкрепят част от исканията им. Имаше страх от раздробяване на опозицията, чието обединяващо звено е неодобрението не политиката на Макрон\", заяви той.  Пелен също така разкри, че очаква да има голяма реорганизация на силите в Европейския парламент след изборите на 26 май.  \"Крайнодесните партии в Европа критикуват постоянно правителство на Макрон заради мигрантската криза, заради вижданията му за развитие на ЕС. Когато Макрон спечели президентския вот, той се представи като лидер на либерална Европа. А италианските крайнодесни лидери Матео Салвини и Луиджи ди Майо се опитват да се представят като негови алтернативи. Френският президент ще продължи да бъде боксова круша за италианските политици поне до изборите. След вота ще има голяма реорганизация на силите в Европейския парламент. Тя може да дойде от преструктурирането на ЕНП. Там има по-крайни, като Орбан, и по-либерални политици, което може да доведе до преструктуриране\", допълни социологът.  ", "date": "2019.05.15", "title": "Ще се разпадне ли ЕНП след евроизборите?"}
{"url": "https://www.bgonair.bg/economy/2019-05-15/nsi-inflatsiyata-v-stranata-ni-se-pokachva-kam-6-mesechen-vrah", "text": "Годишното ниво на инфлация в България се покачва през април  до 3,7% – най-виското равнище от октомври 2018 г., показват данни на Националния статистически институт (НСИ). Това е пети пореден месец, през който цените се увеличават и има ясен знак за ускоряване на потребителската инфлация стабилно над нивото от 3%. В последния месец на миналата година поскъпването на годишна база беше 2,7%, през януари – 3%, през февруари –  3,2%, а през март – 3,6%. Статистическите данни показват, че през август 2018 г. инфлацията се ускори до петгодишен връх. Месечната инфлация е 0,5%, а от началото на годината (април 2019 г. спрямо декември 2018 г.) е 1,7%. Средногодишната инфлация за периода май 2018 г. – април 2019 г. спрямо периода година по-рано е 3,3%, изчисляват в НСИ. Investor.bg напомня, че тези данни се следят „под лупа“, тъй като именно ниската инфлация е един от критериите за сближаване (т.нар. критерии от Маастрихт) на страните членки на ЕС. България трябва да поддържа ниска инфлация, която не надхвърля с повече от 1,5 процентни пункта средногодишната инфлация (HICP) в трите страни от ЕС с най-ниска положителна инфлация. За момента отговаряме на това условие, но ако поскъпването продължава с тези темпове, е съвсем реално да получим червена точка от страна на Европейската комисия. Месечната инфлация е 0,6%, а от началото на годината (април 2019 г. спрямо декември 2018 г.) е 1,3%, а годишната инфлация за април 2019 г. спрямо април 2018 г. е 3,1%, а средногодишната инфлация за периода май 2018 - април 2019 г. спрямо година по-рано е 3%, посочват от националната статистика.", "date": "2019.05.15", "title": "НСИ: Инфлацията в страната ни се покачва към 6-месечен връх"}
{"url": "https://www.bgonair.bg/world/2019-05-15/nov-vot-po-sdelkata-za-brexit-v-britanskiya-parlament", "text": "Нов вот по сделката за Brexit. Тереза Мей отново ще внесе сделката си за развода с Брюксел за гласуване в британския парламент.  Вотът е насрочен за седмицата след 3 юни. Това ще бъде четвъртият път, в който Мей ще се опита да получи подкрепа за споразумението. Все още не е ясно дали правителството има план, чрез който да убеди мнозинството от депутатите да подкрепят сделката за напускане на Европейския съюз.  От седмици Тереза Мей преговаря с опозиционната Лейбъристка партия за постигането на компромис за сделката. Въпреки това няма признаци за постигане на напредък. Харесайте страницата ни във Facebook ", "date": "2019.05.15", "title": "Нов вот по сделката за Brexit в британския парламент"}
{"url": "https://www.bgonair.bg/denqt-on-air/2019-05-15/energiyniyat-ekspert-prof-atanas-tasev-nyama-zashto-vei-proizvoditelite-da-protestirat", "text": "\r\n Протестите на собствениците на въозобновяемите енергийни източници, които днес излязоха пред Министерския съвет са безсмислени. Това заяви в \" \" енергийният експерт проф. Атанас Тасев. Според него малките производители на възобновяема енергия няма защо да протестират при положение, че са взели по няколкостотин хиляди евро от европрограми за изграждането на своите източници, които дори не трябва да връщат. Проф. Тасев също така разясни, че те ще получат освен парите от гранта, така и тези, които са спечелили от продажбата на електроенергия.  \"Преди време Европейската комисия вкара програма за развитие на селските региони и създаде преференции, за да се стимулира развитието на енергетиката. Производителите получават по няколкостотин хиляди евро, за да бъде построен малък енергиен източник. Този грант не подлежи на връщане. Това, което те получават от заплащане на енергията формира паричен поток. По този начин се връща инвестицията с определена норма. Няма защо да се протестира, тъй като са получени пари предварително, а няма да бъдат върнати, понеже са от този грант. Затова и доходът на тези хора е неправомерен - именно заради този грант\", разказа Тасев.  Той допълни, че от 1 юли отпада преференциалната цена за малките мощности, които са между 1 и 4 мВТ/ч. Тасев също така обясни, че Националната електрическа компания се намира в ужасно състояние, като задължанията ѝ са над 4 милиарда лева и продължават да растат. \"Проблемът е, че сега се отнема преференциалната цена на малките мощности, което беше тяхното предимство. От 1 юли търговците ще трябва да участват на пазара и да дават конкурентни цени. Това е пазарната икономика. Тази реакция не е на българското правителство, а е възстановяване на европейска практика. Те продават на свободния пазар и в зависимост от цената, ако продават на по-ниска от регламентираната, разликата не се покрива. Европа ни наблюдава и ще открие поредната процедура. Въвеждането на пазарния механизъм дава възможност цените на тока да се движат в рамките на регулираните. Състоянието на НЕК е ужасно. Дефицитът е около 4 милиарда и продължава да расте. Това е заради преференциалната енергетика\", каза пред   енергийният експерт.  ", "date": "2019.05.15", "title": "Няма защо ВЕИ производителите да протестират, заяви експерт"}
{"url": "https://www.bgonair.bg/ekrani/2019-05-15/malkite-vei-proizvoditeli-izlyazoha-na-protest", "text": "\r\n Производители на електроенергия от възобновяеми източници се събраха на протест пред Министерския съвет. Собствениците на централи се обявиха против двойния стандарт, който според тях облагодетелства големите производители на електроенергия и води до многократно завишена цена за бита. В знак на несъгласие с държавната политика в сектора, на протеста те чупиха соларни панели, а някои дойдоха с въжета, оформени като бесилки. След Министерския съвет протестиращите се отправиха към Народното събрание. По-късно се очаква да изразят недоволството си пред КЕВР и Министерството на енергетиката.  \"Ние сме малки инвеститори, в момента фалираме, искаме законът да се прилага както е написан, за да намалее цената за бита\", посочиха част от тях пред репортер на Bulgaria ON AIR. \"През годините имахме поредица от срещи с тях, не виждам аргументи в подкрепа на този вид протести\", каза от своя страна енергийният министър Теменужка Петкова.  Протестиращите искат прекратяване на действието на поправка от 2015 г. в Закона за енергетиката, която отменя преференциалните изкупни цени за тези, изградили мощностите си с европейско или национално финансиране. Според малките ВЕИ-та, поправката не се прилага към големите производители и в крайна сметка ги облагодетелства.   ", "date": "2019.05.15", "title": "Малките ВЕИ производители излязоха на протест"}
{"url": "https://www.bgonair.bg/economy/2019-05-15/tramp-podpisva-zapoved-za-zabranata-na-huawei-v-sasht", "text": "Очаква се президентът на САЩ Доналд Тръмп да подпише заповед, която забранява на американските компании да използват телекомуникационно оборудване, създадено от компании, които носят риск за националната сигурност. С това той ще проправи път на забраната за правене на бизнес с китайската Huawei, твърди \"Ройтерс\". Изпълнителната заповед ще се позове на Международния закон за извънредните икономически правомощия, който дава на президента възможността да регулира търговията при извънредни ситуации, които заплашват Съединените щати. Тази заповед ще насочи Министерството на търговията, което работи с другите правителствени органи, да изготви план за изпълнение. Ако бъде подписана, заповедта ще бъде въведена в един особено деликатен момент, когато отношенията между Китай и САЩ са обтегнати и водят битка с въвеждането на мита. САЩ вярват, че оборудването, произведено от Huawei Technologies, може да бъде използвано от властите в Китай за шпионаж.  Съединените щати активно призовават своите съюзници да не използват оборудването на Huawei за следващото поколение 5G мрежи, защото според Вашингтон то не е достатъчно сигурно. През август Тръмп подписа решение, което забранява на американското правителство да използва оборудване от Huawei и от друг китайски доставчик - ZTE. Четете още по темата в  Харесайте страницата ни във Facebook ", "date": "2019.05.15", "title": "Тръмп подписва заповед за забраната на Huawei в САЩ?"}
{"url": "https://www.bgonair.bg/bulgaria/2019-05-15/prostrelyaniyat-mazh-ot-trapoklovo-izleze-ot-koma", "text": "Простреляният в Трапоклово мъж е излязъл от комата и е контактен. Жената, която също беше простреляна от 64-годишния Петър Маринов, остава в критично състояние продължава да е на командно дишане.  Двамата пострадали бяха приети по спешност в болницата на 12 -и май, след като Маринов стреля по тях, а след това се самоуби. Две седмици преди фаталния случай, жената го напуснала.      ", "date": "2019.05.15", "title": "Простреляният мъж от Трапоклово излезе от кома"}
{"url": "https://www.bgonair.bg/bulgaria/2019-05-15/kiparska-ofshorka-shte-sabira-patnite-ni-taksi", "text": "Компания, собственост на кипърска офшорка и на певицата Лилана, ще събира ТОЛ таксите.  \"Телетол\" АД стана вторият национален доставчик на услуги за електронно събиране на пътни такси. Договорът между пътната агенция и компанията е подписан вчера, денят, в който от транспортния бранш у нас изразиха опасенията си от неяснотите около изграждането на ТОЛ системата в България.  Компанията \"Телетол\" е създадена на 22 феврурари 2019 година с 50 хил. лв. капитал и е собственост на Мартин Димитров и бившата певица Лиляна Деянова-Лилана.  Тя стои и зад друг проект на Агенция \"Пътна инфраструктура\" – мобилното приложение LIMA за следене на трафика в актуално време. Харесайте страницата ни във Facebook ", "date": "2019.05.15", "title": "Кипърска офшорка ще събира пътните ни такси"}
{"url": "https://www.bgonair.bg/bulgaria/2019-05-15/politik-kleveti-i-obizhda-poluchava-do-4-g-zatvor-i-do-15-000-lv-globa", "text": "ВМРО искат наказание лишаване от свобода до 4 години и глоба от 10 до 15 000 лв. за обида и клевета, когато тя е изречена от депутат, евродепутат, министър или председател на политическа партия, която получава държавна субсидия, предаде  . Воеводите предлагат промяната в Наказателния кодекс, тъй като според тях в последните години все по-често политиците страдат от липса на идеи и постижения, които да отчетат пред избирателите си. Предпочитат да изричат лъжи към опонентите си и се опитват да превърнат политиката в един мръсен и разкалян терен, където съревнованието е \"кой е по-кален\". \"Глобата е солена, но тя е съобразена с доходите, както на депутатите, така и на евродепутатите и би трябвало да ги заболи\", каза Веселинов и обясни, че предложеният размер на лишаването от свобода ще изключва възможността извършителят да бъде освобождаван от наказателна отговорност с налагане на административно наказание. \"Идеята е да се обединим около това, че политици, които лъжат и злепоставят опонентите си, ще ходят в затвора\", уточни депутатът от \"Обединени патриоти\". Веселинов посочи още, че от ВМРО се борят за справяне с маргиналните ромски групи, където основен проблем е липсата на отговорност. \"Още по-обидна е ситуацията, когато някои хора се надпреварват да са родолюбци, патриоти или по-патриоти, защото патриотизмът е идеология, която обединява и аз съм убеден, че патриотизмът ще победи този псевдопатриотизъм, но въпросът е не само избирателите да дадат своя вот. Въпросът е тези, които превръщат политиката в гнусно нещо, да получат своето наказание\", заключи Искрен Веселинов. Харесайте ни във Facebook ", "date": "2019.05.15", "title": "Политик клевети и обижда? Получава до 4 г. затвор и до 15 000 лв. глоба"}
{"url": "https://www.bgonair.bg/bulgaria/2019-05-15/oshte-20-novi-avtobusa-poteglyat-iz-ulitsite-na-sofiya", "text": "От днес 20 нови автобуса тръгват по линиите на градския транспорт в София. Те ще се движат по линия 11 - от кв. \"Гео Милев\" до кв. \"Овча купел\" през централната градска част. Това каза пред журналисти кметът на София Йорданка Фандъкова, съобщава Агенция \"Фокус\". По думите ѝ, автобусите имат всички удобства за пътниците - климатизирани са, със зареждащи устройства за телефон, ще има безплатен Wi-Fi и с места за хората с увреждания, и майките с колички. Фандъкова посочи още, че тези 20 нови автобуса са част от общо 60, които \"Столичен автотранспорт\" закупи по програмата за подмяна на автобусите в София. \"На финала на програмата сме - това са последните 60 автобуса, с които подменяме до средата на тази година 91% от автобусите в движение. Това означава, че средната възраст на автобусите в София ще бъде 6 годни - европейски стандарт, без никакъв компромис\", обясни кметицата. Тя изтъкна, че благодарение на подмяната на автобусния парк, София е успяла да намали два и половина пъти вредните емисии. \"Очакваме през юли да пристигнат първите 13 нови трамвая, а до есента - още 15 електробуса. Възложила съм и процедура за нови 25 трамвая, надявам се да можем да се възползваме и от европейско финансиране за тях\" - каза Йорданка Фандъкова.", "date": "2019.05.15", "title": "Още 20 нови автобуса потеглят из улиците на София"}
{"url": "https://www.bgonair.bg/bulgaria/2019-05-15/i-ombusmanat-maya-manolova-poiska-napalno-nova-strategiya-za-deteto", "text": "Омбусманът Мая Манолова поиска окончателното оттегляне, а не замразяване, на проекта на Стратегията за детето, съобщават от пресцентъра на институцията. \"С особена загриженост и тревога следя нарастващото напрежение в обществото по повод на Проекта за Стратегия за детето 2019 – 2030 г. В институцията постъпиха десетки декларации, подписки, становища и позиции от граждани и организации, които дават ясен знак, че има сериозен проблем в диалога между държавните институции и родителите и това драстично раздалечава техните позиции.\", се казва в позицията на Манолова. С оглед на тези съображения, омбудсманът настоява за пълното оттегляне на Стратегията и обсъждането на документа да бъде прекратено. Според нея, той е довел до страхове, които противопоставят \"граждани срещи граждани, родители срещу родители, организации срещу организации.\" \"Особено разрушително е и противопоставянето на интересите на детето на семейните ценности, тъй като благополучието на детето не може да бъде отделено от това на неговото семейство.\", смята Манолова. Тя твърди, че е нужно изготвянето на нова стратегия, която ясно и категорично да изведе и намери баланса между най-добрия такъв за детето и съхраняване на целостта на семейството. Държавата трябва да подпомага родители, изпаднали в криза, но и да ограничи мерките, които позволяват отделянето на децата и изпращането им в приемни семейства. Манолова иска още в новия документ да се подчертае изрично, че недостигът на средства в семейството не може да е водещ мотив за отделяне на детото от неговите родители. Сред другите искания на омбудсмана е да се организира широка и задълбочена експертна и обществена дискусия за изготвянето на новия документ, в която да вземат участие всички компетентни граждански организации и обществени фигури, които са изразители на различните гледни точки в обществото относно приоритетите на държавната политика за закрила на децата и семейството. Особено важно, според Манолова, е тази дискуския да не остане само в рамките на темата за правата на детето, а да се свърже с дискусията за състоянието на семейството в България, кризата на семейните отношения и политиките за подкрепа на семейството. След като представената Национална Стратегия за детето срещна бурна реакция от някои родители, премиерът Бойко Борисов нареди нейното оттегляне. Протестите обаче продължиха, и днес Борисов беше принуден отново да обясни, че \"Национална стратегия за детето няма!\"", "date": "2019.05.15", "title": "И омбусманът Мая Манолова поиска напълно нова Стратегия за детето"}
{"url": "https://www.bgonair.bg/bulgaria/2019-05-15/losho-vreme-dazhdove-a-na-mesta-snyag-v-balgariya-i-na-balkanite", "text": "След като цяла нощ валя в Западна България, жълт код за силни валежи и гръмотевици е обявен в половин България и днес. Предупреждението е в сила за 13 области на Западна България, като на места следобед се очаква да паднат между 25 и 30 литра дъжд на квадратен метър. Очакват се и гръмотевици. Синоптиците предупреждават за повишаване на речните нива. Опасно е времето и в Сърбия. На територията на страната продължава да вали проливен дъжд, а в отделни райони и сняг. Според метеоролози до края на деня валежите ще достигнат между 40 и 60 литра на квадратен метър. Всички служби са в готовност за реагиране. През последните дни по-голямата част от Хърватия беше обхваната от валежи и силни ветрове, които изкорениха електрически стълбове и билбордове, а няколко души бяха ранени. Най-сериозно остава положението в Босна и Херцеговина, където заради поройните дъждове много реки излязоха от коритата си и предизвикаха наводнения. Харесайте и страницата ни във Facebook ", "date": "2019.05.15", "title": "Лошо време, дъждове, а на места сняг в България и на Балканите"}
{"url": "https://www.bgonair.bg/bulgaria/2019-05-15/borisov-kategorichen-nyama-natsionalna-strategiya-za-deteto", "text": "Национална стратегия за детето няма, отсече премиерът Бойко Борисов в началото на заседанието на правителството. Борисов нареди социалният министър Бисер Петков всеки ден публично да обяснява това и успокои, че ще има широко обществено обсъждане, преди да се изготви такъв документ. \"Във Facebook включително и протести готвят \"Не на стратегията 2019-2030 г.\", която я няма и която много ясно се разпоредих да се прави с абсолютно всички мнения и категорично да защитава детето\", каза още премиерът. Той допълни, че не знае защо лъжите по темата продължават. \"Правят се спекулации за деца, цитирам, отнети от социални работници, от семействата против волята на родителите. Имаме деца, които са жертва на сексуално насилие, на насилие в семейството. Има ли нормален човек, който смята, че при такава ситуация правилното решение е детето да се остави в семейството\", попита риторично вицепремиерът Томислав Дончев. Той допълни, че има случаи, в които родителите не полагат изобщо грижи за децата си и световна практика в такива случаи е извеждане на детето от семейството, докато се изясни ситуацията. \"Наш основен приоритет е да се грижим за децата. С такива случаи се правят спекулации - влезли социалните работници и взели детето на хората, а истината изглежда по съвсем друг начин\", посочи още Дончев. Премиерът Бойко Борисов допълни, че става дума за единични случаи, в които трябва да може да се реагира по закон. \"При нормални семейства въобще това не стои. Спекулация е ще отидат и ще ти вземат детето и ще го дадат на някоя друга брачна двойка от трети род примерно или нещо подобно\", цитира Борисов и допълни, че целта е да се защитят деца в семейства, в които има насилие. Премиерът съобщи, че за тази година 40 200 деца са върнати обратно в класните стаи, които не са ходили изобщо на училище. През последните дни в различни градове на страната, включително и в София, се проведоха протести срещу \"Стратегията за детето\". \"Към настоящия момент проект на подобен нормативен акт не съществува и не се подготвя. В тази връзка министерството отхвърля манипулативните внушения, че на социалните работници се дават нови правомощия да \"отнемат деца\", заявиха в официална позиция от социалното министерство. Харесайте ни във Facebook   ", "date": "2019.05.15", "title": "Борисов категоричен: Няма Национална стратегия за детето!"}
{"url": "https://www.bgonair.bg/bulgaria/2019-05-15/deputatite-nyama-da-imat-plenarni-zasedaniya-do-evroizborite", "text": "Единодушно депутатите решиха в седмицата преди европейските избори на 26 май да няма пленарни заседания. На 22 и 23 май Народното събрание няма да провежда заседания, но парламентарните комисии ще продължат работата си. На 24 май пък е официален празник и ще е почивен за всички.  Депутатите решиха още в периода от 20 до 23 май да не ползват служебен транспорт, освен в дните, в които са участвали в заседанията на парламентарните комисии, пише  . Днес пленарното заседание продължи само два часа и половина. Депутатите освободиха земеделския министър Румен Порожанов и назначиха Десислава Танева на мястото му. Парламентът прие окончателно и промени в Закона за държавната собственост, както и доклада за състоянието на отбраната и въоръжените сили на Република България през 2018 година. Утре предстои депутатите да гледат промените в Закона за мерките срещу изпирането на пари и в Закона за отбраната и въоръжените сили на Република България. Харесайте и страницата ни във Facebook ", "date": "2019.05.15", "title": "Депутатите няма да имат пленарни заседания до евроизборите"}
{"url": "https://www.bgonair.bg/bulgaria/2019-05-15/meditsinskite-sestri-nastoyavat-za-1120-leva-zaplata", "text": "\r\n Медицинските сестри искат заплата от 1120 лева на месец. Това стана ясно на петия им протест, който се проведе пред Министерския съвет в София. Медицинските сестри също така искат и нормални условия на работа. Протестът бе подкрепен и от омбудсмана Мая Манолова.  Медицинските сестри също изразиха опасенията си, че заради ниското заплащане и лошите условия на работа професията замира и скоро няма да има кой да я практикува. Пред Министерския съвет се чуха дори възгласи \"Оставка\".      ", "date": "2019.05.15", "title": "Пети протест на медицинските сестри: Настояват за 1120 лв заплата!"}
