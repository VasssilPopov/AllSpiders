{"url": "https://www.bgonair.bg/economy/2018-02-01/poseshtaemostta-vav-facebook-spada-s-5-no-prihodite-skachat-s-47", "text": "Потребителите на Facebook вече прекарват по-малко време в социалната мрежа. Причината е новата политика на компанията да ограничи фалшивите новини и езика на омразата.  Така в новинарския поток на Facebook вече се дава приоритет на публикациите, свързани със семейството и приятелите, за да се стимулира общуването между хората.  Според създателя на социалната мрежа Марк Зукърбърг с 5% е намаляло посещението в мрежата. Въпреки това, за последното тримесечие приходите са скочили с 47% спрямо същия период за предходната година.", "date": "2018.02.01", "title": "Посещаемостта във Facebook спада с 5%, но приходите скачат с 47%"}
{"url": "https://www.bgonair.bg/economy/2018-02-01/35-mlrd-lv-sa-otishli-v-dzhoba-na-kontrabandistite-za-10-godini", "text": "За 10 години - от 2007 до 2016 г., незаконната търговия на цигари в България е донесла приходи за криминалния свят между 2,5 млрд. лв. и 3,5 млрд. лв, пише в доклад на Института за пазарна икономика (ИПИ). Документът е част от проект на ИПИ с мото \"По правилата\", с основна цел да проучи възможностите за подобряване на водените политики и преодоляване на институционалните слабости, които дават почва за незаконна търговия с тютюневи изделия в страната. Потвърждава се, че недалновидната акцизна политика може да подкопае постигането на двете основни политически цели - здравната (намаляване на тютюнопушенето) и данъчната (стабилни приходи в бюджета от облагане на тютюневи изделия). Прекомерното и рязкото покачване на акцизната тежест неизменно води до ръст на незаконния пазар, коментират икономистите. През 2010 г. тютюневият пазар в страната беше буквално залят от незаконни цигари, които достигнаха една трета от пазара и генерираха огромни приходи за организираната престъпност, пише в доклада. Според ИПИ през 2007 година незаконнните продажби на цигари са били 11,2 на сто от общия дял. Постепенно те се увеличават и през 2010 година достигат 30,7 на сто от търговията, а криминалните приходи от тази акцизна стока са между 450 и 640 млн. лв. за годината. Въпреки свиването на незаконната търговия през годините, криминалните приходи не са за пренебрегване - те са между 120 млн. лв. и 170 млн. лв. за 2016 г. при продажбата на около един милиард къса цигари.Това е ресурс, които в голямата си част се влива в организираната престъпност и създава възможности за корумпиране по високите и ниските етажи на властта, пише в доклада. Данните сочат, че немалка част от незаконната търговия всъщност е с източник вътре в страната. Това означава, че борбата с незаконната търговия не следва да се насочва само и единствено към опазване на границите, а и към по-ефективен контрол спрямо производството на цигари в страната. Не бива да бъде пропускан и големият незаконен пазар при тютюна за пушене или т. нар. тютюн за ръчно свиване. Незаконната търговия при тютюна за пушене достига над 75 на сто от общия пазар, което се равнява на около 646 тона насипен тютюн. Това количество е равносилно на 861 млн. къса еквивалент на класическа цигара (0,75 грама на цигара). Около 86 на сто от незаконния насипен тютюн на пазара е с местен произход, тоест произведен в България, сочи докладът. Прегледът на развитието и ефектите от акцизната политика в България дава и някои поуки за общоевропейските политики. В процеса на хармонизиране трябва да се отчитат разликите в социално-икономическите фактори и особено разликите в платежоспособността. Огромният ръст на незаконната търговия в България и други страни от Източна Европа в първите години на членството можеше да бъде избегнат при по-внимателно поставяне на целите и далновидна политика по догонване, посочват експертите. Снимка: Pixabay", "date": "2018.02.01", "title": "3,5 млрд. лв. са отишли в джоба на контрабандистите за 10 години"}
{"url": "https://www.bgonair.bg/bulgaria/2018-02-01/tankovoto-podelenie-v-petrich-izbuhna-v-plamatsi", "text": "Голям пожар вдигна на крак огнеборците в Петрич. Горя централната сграда на бившото танково поделение в града.  Пламъците наближиха комплекс \"Авалон\". По първоначални данни най-вероятната причина за инцидента е човешка небрежност, тъй като теренът е покрит с отпадъци.  Кметът на града Димитър Бръчков обясни за Bulgaria ON AIR, че пожарникарите са овладели навреме пожара и сведения за пострадали няма.  Той уточни още, че от години старата сграда е неохраняема и всеки има достъп до нея и че парцелът е собственост на Министерството на правосъдието.   ", "date": "2018.02.01", "title": "Танковото поделение в Петрич избухна в пламъци"}
{"url": "https://www.bgonair.bg/world/2018-02-01/polozhitelna-stapka-kam-sastavyane-na-pravitelstvo-v-germaniya", "text": "Консерваторите на германският канцлер Ангела Меркел се споразумяха с потенциалните си партньори за съставянето на правителство в Германия от социалдемократическата партия на Мартин Шулц по климатичните цели за 2030 г. Така и двете партии дадоха сигнал, че искат да приключат продължаващите вече месеци тежки преговори. Само преди дни Меркел и Шулц се споразумяха и по спорния въпрос за събирането на мигрантските семейства–което беше ключово препятствие по пътя към евентуална коалиция.", "date": "2018.02.01", "title": "Положителна стъпка към съставяне на правителство в Германия"}
{"url": "https://www.bgonair.bg/denqt-on-air/2018-02-01/vsichki-ot-bsp-bili-otsapani-s-krav-zaradi-komunizma-sotsialist-1989-g-byah-na-14", "text": "\r\n \"На всички бивши членове на Българската комунистическа партия (БКП), включително и настоящите на БСП - ръцете им са оцапани в кръв не до лактите, а от главата до петите\", заяви с декларация Галя Захариева от ГЕРБ вчера, а днес Николай Тишев от \"БСП- за България\" ѝ отговори в  \"Аз на 10 ноември 1989 г. бях на 14 години!\" Думите и на двамата идват вследствие на поисканата от опозицията оставка на образователния министър Красимир Вълчев по повод влизането на комунистическия режим в учебниците по история за 10 клас. Тишев подчерта, че червената партия се чувства засегната от речта на Захариева и не приема езика на омраза, идващ от ГЕРБ. \"Логиката на кабинета \"Борисов 3\" води до това, че БКП и режимът ѝ по онова време са престъпни. Като е така, тогава нека кажем \"Вън от парламента\" на Бойко Борисов и Цецка Цачева, които са били нейни членове\", възмущава се политикът. Според Николай Тишев винаги, когато ГЕРБ има проблем по време на мандата си, партията се опитва да измести вниманието на обществото с провокативни действия от своя страна. \"За управляващите е по-добре народът да се връща назад към 10 ноември, отколкото да вижда какви са основните трудности в момента, справянето с които правителството търпи провал\", обясни гостът на  Тишев допълни още, че Народният съд не е приумица на БКП, а решение на Великите сили тогава. \"Не е имало масови кланета по време на комунизма, това е изопачаване на историята и насаждане на омраза\", убеден е той.", "date": "2018.02.01", "title": "Всички от БСП били \"оцапани с кръв\" заради комунизма... Социалист: През '89 г. бях на 14!"}
{"url": "https://www.bgonair.bg/world/2018-02-01/11-dushi-zaginaha-pri-pozhar-v-yaponskiya-grad-saporo", "text": "11 души загинаха при пожар в Център за настаняване на възрастни хора в японския град Сапоро. Огнеборците са успели да спасят петима души, трима от които са получили леки наранявания. Центърът за възрастни се е помещавал в триетажна дървена постройка. Той се ръководел от неправителствена организация, осигуряваща подслон на хора с ниски доходи. Все още не е ясна причината за пожара, изпепелил сградата до основи.", "date": "2018.02.01", "title": "11 души загинаха при пожар в японския град Сапоро"}
{"url": "https://www.bgonair.bg/economy/2018-02-01/vaprositelni-pred-apple-noviyat-iphone-ne-opravda-ochakvaniyata", "text": "Акциите на американския технологичен гигант Apple се радваха на ръст на цената си през почти половината от мината година във връзка с прогнозите, че новият iPhone ще се превърне в хит. Но търсенето на флагмана iPhone X не отговори на най-оптимистичните очаквания, твърдят компании, включително Stanford C. Bernstein, която сви прогнозата си за броя устройства, продадени от Apple през последните месеци.  \"Инвеститорите са все по-наясно, че цикълът на продажби на този iPhone много вероятно ще бъде разочароващ в сравнение с първоначалните очаквания\", коментира Тони Саконаги, анализатор в Bernstein. Книжата на компанията са понижили стойността си с около 7% и приключиха на рекордна стойност сесията на 18 януари, след като анализатори подсказаха за притесненията си за търсенето на новия смартфон. Мин-Чи Куо от KGI Securities предупреди, че продажбите на iPhone X не са били достатъчно силни в Китай, колкото се е очаквало. JPMorgan писа, че „търсенето е отслабнало бързо“, а проучване на Consumer Intelligence Research Partners посочва, че iPhone X е свързан с една пета от продажбите на iPhone в празничното тримесечие. Повече по темата четете в ", "date": "2018.02.01", "title": "Проблем за Apple: Новият iPhone не оправда очакванията"}
{"url": "https://www.bgonair.bg/world/2018-02-01/savetnik-na-erdogan-zaplashi-tsipras-s-chupene-na-kraynitsi", "text": "Съветник на турския президент Реджеп Тайп Ердоган отправи директна заплаха към гръцкия премиер Алексис Ципрас и правителството му да не посягат на остров Имия/Кардак, чиито суверенитет Анкара оспорва. Турция и Гърция си оспорват правото за острова отдавна, а през 1996 г. почти стигнаха до война, припомня гръцкия \"Катимерини\". В коментар пред турска телевизия Югит Булут заяви, че Атина ще \"усети гневът на Турция, по-силен от този в Африн\", наблягайки на операцията в кюрдския енклав в Сирия, където турските войски нахлуха. \"Ще счупим ръцете и краката на всички войници, на министър-председателя и на всеки министър, който посмее да стъпи на Имия в Егейско море\", казва Булут използвайки необичайно остър език. Коментарите му идват в период на обтегнати отношения между Анкара и Атина, след като Турция наруши въздушното пространство на Гърция в Егейско море и размяна на остри реплики, особено от турска страна, по повод спортни територии. По-рано тази седмица американския посланик в Атина Джефри Пят изрази притеснение за възможност от \"инцидент\" между Турция и Гърция в Егейско море, предаде  . В интервю за телевизия \"Скай\" американският посланик припомни случай, при който гръцки и турски мореплавателни съдове на бреговата охрана се приближиха прекалено много един до друг.", "date": "2018.02.01", "title": "Съветник на Ердоган заплаши Ципрас с чупене на крайници"}
{"url": "https://www.bgonair.bg/bulgaria/2018-02-01/agresiya-i-tormoz-v-tsentara-za-detsa-v-smolyan-a-vinovnitsite-dvama-tineydzhari", "text": "\r\n Местната управа в Смолян ще преструктурира Центъра за деца с увреждания в родопското градче. Причината за този ход са двама от тинейджърите в него, които системно нападали и пребивали персонала и по-малките деца. Заради агресията и тормоза служителите напускат работа, а желаещи да заемат местата им няма. В сградата на дома от години се случват ужасяващи истории. Главен герой в тях основно е този 16-годишен младеж.", "date": "2018.02.01", "title": "Агресия и тормоз в Центъра за деца с увреждания в Смолян"}
{"url": "https://www.bgonair.bg/world/2018-02-01/polskiyat-parlament-zabrani-izraza-polski-lageri-na-smartta", "text": "\r\n Полша одобри спорен закон, който отрича Варшава да има вина за случилото се по време на Холокоста. Документ цели да защити имиджа на страната и беше подкрепен от полския сенат, а за да влезе в сила остава да бъде подписан от президента Анджей Дуда. Законът вече предизвика острите реакции на САЩ и Израел. Американският държавен департамент призова Варшава да преразгледа закона, който забранява твърденията, че Полша носи отговорност за престъпления срещу човечеството, извършени от нацистите на полска територия през Втората световна война. Нарушителите могат да бъдат наказани с глоба и затвор до 3 години. Управляващите във Варшава консерватори заявяват, че искат преди всичко да попречат на използването на израза \"полски лагери на смъртта\", когато става дума за концлагерите, създадени от нацистите на полска територия през Втората световна война.", "date": "2018.02.01", "title": "Полският парламент забрани израза \"полски лагери на смъртта\""}
{"url": "https://www.bgonair.bg/reportazhi/2018-02-01/sportniyat-arbitrazh-namali-nakazaniyata-na-28-ruski-sportisti", "text": "\r\n Спортният арбитражен съд в Лозана отмени доживотната забрана за участие в олимпиади на 28 руски спортисти. Решението дойде след разглеждането на молбите на общо 39 атлети. 11 от руските спортисти получиха замяна на доживотната забрана с временна. Така те няма да могат да участват на олимпийските игри в Южна Корея. Съдът в Лозана мотивира решението си с това, че в случая атлетите са били наказани от Международния олимпийски комитет на основание на доклад, в който не е имало достатъчно категорични доказателства, за употребата на забранени субстанции по време на Олимпиадата в Сочи през 2014 г.  След допинг скандала едва 168 състезатели получиха правото да представят Русия на игрите в Пьонгчанг. Те обаче ще участват под неутрален флаг, като това е част от наказанието на Москва заради подкрепяната на държавно ниво система за употреба на забранени стимуланти. МОК реши руснаците да бъдат наричани \"олимпийски спортисти от Русия\" и им отне правото да носят националните си символи. Дори някой от атлетите да се изкачи на почетната стълбичка той няма да може да чуе руския химн.", "date": "2018.02.01", "title": "Спортният арбитраж намали наказанията на 28 руски спортисти"}
{"url": "https://www.bgonair.bg/lyubopitno/2018-02-01/britanski-politik-si-podade-ostavkata-zashtotozakasnya", "text": "Британският политик  предложи оставката си, след като закъсня за заседание на Камарата на лордовете. Той е член на управляващата консервативна партия на Тереза Мей. Лорд Бейтс аргументира подаването на оставката си с това, че късната му поява в пленарна зала го е засрамила пред колегите му. След като се извини на баронеса Лестър от опозиционната Лейбъристка партия за това, че е пропуснал отправения от нея въпрос, политикът напусна Камарата на лордовете. По-късно британските медии потвърдиха, че оставката на лорд Бейтс не е била приета от премиера Тереза Мей, тъй като не била \"необходима\".", "date": "2018.02.01", "title": "Британски политик си подаде оставката, защото...закъсня"}
{"url": "https://www.bgonair.bg/bulgaria/2018-02-01/prirodozashtitnitsi-iskat-da-osinovyat-pitbula-ubiets-ot-mokrishte", "text": "Природазащитна организация урежда осиновяване на питбула, който в понеделник нахапа до смърт 3-годишно дете в пазарджишкото село Мокрище. Организацията \"Поу Енимъл\" в Пазарджик съобщи, че има много желаещи да приютят кучето, чиито собственик е задържан. Нейни представители са водили и продължителни разговори с полицията, с прокуратурата и с Областната дирекция по безопасност на храните. На този етап ветеринарите категорично са отказали питбулът да бъде взет сега, тъй като той е под 14-дневна карантина. Мярката е необходима, за да се отхвърли вероятността кучето да има бяс. Дотогава не може да бъде транспортиран никъде. За да бъде разрешено осиновяване на кучето, трябва да се изчака и експертната оценка на специалисти по поведенчески проблеми при кучетата.", "date": "2018.02.01", "title": "Природозащитници искат да осиновят питбула-убиец от Мокрище"}
{"url": "https://www.bgonair.bg/denqt-on-air/2018-02-01/treti-pol-dzhendar-obshtestvoto-da-reshi-na-referendum", "text": "\r\n Проблемът на обществото, който се зароди от дебатите за ратифицирането на Истанбулската конвенция, е въвеждането на т.нар. \"джендър терминология\", с която се отварят вратички за узаконяването на браковете между хомосексуалисти, посочи в студиото на \"Денят ON AIR\" депутатът от \"Обединени патриоти\" Александър Сиди. Именно това провокира вицепремиерът Красимир Каракачанов да поиска провеждането на референдум по темата. Според лидера на ВМРО въпросите, които вълнуват българското общество и които предлага да бъдат поставени за гласуване от един национален референдум, са следните: 1. Съгласни ли сте с въвеждането на трети пол, социален пол и джендър идентичност в българското законодателство? \r\n2. Съгласни ли сте да се въведе джендър обучение в българската образователна система? \r\n3. Съгласни ли сте с признаването на еднополови бракове в България? Пред Bulgaria ON AIR Александър Сиди бе категоричен, че всички останали текствове в Конвенцията са изцяло добри и биха могли да бъдат част от българското законодателство. \"Добре е всяка една политическа партия да заеме позиция по въпроса, но БСП се опитват да убият възможността за референдум още от самото начало\", допълни още той. По думите му обаче, когато става въпрос за подобен остър дебат, е от изключителна важност българското общество да има възможността да изрази мнението си.  \"Текстът, отнасящ се до правата на жените и това как да бъдат опазени те, всъщност въвежда терминология, различна от нашата и по този начин се прокарва въпросната \"джендър терминология\", каза депутатът от \"Обединени патриоти\". И отбеляза фактът, че Истанбулската конвенция не е подписана от голяма част от ратифициралите я държави, в други пък била вече денонсирана, което само по себе си било показателно за съществуващ проблем.", "date": "2018.02.01", "title": "Трети пол, джендър... Обществото да реши на референдум!"}
{"url": "https://www.bgonair.bg/bulgaria/2018-02-01/nova-ofanziva-sreshtu-mrasniya-vazduh", "text": "\r\n Нова офанзива срещу мръсния въздух. Започва интеграция на различните източници на информация за качеството на въздуха в София и страната. Гражданските мрежи за отчитане на замърсяванията станаха изключително популярни с актуалните си данни по всяко време на денонощието. Идеята е техните измервания да бъдат включени към системата от автоматични измервателни станции на екоминистерството. До средата на февруари ще стартира процедурата за избор на изпълнител за изготвяне на общинска мониторингова система за качеството на въздуха в столицата. Тя ще включва 20 сензорни станции. Ще са нужни около 6 месеца за калибриране на уредите.  Мрежата Аirtube.info струва под 40 хиляди лева за 500 станции или около 80 лева на станция. Тези станции измерват фини прахови частици 2,5 и 10 микрограма, както температура, влажност и атмосферно налягане. Фините прахови частици са и най-големият замърсител на въздуха в страната. В понеделник граждани излизат на протест заради качеството на въздуха.  На този фон Столичната oбщина търси директор на чистия въздух. Обявен е конкурс за длъжността в новата Дирекция \"Климат, енергия и въздух\", а възнаграждението е 750 лв.  Междувременно на ул. \"Московска\" 33 бяха внесени над 31 000 подписа на граждани в подкрепа на идея за нощен градски транспорт със 7 автобусни линии, които да свързват най-големите квартали на София. Предложението е на неправителствената организация \"Спаси София\".  През пролетта ще бъдат пуснати експериментално 3 нощни линии от градския транспорт.  Иначе Столичната общината подготвя нова, интерактивна страница за чистотата на въздуха в София. А през уикенда продължава инициативата за събиране на стари гуми, този път в столичния район \"Искър\".", "date": "2018.02.01", "title": "Нова офанзива срещу мръсния въздух"}
{"url": "https://www.bgonair.bg/bulgaria/2018-02-01/zhalba-za-poboy-zavartya-skandal-okolo-kmeta-na-simitli", "text": "\r\n Скандал се разрази с кмета на община Симитли Апостол Апостолов. Пресаташето на футболния отбор \"Пирин\" (Благоевград) Велислав Елезов е подал жалба срещу него заради нанесен побой. Това съобщи самият Елезов на страницата си във Facebook. По думите му кметът е бил видимо неадекватен и неконтролируем, когато го е нападнал. Счупил е и двата му телефона. Инцидентът е станал по време на мача \"Септември\" (Симитли) - \"Ботев\" (Ихтиман), игран в село Крупник и завършил 1:0. Кметът Апостол Апостолов отрече обвиненията. В профила си във Facebook той написа, че във въпросния ден не е бил на територията на село Крупник.", "date": "2018.02.01", "title": "Жалба за побой завъртя скандал около кмета на Симитли"}
{"url": "https://www.bgonair.bg/bulgaria/2018-02-01/sofiya-pochete-zhertvite-na-narodniya-sad", "text": "\r\n \n И докато депутатите се караха, стотици със свещи в ръце отдадоха своят почит към жертвите на комунизма. С цветя и венци беше отрупан мемориалът пред НДК. А потомците на репресирани от Народния съд българи поискаха мемориалът да бъде обновен. Защото имената на хилядите загинали вече се заличават.  \"Арестуваха ме на едно занятие - такова, каквото само по телевизията може да видим\", сподели пред Bulgaria ON AIR репресираният от народната власт Неделчо Илинчев.  Снимка: Олег Попов, Bulgaria ON AIR  \r\n  ", "date": "2018.02.01", "title": "София почете жертвите на Народния съд"}
{"url": "https://www.bgonair.bg/bulgaria/2018-02-01/evropredsedatelstvoto-ni-veche-e-ofitsialno-otkrito-i-v-bryuksel", "text": "\r\n Вече е официално открито българското председателство на Съвета на Европейския съюз в Брюксел! Първите държавни мъже пристигнаха в белгийската столица.  Президентът Румен Радев се срещна с белгийския крал Филип. Негово величество посрещна държавния ни глава в кралския дворец. Двамата вече са се срещали в Брюксел през май, но не в двореца.  Крал Филип е завършил за военен пилот. Има и лиценз за управление на хеликоптер. Така очаквано и авиацията попадна с двустранните разговори. Радев атакува от Брюксел мнозинството за истанбулска конвенция. Довечера държавният глава ще бъде гост на концерт по повод откриването на българското председателство. На него ще бъде и премиерът Бойко Борисов.  По-рано днес министър-председателят ни разговаря с президента на Европейската инвестиционна банка. В Брюксел Борисов повтори - мястото на България е Шенген, а Европа трябва да поднови споразумението с Турция за задържане на мигранти на тяхна територия.  \r\n  ", "date": "2018.02.01", "title": "Европредседателството ни вече е официално открито и в Брюксел"}
{"url": "https://www.bgonair.bg/bulgaria/2018-02-01/uvolniha-direktora-na-brezichka-detskata-gradina-poluchava-vremenno-rakovodstvo", "text": "\r\n Директорът на детската градина \"Брезичка\" е уволнен. Назначава се временно ръководство на детското заведение. Тази сутрин една от възпитателките - Милена Иванова, сама е подала молба за напускане. Кметът на Бургас Димитър Николов през 2016 г. лично бе наградил Иванова за изключителния ѝ професионализъм. Кадрите са записани от скрита камера, докато директорката на детската градина е в тридневен отпуск.  \"Потресена съм, потресената съм от кадрите. Не съм очаквала, че такова нещо в мое отсъствие може да се случи\", призна директорът на ЦДГ \"Брезичка\" Събка Недева. Община Бургас е сезирала Прокуратурата и Държавната агенция за защита на детето по случая. От ръководството на детската градина са настоявали за монтиране на камери в занималните, но именно възпитателките, заснети във видеото, са били против.  Скритата камера е била поставена в детска играчка, научи Bulgaria ON AIR. Предполага се, че кадрите са заснети през последните дни. Екипът ни не беше допуснат в сградата заради грипната епидемия в града.  ", "date": "2018.02.01", "title": "Уволниха директора на \"Брезичка\"! Детската градина получава временно ръководство"}
{"url": "https://www.bgonair.bg/denqt-on-air/2018-02-01/komunizmat-v-uchilishte-e-v-imeto-na-faktite-tvardyat-ot-gerb", "text": "\r\n \"На днешния ден са първите присъди на Народния съд. Хиляди са убити и осъдени. Подобни процеси се провеждат навсякъде в Европа. Но заедно всички осъдени са само частица от това, което се е случило у нас. Дори съветските представители са се уплашили. Всичко това трябва да се учи в училище\", подчерта депутатът от ГЕРБ Христо Гаджев.  По негови думи искането на ГЕРБ предишният режим да влезе в учебната програма е с претекст да се покажат фактите. Явно това на колегите от БСП не им е изгодно, а някои от тях дори са горди с тези зверства, допълни гостът.  \"Не съм чул човек от БСП да е поискал прошка за всички тези зверства. Атентатът в църквата \"Света Неделя\" също е част от историята на тази партия. Страхът в обществото, общото подслушване и доносите са се отразили на психиката на народа. Раните от тези действия все още не са зараснали\", категоричен бе той в студиото на \"Денят ON AIR\". Акцентът на разговора се измести към темата за отбраната. \"Първите три приоритетни проекти за модернизацията на армията са свързани с пехотата, флота и изтребителите. До края на февруари те трябва да бъдат под вниманието на Народното събрание където да се гласуват. Всяка сделка за над 100 млн. лв. трябва да бъде одобрена от парламента\", обясни Гаджев пред Bulgaria ON AIR. ", "date": "2018.02.01", "title": "Комунизмът в училище е в името на фактите, твърдят от ГЕРБ"}
{"url": "https://www.bgonair.bg/bulgaria/2018-02-01/protestite-za-pirin-prodalzhavat-v-nad-20-grada-v-balgariya-i-chuzhbina", "text": "Природозащитници продължават тази вечер с протестите за Национален парк \"Пирин\". Те настояват да се отмени решението на Министерския съвет за строителство в Банско, а също така искат оставката на екоминистъра Нено Димов.  Очаква се в днешните акции да се включат хора от над 20 града от България и чужбина.  Днес тръгва и бегачна щафета от Свиленград до София като част от недоволството.", "date": "2018.02.01", "title": "Протестите за \"Пирин\" продължават в над 20 града в България и чужбина"}
{"url": "https://www.bgonair.bg/bulgaria/2018-02-01/s-tseremoniya-do-ndk-byaha-pocheteni-zhertvite-na-komunizma", "text": "\n Стотици хора се събраха днес на почетния мемориал до НДК в памет на жертвите на комунизма. Поднесени бяха много цветя и венци. На 1 февруари 1945 г. първи и втори върховен състав на Народния съд бележат историята на Третата българската държава, като осъждат 67 депутати от предишните три правителства. Освен това над 3000 души са избити. Пред мемориала на жертвите на комунистическия режим в градинката до НДК бе проведена и възпоменателна церемония, на която присъстваха председателят на Народното събрание Цвета Караянчева, депутати от ГЕРБ и ДПС.  Решението на 1 февруари да се почита паметта на жертвите на Народния съд беше взето през 2011 г. от кабинета \"Борисов\". Снимка: Олег Попов (Bulgaria ON AIR)", "date": "2018.02.01", "title": "С церемония до НДК бяха почетени жертвите на комунизма"}
{"url": "https://www.bgonair.bg/bulgaria/2018-02-01/prezident-i-premier-zaedno-v-bryuksel-da-predstavyat-evropredsedatelstvoto-ni", "text": "Снимка: Олег Попов (Bulgaria ON AIR) Президентът Румен Радев и премиерът Бойко Борисов пристигат днес в Брюксел. Там тази вечер с концерт ще бъде представено началото на българското председателство на Съвета на Европейския съюз. Преди това държавният глава Румен Радев ще бъде приет от краля на Белгия Филип, а по-късно ще се срещне с представители на българската общност.  Концертът тази вечер ще бъде открит със слова на президента и премиера Бойко Борисов.   ", "date": "2018.02.01", "title": "Президент и премиер заедно в Брюксел - представят европредседателството ни"}
{"url": "https://www.bgonair.bg/bulgaria/2018-02-01/katastrofa-zatvori-patya-za-gartsiya", "text": "ТИР и лек автомобил се сблъскаха тази сутрин около 4 часа. Поради тази причина пътят за Гърция през село Железница е затворен. По първоначална информация при инцидента има пострадал. Полицията регулира движението в района на катастрофата, а леките автомобили се пренасочват по обходно трасе. ", "date": "2018.02.01", "title": "Катастрофа затвори пътя за Гърция"}
{"url": "https://www.bgonair.bg/sutreshen-blok/2018-02-01/papas-in-motion-edna-razlichna-postanovkata-s-golyam-uspeh", "text": "\r\n Професор Атанас Атанасов дълго време предлага пиесата \"Papas in motion\" на различни театри, но без успех. Сега вече тя е част от афиша на НАТФИЗ \"Кръстьо Сарафов\" и бележи огромен успех. Билетите бързо свършват, а пиесата разказва за жена, която разкрива на четири свои приятелки, че мъжете им са бисексуални.  Според режисьора постановката е по-различна от това, което се представя в другите театри и това, че в нея играят актьори, които все още не са завършили, допринася за добрия резултат. \"Това е изключително любопитна история, всички имаме познати с по-различна сексуална ориентация. Вероятно това е една от причините да се смята, че тази пиеса няма да се възприеме добре, защото българинът е консервативен\", каза в ефира на   режисьорът на \"Papas in motion\" проф. Атанас Атанасов. Освен че трябва да стоят на токчета доста дълго време, младите актьори, които играят женени, бисексуални мъже на средна възраст, дори са посещавали гей барове, за да успеят да влязат успешно в своята роля. \"По-скоро е забавно, защото е някакъв опит за нещо различно. В началото беше странно да работим по тази пиеса\", казаха пред   някои от момчетата, които играят в \"Papas in motion\". ", "date": "2018.02.01", "title": "\"Papas in motion\" - една различна постановката с голям успех"}
{"url": "https://www.bgonair.bg/sutreshen-blok/2018-02-01/spomeni-ot-lagerite-razkazat-na-poslednata-otselyala-ot-belene", "text": "\r\n Днес почитаме паметта на жертвите на комунистическия режим в страната. Тази година се навършват 73 години от първите присъди на т.нар. Народен съд. Много хора биват убити, други са оцелели, но все още пазят в паметта си ужасите от онова време.  Един такъв човек е  . Тя е живата памет на случилото се през тъмните години на комунизма - затова решава да остави своите писмени свидетелства за начина, по който властта превъзпитавала инакомислещите. 80-годишната Цветана сяда зад компютъра и започва да пише. Книгата \"Изповед - спомени от лагерите\" разказва за любовта, раздялата и за самоувереността на едно момиче да се изправи срещу властта.  Преди да се изправи срещу народната власт Цветана става част от Работническия младежки съюз, с който след преврата на 9 септември 1944 г. комунистическата партия влиза във властта. Младото момиче обаче бързо се разочарова. \"Ние бяхме реалисти. Ние - хората от село, видяхме изведнъж неща, за които не се знаеше по тези места\", сподели пред   жената. В пернишката гимназия Джерманова се увлича от идеите на анархистите, а по време на тайните сбирки среща и любовта си.  В една декемврийска нощ тя е арестувана и повече от 20 дни е държана в килиите на Държавна сигурност в Перник. След това е изпратена за превъзпитание в лагера \"Белене\". \"Аз имах право на 2 писма на месец и с моя съпруг си пишехме постоянно. Относно лагера е въпрос на време да свикнеш - когато свикнеш, че ще умреш, вече си по-свободен. Мечтата ми беше да надживея системата и това се случи. Но как може човек да бъде жесток? Какво трябва да притежава\", допълни Джерманова.", "date": "2018.02.01", "title": "Спомени от лагерите: Разказът на последната оцеляла от \"Белене\""}
{"url": "https://www.bgonair.bg/sutreshen-blok/2018-02-01/ima-vreme-da-se-popravi-greshkata-s-ekipite-na-balgarskite-olimpiytsi-smyata-ekspert-po-etiket", "text": "\r\n Трябва да се надяваме, че грешката с подредбата на цветовете на шапките на българската делегация за зимните олимпийски игри в Южна Корея, е техническа. Това е мнението на експерта по етикет Милена Хлебарова.  \"Има време да се поправи, до 7 февруари спокойно могат да се направят шапки\", обясни тя в студиото на  . От Българския олимпийски комитет твърдят, че екипировката е в цветовете на родния флаг, но подредбата в шапките е сгрешена. За първи път представянето на олимпийските облекла не се случи чрез ревю, а от БОК единствено разпространиха снимки до медиите. Според журналиста Георги Атанасов шапките на българската делегация дори е трябвало да бъдат с цветовете на френското знаме, защото нашите спортисти ще участват в Южна Корея на \"олимпийски принцип\" - важно е участието, каквато е била идеята на бащата на съвременното олимпийско движение Пиер дьо Кобертен. \"Това е наш патент в последния момент да оправяме технически неща\", подчерта Георги Атанасов пред  . Той изрази мнение, че пропускът в облеклото на олимпийците ще се оправи, но трагедията в българския спорт - няма. \"Българският спорт е унищожен като социална система\", настоя Георги Атанасов в ефира на  . Милена Хлебарова пък каза, че се надява при поправката на шапките да не се обърка още нещо, например да се сложи знамето на Европейския съюз. ", "date": "2018.02.01", "title": "Има време да се поправи грешката с екипите на българските олимпийци, смята експерт по етикет"}
{"url": "https://www.bgonair.bg/bulgaria/2018-02-01/zhertvite-na-komunizma-i-statutat-na-delyan-dobrev-pak-skaraha-deputatite", "text": "\r\n Отново скандали в парламента. Депутатите се разделиха по повод Деня за почит на жертвите на комунизма и си размениха взаимни обвинения.  \"БСП няма как да бъде изправена на подсъдимата скамейка, защото беше партията, която води въоръжената борба срещу фашизма и монархо-фашизма в България\", заяви Валери Жаблянов от БСП. Напрежение породи и темата дали Делян Добрев има право да е в пленарната зала, след като Конституционният съд определи като противоконституционен отказа на парламента да приеме оставката му в края на миналата година. \r\n БСП поиска Сметната палата да направи одит на бюджета, който беше изготвен от Министерския съвет и гласуван от депутатите. Причината - харчовете на кабинета \"Борисов 3\" в края на миналата година по време на двустрани срещи, предаде репортерът на Bulgaria ON AIR Иван Иванов. Страстите на депутатите вече стихнаха, а екип на телевизията остава да следи тяхната работа в Народното събрание.", "date": "2018.02.01", "title": "Жертвите на комунизма и статутът на Делян Добрев пак скараха депутатите"}
{"url": "https://www.bgonair.bg/bulgaria/2018-02-01/video-razkriva-brutalno-otnoshenie-kam-malchugani-v-burgaska-detska-gradina", "text": "\r\n Прокуратурата разследва пореден случай на насилие към деца в детска градина - този път в Бургас. На появили се в интернет кадри се вижда как възпитателки блъскат децата, крещят им и ги обиждат. Тази сутрин една от възпитателките сама е подала молба за напускане, очаква се и други да бъдат освободени. Кметът на града освобождава директора на ДГ \"Брезичка\" и назначава временно ръководство.  Кадрите са записани от скрита камера, докато директорката на детската градина е в тридневен отпуск.  \"Потресена съм, потресената съм от кадрите. Не съм очаквала, че такова нещо в мое отсъствие може да се случи\", призна директорът на ЦДГ \"Брезичка\" Събка Недева. Община Бургас е сезирала Прокуратурата и Държавната агенция за защита на детето по случая. От ръководството на детската градина са настоявали за монтиране на камери в занималните, но именно възпитателките, заснети във видеото, са били против.  Скритата камера е била поставена в детска играчка, научи Bulgaria ON AIR. Предполага се, че кадрите са заснети през последните дни. Екипът ни не беше допуснат в сградата заради грипната епидемия в града.", "date": "2018.02.01", "title": "Видео разкри брутално отношение към малчугани в бургаска детска градина"}
{"url": "https://www.bgonair.bg/bulgaria/2018-02-01/bareti-nahluha-v-obshtinata-v-septemvri-zaradi-samnenie-za-koruptsiya", "text": "\r\n Десетки полицаи блокираха сградата на Община Септември. Барети претърсват кабинети, частни домове и офиси на търговски дружества.  Арестуван е кметът на община Септември Марин Рачев. Ще му бъдат повдигнати обвинения за сделки с имоти, от които общината е ощетена с близо 200 хиляди лева. Акцията е на Специализираната прокуратура и се разследват сигнали за корупция, извършвана от Рачев.  Повече информация ще бъде предоставена на място от ръководителя на Специализираната прокуратура Иван Гешев и от самата Румяна Арнаудова.  Според адвокат Николай Баташки от инициативния комитет \"Да спасим Община Септември\" акцията е след подадения от тях сигнал до прокуратурата. \r\n  ", "date": "2018.02.01", "title": "Барети нахлуха в общината в Септември заради съмнение за корупция"}
{"url": "https://www.bgonair.bg/sutreshen-blok/2018-02-01/za-nakazanie-tryabvat-seriozni-dokazatelstva-tvardi-advokat-markovski", "text": "\r\n Пет месеца и един днес след отвличането на Адриан Златков 4-ма души са задържани с обвинения, че са помогнали за отвличането на 25-годишния мъж. Това са Ивайло Борисов - Ториното, шофьорът му Мартин Марков, Георги Джамбазов и приятелката му Здравка. В интервю пред   бащата Тони Златков сподели, че познава Ториното задочно. Няколко пъти е ходил до автокъщата на семейството да оглежда коли, но до покупка не се е стигало. Задържаните ли са главните виновници за похищението на Адриан Златков и ще се разплете ли възелът със задържането на 4-мата помагачи за отвличането?  Според , семейството все още не е поискало да се запознае с уликите по престъплението, но определено прокуратурата ще трябва да поработи доста добре, за да натрупа доказателства по делото. \" \", категоричен бе адвокатът в \" . Той е на мнение, че отвличането е било само и единствено за да се отмъкнат пари от семейството на бизнесмена. \" \", уточни Марковски. Той не знае дали Тони Златков ще заведе граждански иск, ако все пак обвиняемите бъдат доказани за виновни. \" \", допълни адвокатът.", "date": "2018.02.01", "title": "Адвокатът на похитения Адриан Златков: Няма ли доказателства, няма да има присъди"}
{"url": "https://www.bgonair.bg/sutreshen-blok/2018-02-01/bivsh-konstitutsionen-sadiya-ratifitsirame-li-istanbulskata-konventsiya-poemame-vsichki-negativi", "text": "\r\n Ако ратифицираме Истанбулската конвенция поемаме всички негативи от това - ще трябва да променим около 20 закона, включително този за телефон 112, както и да изменим Конституцията. Това обяви бившият конституционен съдия  . Вчера стана ясно, че БСП ще промени въпроса си за референдума и той ще гласи \" \". Корнелия Нинова обаче подчерта, че партията не се оттегля от референдума.  От ГЕРБ пък посочиха, че преди да ратифицират конвенцията ще се допитат до Конституционния съд (КС) дали съществуват противоречия с основния закон и може ли тя да бъде разписана с резерви. Проф. Пламен Киров поясни, че ако депутатите от ГЕРБ сезират КС, за да получат индулгенция, това не означава, че се снема от дневен ред решението на парламента да ратифицира или не конвенцията.  \" \", обясни гостът в  . \"Полша направи декларация, че приема да изпълнява задълженията по конвенцията, но само в рамките на тяхната конституция. Веднага последва реакция от Холандия и Австрия - подобна декларация представлява резерва\", уточни проф. Киров. Бившият конституционен съдия подчерта, че  . Ще бъдем под мониторинг, а е възможно да последват и санкции за България, предупреди той. Суверенно право на българския парламент е да реши дали да се присъедини или не към конвенцията, посочи проф. Киров, но отбеляза, че  . \" \", каза още проф. Киров.  ", "date": "2018.02.01", "title": "Бивш конституционен съдия: Ратифицираме ли ИК - поемаме всички негативи!"}
{"url": "https://www.bgonair.bg/bulgaria/2018-02-01/temida-reshava-za-obvinenite-v-otvlichaneto-na-adrian-zlatkov", "text": "Софийският градски съд ще гледа днес мярката за неотклонение на четиримата души, задържани за отвличането на Адриан Златков на 30 август миналата година. Това са Ивайло Борисов - Ториното, шофьорът му Мартин Марков, Георги Джамбазов и приятелката му Здравка. Задържаните остават за 72 часа в ареста, а прокуратурата ще поиска постоянното им задържане под стража. Те са обвинени като помагачи на неизвестни извършители, отвлекли Златков. Ако бъдат признати за виновни, четиримата могат да получат от 2 до 8 години затвор. Синът на бизнесмена Тони Златков бе отвлечен и държан 11 дни в плен миналото лято. Той бе освободен в добро здравословно състояние след платен откуп от неговите родители. Процесуално-следствените действия по случая продължават, очаква се да има още задържани. Името на Ивайло Борисов - Ториното нашумя преди 2 години, когато негови охранители пребиха млад мъж на Околовръстното шосе в София.", "date": "2018.02.01", "title": "Темида решава за обвинените в отвличането на Адриан Златков"}
{"url": "https://www.bgonair.bg/bulgaria/2018-02-01/poredno-preduprezhdenie-za-mrasen-vazduh-v-sofiya", "text": "Днес отново се очаква превишаване на нивата на фини прахови частици във въздуха на София, съобщават от Столичната община. Те призовават жителите и гостите на града да ограничат движението на собствените си автомобили и да използват градския транспорт. Столичната община призовава още домакинствата да избягват ползването на дърва и въглища за отопление. В борбата с мръсния въздух бяха възложени и допълнително машинно миене и метене на улици.", "date": "2018.02.01", "title": "Поредно предупреждение за мръсен въздух в София"}
{"url": "https://www.bgonair.bg/sutreshen-blok/2018-02-01/neobichayno-toplo-vreme-i-dnes-temperaturi-mezhdu-10-i-16-gradusa", "text": "\r\n В днешния ден се очаква да бъде слънчево, а  . Времето ще се запази спокойно -  . Това прогнозира  в студиото на \" \". \" \", обобщи Матев. Февруари пък се очаква да не е толкова топъл, колкото декември и януари. Валежите през този месец ще бъдат близки до очакванията. \" \", уточни синоптикът пред  . Събота вечерта може да се очакват дори гръмотевици, а през нощта срещу неделя не е изключено дъждът да премине в сняг. \" \", допълни той. Важно е да се отбележи, че днешният ден предразполага за задържане на фините прахови частици и в по-големите градове може да има замърсяване на въздуха.", "date": "2018.02.01", "title": "Необичайно топло време и днес: Температури между 10 и 16 градуса"}
{"url": "https://www.bgonair.bg/sutreshen-blok/2018-02-01/v-nso-lipsva-grazhdanski-kontrol-smyata-bivsh-sluzhitel-na-sluzhbata", "text": "\r\n Няма контрол в Националната служба за охрана, никой не носи отговорност за службата. Това е мнението на бившия служител на НСО полковник Николай Марков. По думите му липсва граждански контрол, защото той е поверен на комисия в парламента. \"За последната година има ли един път да е изслушван началникът на НСО в комисията? За дейността на НСО той внася един доклад, който нищо не представлява на практика\", обясни полковник Марков в студиото на  . Той каза още, че контрол по бюджета, по дейността и практиките в НСО - не съществува. Бившият служител на Националната служба за охрана подчерта, че президентът Румен Радев е бил прав в изявлението си преди време, че НСО на практика е безконтролна служба. Според полковник Марков началникът на НСО в оставка Ангел Антонов е бил незначителна фигура и външен за системата. \"Той няма компетентност по темата Национална служба за охрана и този вид сигурност, защото това не е относимо към работата в МВР\", подчерта полковник Марков в ефира на  . Според него Антонов е проблемен за самата служба, защото по негова вина там е създадена непоносима среда за работа. Бившият служител на НСО попита как началникът на службата в оставка е назначен за консул, като срещу него тече проверка от прокуратурата.   Според Тихомир Безлов от Центъра за изследване на демокрацията началникът на НСО в оставка Ангел Антонов е бил компромис от 2013 год. и неговото време е изтекло. \"Такива смени в НСО обикновено са с политически контекст\", каза той пред  .   подчерта още, че при избора на началник на НСО трябва да има консенсус между президент и премиер.", "date": "2018.02.01", "title": "В НСО липсва граждански контрол, настоя бивш служител в институцията"}
{"url": "https://www.bgonair.bg/sutreshen-blok/2018-02-01/gladna-stachka-i-bunt-v-tsentralniya-sofiyski-zatvor-zaradi-direktora", "text": "\r\n На фона на нестихващите протести на служителите в системата на МВР, част от които на надзиратели в затворите, недоволни се оказаха и лишените от свобода.  Част от хората, излежаващи присъди в Централния софийски затвор, твърдят, че с връщането на ръководна позиция на директора Петър Кръстев са се възобновили порочни практики, а насилието над затворници е нараснало. Затворниците обявиха гладна стачка в знак на протест. \"Гладната стачка е прекратена, доколкото знам. Тя е породена като продължение на протеста срещу началника на затвора Петър Кръстев. Този човек е остатък от комунизма, привърженик е на репресивния механизъм\", заяви пред   секретарят на Българското затворническо сдружение за рехабилитация  . Позицията му бе потвърдена и от  , която има близък човек зад решетките. Тя подчерта, че наистина има репресивно отношение към затворниците.  \"Петър Кръстев беше възстаноен на поста през април 2017 г., след като беше отстранен в началото на 2015 г. , тъй като двама затворници успяха да избягат. Това беше официалната версия. Бяха натрупани прекалено много данни за неправомерни действия - побои и изтезания на затворници\", сподели Десислава в  . Тя бе категорична, че се наблюдава засилено насилие към затворници и нарушаване на техните човешки права. Десислава Боянова попита защо са прекратени удължените свиждания на затворниците с техните близки.  По думите ѝ са прекратени и наградите във вид на отпуски на затворници с добро поведение.  Когато кандидатстват пред съда за условно предсрочно освобождаване, Петър Кръстев пише негативни становища за поведението им и молбите им биват отхвърлени, посочи още тя.  ", "date": "2018.02.01", "title": "Гладна стачка и бунт в Централния софийски затвор заради директора"}
