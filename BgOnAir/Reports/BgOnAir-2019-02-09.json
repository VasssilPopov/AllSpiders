{"url": "https://www.bgonair.bg/economy/2019-02-09/doklad-100-000-rabotni-mesta-v-germaniya-sa-zastrasheni-ot-brexit", "text": "Излизането на Великобритания от Европейския съюз ще застраши 100 хил. работни места в Германия, показва проучване на германския икономически институт Halle IWH, пише  .  Най-силно засегнатият град в страната ще е Волфбург, който е родното място на германския автомобилен производител Volkswagen. Силен негативен ефект се очаква и върху германската област Динголфинг-Ландау, където е позициониран най-големият завод на автомобилната компания BMW, информира немското издание \"Welt am Sonntag\", което публикува проучването.  Германия разчита твърде много на износа. Поради това никоя друга страна от ЕС няма да усети толкова силно влиянието от Brexit, обяснява той. Харесайте и страницата ни във Facebook ", "date": "2019.02.09", "title": "Доклад: 100 000 работни места в Германия са застрашени от Brexit"}
{"url": "https://www.bgonair.bg/world/2019-02-09/gratskiyat-ratifitsira-protokola-za-prisaedinyavaneto-na-republika-makedoniya-kam-nato", "text": "Гръцкият парламент ратифицира протокола за присъединяването на Република Македония към НАТО под името Република Северна Македония. \"За\" гласуваха 153-ма депутати, а 140 бяха \"против\". Преди това протоколът беше подписан от представителите на 29-те държави-членки. Гърция е първата страна, чийто парламент ратифицира този документ. Очаква се останалите държави от Алианса да направят същото най-късно до края на годината. След приключването на процеса на ратификация Македония ще стане пълноправен член на НАТО. Предвижда се това да стане не по-късно от началото на идната година. Харесайте и страницата ни във Facebook ", "date": "2019.02.09", "title": "Гръцкият ратифицира протокола за присъединяването на Република Македония към НАТО"}
{"url": "https://www.bgonair.bg/world/2019-02-09/zhestoka-vlakova-katastrofa-v-barselona-edin-e-zaginal", "text": "Жестока влакова катасторфа в Барселона. Един човек загина, а четирима са тежко ранени след челен удар на два пътнически влака в Североизточна Испания. Други 100 души са леко пострадали. Катастрофата е станала към 18:30 часа вчера между каталунските градове Сант Висенс де Кастелет и Манреса. Единият от влаковете пътувал за Барселона, а другият - за Манреса, когато се оказали на една и съща линия. Започнало е разследване за причините, които са довели до инцидента. Харесайте и страницата ни във Facebook ", "date": "2019.02.09", "title": "Жестока влакова катастрофа в Барселона, един е загинал"}
{"url": "https://www.bgonair.bg/economy/2019-02-09/za-2018-godini-broyat-na-depozitite-e-namalyal", "text": "Спестяванията в банковата система в края на миналата година достигна 74,714 млрд. лева и нараства с 6,9% на годишна база, при 9,1% годишен ръст в края на третото тримесечие на миналата година, показват изчисленията на Българската народна банка, цитирани от  Броят на депозитите на бизнеса и домакинствата са 10,356 млн. броя, като намаляват с 2,6% на годишна база, пресметнаха експертите на централната банка. За сравнение същото годишно понижение банковата статистика отчете и през септември, пише    Към 31 декември спестяванията на фирмите достигат 23,184 млрд. лева и за една година нарастват с 5,2%, като  в края на третото тримесечие годишното повишение беше 13%. Спрямо края на септември 2018 г. броят им намалява с 3,8%, а размерът – с 2,8%. Харесайте и страницата ни във Facebook ", "date": "2019.02.09", "title": "За 2018 години броят на депозитите е намалял"}
{"url": "https://www.bgonair.bg/bulgaria/2019-02-09/romi-se-zavarnali-vav-voyvodinovo-mestnite-otnovo-protestirat", "text": "Отново напрежение във Войводиново. Местните хора излязоха днес на нов протест, съобщи за Новините ON AIR кметът Димитър Тосев. Причината за недоволството им е, че част от ромите, напуснали махалата и незаконните си къщи, са се завърнали тази сутрин в нея. Те били придружени от адвокат, който явно им давал съвети какво да направят, за да се заселят отново в селото. Преди месец двама братя от махалата пребиха командоса Валентин Димов. Тогава се стигна до сериозно напрежение сред жителите на селото и до събарянето на незаконните постройки. Харесайте и страницата ни във Facebook ", "date": "2019.02.09", "title": "Роми се завърнали във Войводиново: Местните отново протестират"}
{"url": "https://www.bgonair.bg/world/2019-02-09/poreden-protest-na-zhaltite-zhiletki-vav-frantsiya", "text": "\"Жълтите жилетки\" във Франция отново в действие. Демонстрантите се събраха за 13-и пореден уикенд на площада край Триумфалната арка в Париж. След това преминаха по емблематичния площад \"Шанс Елизе“. А по-късно се отправиха към сграда на парламента, където се опитаха да съборят част от огражденията. Органите на властта използваха сълзотворен газ, за да разпръснат провокаторите. Местни медии съобщават за ранени и арестувани, но не уточняват броя им. По време на сблъсъците граната е откъснала ръката на един човек. Харесайте и страницата ни във Facebook ", "date": "2019.02.09", "title": "Пореден протест на \"жълтите жилетки\" във Франция"}
{"url": "https://www.bgonair.bg/world/2019-02-09/zaginalite-pri-srutvaneto-na-sgrada-v-istanbul-veche-sa-16-dushi", "text": "Броят на загиналите при срутването на жилищна сграда в Истанбул нарасна до 16 души. В сряда 8-етажна сграда в квартал \"Картал\" рухна докато близо 30 от обитателите ѝ бяха вътре. Оттогава се извършва мащабна спасителна операция. До момента 14 пострадали бяха извадени живи от развалините. Все още не е ясна причината за трагедията. Харесайте и страницата ни във Facebook ", "date": "2019.02.09", "title": "Загиналите при срутването на сграда в Истанбул вече са 16 души"}
{"url": "https://www.bgonair.bg/bulgaria/2019-02-09/voyvodinovo-romi-probvaha-da-se-varnat-v-mahalata-i-to-s-advokat", "text": "\r\n Отново напрежение във Войводиново. Местните излязоха на протест, заради роми, които се завърнаха по-рано днес в махалата там. Част от жителите на ромската махала във Войводиново тази сутрин направили опит да се пирберат в домовете си, който напуснаха преди месец.  Те били придружени от адвокат, който явно им давал съвети какво да направят, за да се заселят отново в селото.  В късния следобед ромите и правозащитната организация, която ги представлява, напуснаха селото под полицейски конвой.  Ромските семейства дошли днес по обяд си взели част от вещите, които се пазят в кметството и обяснили, че живеят временно в \"Столипониво\". Харесайте и страницата ни във Facebook ", "date": "2019.02.09", "title": "Войводиново: Роми пробваха да се върнат в махалата и то с адвокат"}
