{"url": "https://www.bgonair.bg/bulgaria/2018-07-06/avtomobil-s-rabotnitsi-se-zapali-v-dvizhenie-i-izgorya", "text": "\r\n Автомобил се запали в движение на международния път в Русе, предизвиквайки огромно задръстване в посока Дунав мост. За щастие при инцидента няма пострадали, но колата е напълно изгоряла.  В автомобила са пътували работници от Дулово, които отивали на работа в София. Внезапно таблото е започнало да пуши и за минути предницата е била обхваната от пламъци. Хората са успели да излязат навреме, а пожарникарите са изгасили огъня. За щастие колата е била без газова уредба, което е предотвратило взрив. Автомобилът е унищожен напълно, а потърпевшите поставиха за пореден път въпроса за сигурността на старите автомобили, които се внасят от Германия и Италия.", "date": "2018.07.06", "title": "Автомобил с работници се запали в движение и изгоря"}
{"url": "https://www.bgonair.bg/denqt-on-air/2018-07-06/lipsvat-li-kapatsitet-i-znanie-i-tsennosti-na-balgarskite-polititsi", "text": "\r\n Българското председателство на Съвета на Европейския съюз приключи. Сега социалното напрежение се увеличава, виждаме протести, но до какво може да доведе това? Политологът Христо Панчугов е на мнение, че е напълно нормално да се говори за подобно напрежение вече, а според психолога проф. Антоанета Христова то вече спокойно ще може да се реализира. Така двамата коментираха различните протести, които виждаме в последно време у нас. \"Обществото не може да се обедини около една много по-съществена тема и това посредствеността в българската политика\", каза  Христо Панчугов в студиото на \" . Той беше категоричен, че в българската политика се ползва инструмент с решаване на парче на проблемите в различните части на обществото. Проф. Антоанета Христова пък беше категорична, че на българските политици, които са такива сега, им липсват капацитет, знание и ценности.  \"Това личи когато дебатът е сведен до ниво скандал, а ние сме само на ниво скандал\", допълни тя. Проф. Христова каза също, че тези политици, които са най-активни в скандалите са тези, които показват по-ниската възможност за оценка и управление на процеса. По думите честите караници и епитети, които се наблюдават в Народното събрание в последно време, са нещо, което служи в предизборна обстановка, в която обаче сега не сме. Политологът Христо Панчугов допълни също, че политиката у нас се свежда до краткосрочно противопоставяне, а по думите му такова трябва да има при решаването на проблемите. Той каза също, че е нормално да не съвпадат мненията по решаването на проблеми, но политиците трябва поне да се опитат заедно да дефинират какъв е той.", "date": "2018.07.06", "title": "Липсват ли капацитет, знание и ценности на българските политици?"}
{"url": "https://www.bgonair.bg/direktno/2018-07-06/preminavaneto-prez-balgariya-nad-dunava-e-trudno", "text": "\r\n \r\n Преминаването през България над река Дунав е сложно. Пет години вече край Видин има мост, но въпреки всичко икономиката в региона не е помръднала. За сметка на това почти всеки ден има опашки. В другия край на страната – Дунав мост при Русе – местната власт настоява за изграждане ново съоръжение. По проблема работиха Калин Иванов и Силва Агопян", "date": "2018.07.06", "title": "Преминаването през България над Дунава е трудно"}
{"url": "https://www.bgonair.bg/sutreshen-blok/2018-07-06/smetnata-palata-v-borba-sreshtu-mrasniya-vazduh-v-tsyalata-strana", "text": "\r\n Извършихме кооперативен одит за качеството на мръсния въздух заедно с още 19 сметни палати. В България установихме, че качеството на въздуха в периода 2014-2017 година е било нарушавано цели 35 пъти. Това включва замърсяване с фини прахови частици и въглероден диоксид. Това каза в студиото на \" \" председателят на Сметната палата Цветан Цветков за направения одит на мръсния въздух в столицата и други големи градове в страната. \"Целта на този одит бе да се види дали мерките, вземани от местната власт, са ефективни. Резултатите показват, че има редица проблеми, които трябва да се решат незабавно. В ЕС основните замърсители са електроцентралите и автомобилите, но в България това е използването на твърди горива за отопление през зимата\", категоричен е Цветков. По думите му намаляването на твърдите горива е основно и доста сериозно предизвикателство пред Столичната община. \"Българинът страда от енергийна бедност, а освен това хората с ниски доходи получават пари, за да се запасяват с твърдо гориво. Има десетки инициативи за подобряването на въздуха, но не се забелязва голям ефект. Има данни, че финансирането на тези инициативи е доста затруднено\", подчерта председателят на Сметната палата пред  . Той коментира и борбата с младежката безработица, която е с тенденция да намалява в последните години. \"На национално ниво няма надеждна система за следене на младежката безработица. Трябва да има синхронизация между обучението в университета и нуждите на бизнеса\", отбеляза Цветан Цветков.", "date": "2018.07.06", "title": "Сметната палата в борба срещу мръсния въздух в цялата страна"}
{"url": "https://www.bgonair.bg/bulgaria/2018-07-06/tri-zakona-shte-tarsyat-reshenie-na-problemite-na-horata-s-uvrezhdaniya", "text": "\r\n Мая Манолова предложи компромисен вариант за решаването на проблемите на хората с увреждания. Днес омбудманът и част от национално представените организации се споразумяха три закона да бъдат гласувани в пакет. Това са Закон за личната помощ, Закон за хората с увреждания и Закон за социалните услуги. Майките от палатковия лагер също подкрепиха идеята и настояха всички реформи да се случат най-късно до първи октомври. Омбусманът заяви, че ще работи за сближаването на позициите на всички хора с увреждания, защото все още не е ясно дали всички организации ще подкрепят тази идея. Палатковите лагери ще останат до началото на октомври.", "date": "2018.07.06", "title": "Три закона ще търсят решение на проблемите на хората с увреждания"}
{"url": "https://www.bgonair.bg/bulgaria/2018-07-06/maykata-na-zatrupanoto-dete-vsichko-e-bilo-igra", "text": "\r\n Снимка на ромско дете, затрупано с камъни и бутилки и лежащо в дупка, се появи в една от затворените групи във Facebook с името \"Простотията българска\" и надпис \"на сапун\". След като снимката започна да се споделя , постът бе изтрит.   обаче научи, че следите водят към Самоков. Момичето е на възраст между 10 и 12 години, от ромско семейство, което живее в колиба в квартал \"Христо Ботев\".  Съседите им разказват, че родителите имат пет деца. Те били изключително бедни, а препитанието им идвало от кофите за боклук. Живеещите в близост дори събирали пари за многодетното семейство, за да му помогнат да си построи някакъв дом. Снимката е направена от съседски деца. Според полицията случката е от преди няколко дни, а детето е участвало доброволно. Сезиран е отдел \"Закрила на детето\" в Самоков, а майката на заровеното в дупката момиче обясни, че всичко е било игра.    ", "date": "2018.07.06", "title": "Майката на заровеното ромско дете: Всичко е било игра"}
{"url": "https://www.bgonair.bg/bulgaria/2018-07-06/grupata-za-mokri-porachki-tarsila-hora-koito-da-podpalyat-kolata-na-ubitiya-danachen-shef", "text": "\r\n Първи коментар на депутата от ДПС Димитър Аврамов, чийто брат беше задържан като ръководител на група за рекет, побой и лихварство. Народният представител обясни, че брат му Борислав от години живее в София. Двамата се виждали само на семейни празници.  По данни на разследващи групата е търсила хора, които да подпалят колата на убития данъчен шеф Иво Стаменов.  Депутатът обясни още, че чака обвинението да докаже тезата си. Самият Димитър Аврамов преди години беше задържан за подкуп и сега е със свален имунитет.", "date": "2018.07.06", "title": "Димитър Аврамов: С брат ми се виждаме само на семейни празници"}
{"url": "https://www.bgonair.bg/world/2018-07-06/poroyni-dazhdove-vzeha-zhertvi-v-yaponiya-saobshava-se-i-za-izcheznali", "text": "Поройни дъждове отнеха живота на най-малко четирима души в Япония. Съобщава се за изчезнали. Десетки хиляди са евакуирани. Те са настанени във временни центрове. Причината за лошото време е тайфунът \"Прапирун\", който в сряда се разрази над Японско море.", "date": "2018.07.06", "title": "Поройни дъждове взеха жертви в Япония, съобщава се и за изчезнали"}
{"url": "https://www.bgonair.bg/denqt-on-air/2018-07-06/kitayskite-investitsii-u-nas-tryabvalo-da-sa-nasha-darzhavna-politika", "text": "\r\n Ключовата визита в София на министър-председателя на Китайската народна република Ли Къцян е изключително важна, а важността ѝ може да се сравни с българското председателство на Съвета на Европейския съюз. Това е мнението на бившия заместник-външен министър Милен Керемедчиев, който определи няколкодневното посещение на Къцян у нас и голямата делегация, която представя Китай за нещо безпрецедентно. България е домакин на утрешната среща по формат \"16+1\", на която ще се говори за развитие в сектора на транспорта и енергетиката. Според Керемедчиев инвестициите от Китай у нас за последните над 15 години са едва около 300 милиона евро, което е значително по-малко от другите страни в региона. \"Ние трябва да превърнем привличането на чуждестранни инвестиции от Китай в държавна политика\", заяви категорично бившият заместник-външен министър Милен Керемедчиев в студиото на  По думите му, за да стане това трябва българската държава да е готова да отговори на въпросите, които китайската страна поставя, за да инвестира, а те са свързани най-вече с държавни гаранции и съфинансиране от наша страна. \"Не трябва по никакъв начин да повтаряме грешките, които направихме с Катар и Саудитска Арабия, когато имаше също огромни интереси, огромни делегации дойдоха, посещение имаше на много високо ниво. И не се сложиха интересни проекти на масата\", коментира Милен Керемедчиев пред  . По думите му сега трябва да представим трансгранични, регионални инфраструктурни проекти пред китайската делегация, с които според него ще предизвикаме много по-голям интерес.", "date": "2018.07.06", "title": "Китайските инвестиции у нас трябвало да са наша държавна политика"}
{"url": "https://www.bgonair.bg/direktno/2018-07-06/balgariya-ot-visoko", "text": "\r\n Как изглежда България от високо? Толкова ли е мрачна и сива столицата ни, както я описват много кацащи на Летището? Божила Симова се срещна с фотографа Светлин Маринов , който започна проекта, наречен \"От небето“. Инициативата се радва на все по-вече популярност Вижте повече във видеото.", "date": "2018.07.06", "title": "България от високо"}
{"url": "https://www.bgonair.bg/direktno/2018-07-06/v-pomosht-na-horata-s-uvrezhdaniya-v-ruse", "text": "\r\n Във времена, в които добрите новини липсват, то доброто, което малко хора правят за другите не трябва да остава незабелязано. За да ви срещнем с хората, които правят добро, отиваме в Русе. Един от градовете, където хората с увреждания срещат сериозни трудности. Не само заради средата, която ги заобикаля, а заради редица други проблеми.", "date": "2018.07.06", "title": "В помощ на хората с увреждания в Русе"}
{"url": "https://www.bgonair.bg/world/2018-07-06/kmetat-na-london-razreshi-protest-s-balon", "text": "Кметът на Лондон Садик Хан даде официалното си разрешение за необичаен протест.  Група активисти ще могат да пуснат 6-метров балон, показващ Доналд Тръмп като гигантско бебе в пелена, по време на посещението на американския президент в британската столица следващата седмица.  Разбира се последната дума за това дали гигантското бебе Тръмп ще полети е небето над Уестминстър ще имат Скотланд ярд и националната служба за обслужване на въздушното движение.  На 13 юли Доналд Тръмп пристига в Лондон, където ще се срещне с британската кралица Елизабет Втора. След това държавният глава на САЩ ще разговаря и с премиера Тереза Мей.", "date": "2018.07.06", "title": "Кметът на Лондон разреши протест с балон!"}
{"url": "https://www.bgonair.bg/world/2018-07-06/zapochna-targovskata-voyna-mezhdu-sasht-i-kitay", "text": "Търговската война между двете най-големи световни икономики вече започна. В полунощ влязоха в сила новите американски мита върху китайски стоки за общо 34 милиарда долара.  В същия час Пекин започна да прилага увеличени налози върху американски продукти на същата стойност. Доналд Тръмп обяви решението си миналия месец с аргумента, че защитава американските работни места и предотвратява кражбата на технологии от страна на Китай.  Пекин пък обвини Вашингтон в започването на най-голямата търговска война в историята. Белият дом обмисля да повиши митата си и върху други китайски стоки на обща стойност допълнителни 16 милиарда долара.  Американският президент заплаши, че това може да се случи до две седмици. Анализаторите се опасяват от ескалация на търговския конфликт и на напрежението между Съединените щати и Китай.", "date": "2018.07.06", "title": "Търговската война между САЩ и Китай започна"}
{"url": "https://www.bgonair.bg/denqt-on-air/2018-07-06/petar-haralampiev-balgariya-dokaza-che-mozhe-da-bade-dobar-balansyorr", "text": "\r\n , коментира в студиото на председателят на Агенцията за българите в чужбина Петър Харалампиев. По думите му , подчерта гостът в студиото на Ганиела Ангелова. Пред   председателят на Агенцията за българите в чужбина отбеляза, че страната ни е доказала, че може да бъде водеща в политиката, да дава идеи, да води преговори и да бъде добър балансьор. Петър Харалампиев коментира също и референдума за преименуването на Република Македония, който предстои да се проведе в края на месец септември в страната.  Резултатът от него обаче е несигурен, тъй като се очаква националистическата опозиция в Македония, която е враждебна към какъвто и да било компромис с Гърция, да призове да се гласува с \"не\". Вчера македонският парламент ратифицира за втори път споразумението, подписано в средата на миналия месец. На 26 юни президентът Георге Иванов отказа да подпише ратифицирания договор. По конституция той не може да наложи за втори път вето на споразумението. При положителен резултат на референдума, промяната на името на Република Македония ще трябва да бъде закрепена с конституционна поправка, за която вече ще е необходимо мнозинство от две трети, с каквото премиерът не разполага. Македония се надява договорът да ѝ осигури бързо започване на преговори за присъединяване към Европейския съюз и покана за членство в НАТО.", "date": "2018.07.06", "title": "Петър Харалампиев: България доказа, че може да бъде добър балансьор"}
{"url": "https://www.bgonair.bg/world/2018-07-06/moshtni-eksplozii-v-meksiko-vzeha-nay-malko-24-zhertvi", "text": "Мощни експлозии в Мексико взеха най-малко 24 жертви. Други 50 са ранени. Трагедията се случи в депо за фойерверки в градчето  Тултепек – известно с фабриките си за пиротехнически средства.  \r\nСлед първия взрив на мястото на произшествието пристигнали пожарникари, полицаи и спасителни екипи.  Тогава се е случила и втората експлозия, при която загинали и хора от спешните екипи. Сред жертвите са петима полицаи, четирима пожарникари и едно дете.", "date": "2018.07.06", "title": "Мощни експлозии в Мексико взеха най-малко 24 жертви"}
{"url": "https://www.bgonair.bg/world/2018-07-06/ilon-mask-izprashta-ekip-inzheneri-da-pomognat-na-blokiranite-v-peshtera-v-tayland-detsa", "text": "Милиардерът Илон Мъск изпраща екип от инженери към Тайланд, за да се включат в операцията по спасяване на блокирания в пещера момчешки футболен отбор.  Специалистите са от космическата компания \"SpaceX\" и ще се опитат да изпомпат водата чрез специална батерия.  Новината дойде часове, след като водолаз загина, докато се опитваше да достави провизии и кислород на децата.", "date": "2018.07.06", "title": "Илон Мъск изпраща екип инженери да помогнат на блокираните в пещера в Тайланд деца"}
{"url": "https://www.bgonair.bg/bulgaria/2018-07-06/roditeli-sezirat-premiera-za-nerednosti-pri-priema-v-detski-gradini-v-stolitsata", "text": "Столичани сезират премиера Бойко Борисов за съмнения за злоупотреби при приема на деца в детски градини в София. Сигналът е от страна на Националния инициативен комитет за качествена и иновативна образователна система.  Поводът е тревожно разминаване на информацията от страна на здравно министерство и Столичната община относно броя на децата с хронични заболявания в София. Още през март родители алармираха за съмнения за фалшиви диагнози при приема в детска градина.  От общината твърдят, че имат документи от лекарска консултативна комисия за всяко едно дете с хронично заболяване. Оказва се обаче, че една от най-често срещаните диагнози в статистиката на Столична община - атопичен дерматит, въобще отсъства от статистиката на Министерството на здравеопазването.  Родителите очакват от премиера Борисов да бъде създадена работна група, която да изследва от къде идват разликите в данните.", "date": "2018.07.06", "title": "Родители сезират премиера за нередности при приема в детски градини в столицата"}
{"url": "https://www.bgonair.bg/bulgaria/2018-07-06/dvoykata-otroveni-s-novichok-imali-doseg-sas-zarazen-predmet", "text": "Във Великобритания - мъжът и жената, отровени с нервнопаралитичното вещество \"Новичок\", са имали досег със заразен предмет.  Това са потвърдили нови изследвания на проби от пациентите, съобщи лондонската полиция. Антитерористичният отдел на Скотланд ярд пое разследването на инцидента в югозападния английски град Еймсбъри съвместно с полицията.  Разследващите все още не могат да установят източника на заразата. Следи се и състоянието на хората, които са имали контакт с двойката.  До момента никой друг не е проявил същите симптоми на отравяне.През март именно в Солсбъри бяха отровени с \"Новичок\" бившият двоен агент Сергей Скрипал и дъщеря му.", "date": "2018.07.06", "title": "Двойката, отровенa с \"Новичок\" имала досег със заразен предмет"}
{"url": "https://www.bgonair.bg/world/2018-07-06/avstriyskite-vlasti-s-krayni-merki-kam-migrantite-v-stranata", "text": "Австрийските власти ще могат да проверяват мобилните телефони на мигрантите, да арестуват нелегално пребиваващите и да вземат по 840 евро такса за предоставяне на убежище.  Това става възможно със законови поправки, приети от долната камара на парламента.  Промените бяха единодушно одобрени от депутатите от управляващата коалиция на консервативната Народна партия и крайнодясната Партия на свободата.  Новите поправки са по инициатива на вътрешното министерство.", "date": "2018.07.06", "title": "Австрийските власти с крайни мерки към мигрантите в страната"}
{"url": "https://www.bgonair.bg/bulgaria/2018-07-06/chetirima-postradaha-pri-katastrofa-v-pleven-momiche-e-s-opasnost-za-zhivota", "text": "Четирима души са пострадали при удар на лек автомобил в крайпътно дърво, 20-годишно момиче е с опасност за живота, съобщиха от МВР. Инцидентът е станал около 00.15 часа тази нощ на улица \"Петко Каравелов\" в град Плевен. Лек автомобил \"БМВ\", собственост и управляван от 19-годишен от Плевен, движейки се с несъобразена скорост е изгубил контрол над управлението. Автомобилът се е ударил челно в крайпътно дърво. При катстрофата са пострадали пътуващите в автомобила две плевенчанки - на 19 години и на 20 години, и една столичанка на 19 години. Те са транспортирани са в ЦСМП – Плевен, където е установено, че имат различни фрактури. Най-сериозно е здравословното състояние на 20-годишното момиче от Плевен, което има фрактура на лявата ръка, черепно-мозъчна травма и е с опасност за живота. От водача е взета кръвна проба за алкохол и други упойващи вещества. Той има травма на кръста, но е без опасност за живота. Пострадалите са настанени за лечение в УМБАЛ \"Д-р Георги Странски\"- гр. Плевен.", "date": "2018.07.06", "title": "Четирима пострадаха при катастрофа в Плевен, момиче е с опасност за живота"}
{"url": "https://www.bgonair.bg/world/2018-07-06/nalichie-na-kantserogeni-blokira-lekarstva-v-tsyala-evropa", "text": "\r\n В цяла Европа блокираха лекарства за лечение на артериална хипертония, скорошен миокарден инфаркт и сърдечна недостатъчност. Причината е примес в активното вещество валсартан, който се определя като вероятен канцероген, съобщиха от Изпълнителната агенция по лекарствата. Активното вещество е доставено в Европейския съюз от Китай, където е и произведено. Европейската агенция по лекарствата и здравните институции в отделните държави на Стария континент вече работят съвместно, за да проучат степента на замърсяване с опасния примес и влиянието върху човешкия организъм. Блокирани са 62 лекарства в България.", "date": "2018.07.06", "title": "Спряха от продажба 62 лекарства заради опасна съставка"}
{"url": "https://www.bgonair.bg/bulgaria/2018-07-06/kolite-na-google-steet-view-otnovo-shte-krastosat-balgarskite-patishta", "text": "\r\n Информационният гигант Google започва актуализация на картите си. Специалните автомобили, който заснемат пътищата, идват в България. Този път автомобилите на Street View ще се фокусират върху получаване на по-актуална информация за пътната свързаност между населените места. Google отново поема ангажимент да защити неприкосновеността на личния живот, като същевременно позволява на всички потребители да се възползват от Street View.  Преди всяко публикуване на събраните изображения се извършва обработката със специална технология. Тя замъглява лицата на хората и регистрационните номера на автомобилите, така че те да не могат да бъдат идентифицирани. Обиколката на България започна на 25 юни и ще продължи около 2 месеца.", "date": "2018.07.06", "title": "Колите на Google Steet View отново ще кръстосват българските пътища"}
{"url": "https://www.bgonair.bg/sutreshen-blok/2018-07-06/techove-kasi-saedineniya-i-padashta-mazilka-v-podleza-na-okrazhna-bolnitsa", "text": "\r\n Подлезът на Окръжна болница в столицата не веднъж е ремонтиран от Столичната община, но и днес той крие множество опасности. Собственици на магазини алармират, че при всеки дъжд покривът на подлеза пропуска вода и наводненията започват. Освен това при всеки валеж има опасност от късо съединение, а трите асансьора, които са сложени през 2017 година, не работят през по-голямата част от времето. По думите на Катя Наумова - собственик на търговски обект в подлеза, по време на проливните дъждове преди няколко дни в столицата, в подлеза е станало голямо наводнение, което е засегнало магазините, помещаващи се там. \"Не знам дали причината е във ВиК или \"Топлофикация\", но трябва да се вземат мерки. За година и половина близо 10 пъти от тавана тече вода като отворен душ. Имаше скорошен ремонт на \"Топлофикация\", но и след това имаше наводнения\", категорична е Наумова пред  . Даниел Евлогиев - директор на дирекция \"Транспортна инфраструктура\", уточни, че причината се крие или в хидроизолацията на подлеза, или в преходния колектор на \"Топлофикация\", който се разполага по цялата дължина на подлеза. \"До края на деня ще се изготви техническа експертиза, след която ще се вземат съответните мерки. Проблемът от наводнението не е заради некачествен ремонт. Има различни подходи за решение на проблема\", отбеляза Евлогиев. \r\n  ", "date": "2018.07.06", "title": "Течове, къси съединения и падаща мазилка в подлеза на Окръжна болница"}
{"url": "https://www.bgonair.bg/bulgaria/2018-07-06/iztichane-na-gaz-ottsepi-rayon-v-blovdiv", "text": "\r\n Изтичане на газ отцепи район \"Западен\" в Пловдив. Сигналът е подаден около 10:30 ч. сутринта.  При изкопни дейности машина е спукала тръба с газ в района на общежитията в квартал \"Смирненски\".  Районът е обезопасен, няма опасност за хората, спряно е подаването на газ по тръбите, за да се избегнат евентуални инциденти.", "date": "2018.07.06", "title": "Изтичане на газ отцепи район в Пловдив"}
{"url": "https://www.bgonair.bg/bulgaria/2018-07-06/strogi-merki-shte-boryat-futbolnoto-huliganstvo-u-nas-ot-dogodina", "text": "\r\n Доживотна забрана за посещаване на мачове, поименни билети и солидни глоби. Това са само част от мерките срещу футболното хулиганство, заложени в новия проектозакон, който разглеждат депутатите днес. Ако все пак някой реши да наруши забраната и посети футболно мероприятие, то го грози до 1 година затвор. Новите правила целят да се намали драстично хулиганството по футболните стадиони. С поименните билети ще се знае кой къде точно седи. Освен това на стадионите ще трябва да бъде изградена модерна система за видеонаблюдение. Трябва да бъдат монтирани и устройства, които да сканират личните документи и билетите на влизащите. Хванатите хулигани пък ще минават по бързото производство. Полицията обаче ще е извън стадионите. Охраната на самото спортно мероприятие ще се осъществява от стюарди, обучени от УЕФА. Децата пък ще влизат задължително, след като придружителят им попълни декларация. Промените в закона трябва да влязат до края на тази или в началото на следващата година.", "date": "2018.07.06", "title": "Строги мерки ще борят футболното хулиганство у нас от догодина"}
{"url": "https://www.bgonair.bg/bulgaria/2018-07-06/zdravnite-vlasti-preduprezhdavat-za-opasni-niva-na-radiatsiya-v-zaliv-kray-chernomorets", "text": "\r\n Повишени нива на радиация в залива Вромос край Черноморец, на места 50 пъти над нормата, алармираха здравните власти в Бургас.  От днес информационна табела на български и английски език предупреждава летовниците, че пясъчната ивица е опасна.  Преди десетилетия отпадъчните води от рудник \"Росен\", където се е добивал уран, са се изливали в залива. Пясъкът беше рекултивиран, но въпреки това измерванията пак показват повишени нива на радиация.", "date": "2018.07.06", "title": "Здравните власти предупреждават за опасни нива на радиация в залив край Черноморец"}
{"url": "https://www.bgonair.bg/bulgaria/2018-07-06/li-katsyan-kitay-ne-pozhali-usiliya-v-tarseneto-na-boyan-petrov", "text": "\r\n Ключова визита в София – президентът Румен Радев и премиерът Бойко Борисов се срещат днес с министър-председателя на Китайската народна република Ли Къцян. По време на пресконференцията, проведена след срещата-пленарно заседание с китайския премиер и Бойко Борисов настъпва емоционален и трогателен момент - Радослава Ненова, съпругата на българския алпинист Боян Петров също присъства в МС. Ли Къцян заяви, че Китай не е пожалил усилия в търсене на Боян Петров, а вчера Бойко Борисов подари от името на Радослава Ненова трибагреник с надпис \"Силните сърца не замръзват\" в знак на благодарност, че Китай впрегна всичките си сили за търсенето на алпиниста. От своя страна китайският премиер я покани и обеща специално посрещане за нея в Китай. Сътрудничеството между България и Китай ще се задълбочи, Китай има интерес към строежа на АЕЦ \"Белене\", както и опит. Ли Къцян е тук по повод утрешната среща по формат \"16+1\", на която ще се говори за развитие в сектора на транспорта и енергетиката, идваща на фона на търговска война между САЩ и Китай.  Премиерът на Китай заяви, че републиката ще отговори по начина, по който постъпва и Америка. ", "date": "2018.07.06", "title": "Ли Къцян: Китай не пожали усилия в търсенето на Боян Петров!"}
