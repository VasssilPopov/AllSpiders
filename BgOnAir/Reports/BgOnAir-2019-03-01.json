{"url": "https://www.bgonair.bg/reportazhi/2019-03-01/5-metrovi-pizho-i-penda-se-glasyat-da-vlizat-v-rekordite-na-gines", "text": "Пет метрови мартеници от метал придадоха празничен облик в Морската градина във Варна. Според организаторите - огромните Пижо и Пенда могат да влязат в книгата на Гинес. Двете мартеници на емблематичните Пижо и Пенда са разположени в детския кът във Варна и са най-големите правени у нас досега от метал.  Организаторите се похвалиха, че интересът към празника в Морската градина бил голям, най-вече от страна на децата. Децата се включиха и в благотворителния базар за мартеници, чиято цел е да осигури средства за закупуването на специализирана линейка за превоз на деца в града.  Най-малките жители на Варна пожелаха на цяла България: Честита Баба Марта.  Харесайте ни във Facebook ", "date": "2019.03.01", "title": "5-метрови Пижо и Пенда се гласят да влизат в рекордите на Гинес"}
{"url": "https://www.bgonair.bg/bulgaria/2019-03-01/rabotnik-postrada-pri-trudov-intsident-v-strazhitsa-sastoyanieto-mu-e-tezhko", "text": "45-годишен мъж от Стражица е приет в реанимацията на великотърновската болница след тежка трудова злополука.  Инцидентът е станал в завода за производство на велпапе и опаковки в града.  Състоянието му е изключително тежко, има гръдна травма, фрактури на двете бедра и на лицев череп.  Причините за инцидента се разследват от полицията и трудовите инспектори.", "date": "2019.03.01", "title": "Работник пострада при трудов инцидент в Стражица, състоянието му е тежко"}
{"url": "https://www.bgonair.bg/bulgaria/2019-03-01/prokuraturata-razsledva-bludstvoto-s-11-godishnoto-momche-v-pesnopoy", "text": "\r\n Прокуратурата разследва блудството с 11-годишно момче от пловдивското село Песнопой. До момента е установено, че извършителите са две момчета на 13 и на 14 години от ромската махала на съседно село. Отдел \"Закрила на детето\" в Пловдив също се е самосезирал по случая. Разпитват се семействата както на пострадалото момче, така и на насилниците. От ръководството на училището заявиха за , че нямат охрана или видеонаблюдeние в района на изоставената тоалетна, в която е извършено насилието.", "date": "2019.03.01", "title": "Прокуратурата разследва блудството с 11-годишното момче в Песнопой"}
{"url": "https://www.bgonair.bg/bulgaria/2019-03-01/pozhar-izbuhna-pod-asparuhoviya-most-vav-varna", "text": "Пожар избухна по обяд в района на кораборемонтния завод под Аспаруховия мост.  Запалени са купища вторични отпадъци. Пожарът е локализиран.  Няма данни за пострадали хора. Екип от огнеборци обработва тлеещата камара.  В борбата с пожара на пристанищния кей са активирани и два влекача.  При неизяснени към момента обстоятелства, купчина метален скрап избухва в пламъци.  На пристанището няма плавателен съд, който да е застрашен от пламъците. Няма опасност и от разпространение на огъня.", "date": "2019.03.01", "title": "Пожар избухна под Аспаруховия мост във Варна"}
{"url": "https://www.bgonair.bg/reportazhi/2019-03-01/hvarlyay-karpata-deputatat-ot-gerb-georgi-markov-s-priyatelski-savet-kam-borisov", "text": "\"Хвърляй кърпата\" - този съвет дава депутатът от ГЕРБ Георги Марков на премиера Бойко Борисов. Марков обаче уточнява, че би казал това само като приятел на премиера, а като депутат смята, че правителството работи много добре. Като \"агония\" описва ситуацията в парламента депутатът от ГЕРБ Георги Марков. Думите му идват след като БСП напуснаха Народното събрание, а ДПС не се регистрират в началото на заседанията.   Марков уточнява - като депутат от мнозинството е доволен от работата на кабинета, но като приятел на премиера извън политиката, би му дал друг съвет.   Социалистите пък за пореден ден не дойдоха в парламента. Но се появиха на служебния му вход. От ДПС са категорични - кворумът е грижа на мнозинството, те са в парламента, където според тях проблемите са други.  Така при необходимите 121 гласа за началото на заседанието, ГЕРБ и \"Обединени патриоти\" могат да разчитат само на \"Воля\".", "date": "2019.03.01", "title": "\"Хвърляй кърпата\": Депутатът от ГЕРБ Георги Марков с приятелски съвет към Борисов"}
{"url": "https://www.bgonair.bg/kriminalno/2019-03-01/meksiko-sled-ekshan-i-presledvane-zaloviha-700-kilograma-kokain", "text": "Преследване, достойно за холивудски екшън, край бреговете на Мексико. Бреговата охрана залови 700 килограма кокаин и други наркотични вещества след драматична акция срещу наркотрафиканти.  Операцията се проведе край бреговете на южния щат Чиапас, където била забелязана лодката, в която имало членове на местен наркокартел. След като отказали да се подчинят на заповедта да спрат, започнало няколкочасово преследване, завършило с арест. Мексиканските власти заявиха, че заловеното количество дрога е най-голямата пратка с наркотици от началото на годината. Край щата Чиапас минава изключително важен за трафикантите коридор за пренасяне на дрога. Харесайте и страницата ни във Facebook ", "date": "2019.03.01", "title": "Екшън и преследване в Мексико, заловиха 700 килограма кокаин"}
{"url": "https://www.bgonair.bg/denqt-on-air/2019-03-01/vmesto-vietnamski-obshtezhitiya-apartamenti-ot-konteyneri-da-no-koga", "text": "\r\n От години столичните \"Виетнамски общежития\" са трън в очите на живущите в квартал \"Красна поляна\". Не един и два протеста през годините са изисквали от Общината разрушаването им. Там живеят социално слаби, но условията са далеч от приемливи.  На мястото на тези общежития се предвижда изграждането на апартаменти от товарни контейнери.   \"След като жителите на \"Виетнамските общежития\" си тръгват, те стават дом за социално слаби. Много хора са минали оттам. Тези сгради са в трагично състояние – не стават за нормален начин на живот. Финалният проект на планираните нови жилища изглежда много по-добре, отколкото \"апартамент от контейнер\" звучи. Тези апартаменти ще бъдат в пъти по-хубави от сегашните ужасни условия\", категоричен бе Георги Миланов от Инициативния комитет \"За Красна поляна\".  По негови думи в \"Денят ON AIR\" Общината иска да предложи на хората, живеещи в момента там, по-добри условия на живот.  \"Но никой не иска да си напусне мястото, което обитава. Комплексът \"Виетнамски общежития\" ще бъде съборен. По-добре да приемат по-добрите условия. Тези апартаменти от контейнери са като сглобяеми къщи. В тях ще има топла вода, отопление, кухни – всичко нужно за един дом. Чакаме ясен краен срок от Общината за премахване на тези общежития. Засега имаме само добри намерения. Проблемът съществува и ние искаме да го премахнем. Но нищо не може да стане без лостовете на управляващите\", подчерта Миланов пред Bulgaria ON AIR.  Харесайте ни във Facebook ", "date": "2019.03.01", "title": "Вместо \"Виетнамски общежития\" – апартаменти от контейнери! Да, но кога?"}
{"url": "https://www.bgonair.bg/world/2019-03-01/sasht-davat-1-mln-dolara-za-sina-na-osama-bin-laden", "text": "Държавният департамент на САЩ обяви награда от 1 млн. долара за информация за местонахождението на Хамза бин Ладен.  Той е смятан за любимия син на убития водач на \"Ал Кайда\" Осама бин Ладен. Сочен е за сегашен ръководител на терористичната мрежа.  Хамза е включен и в американския \"черен списък\" на хора, обвинени в тероризъм, след като било установено, че е преминал обучение при джихадисти в Пакистан.  В аудио съобщение през 2016 година 30-годишният син на Бин Ладен обещава да продължи глобалната борба на групировката срещу САЩ и съюзниците им.", "date": "2019.03.01", "title": "САЩ дават 1 млн. долара за сина на Осама бин Ладен"}
{"url": "https://www.bgonair.bg/bulgaria/2019-03-01/antikoruptsionnata-komisiya-ne-otkri-konflikt-na-interesi-za-vladislav-goranov", "text": "Финансовият министър Владислав Горанов не е в конфликт на интереси. Това е резултатът от проверката на антикорупционната комисия.  Проверката започна след медийни публикации за това, че финансовият министър ползва безвъзмездно луксозен апартамент, даден му от неговия кръстник Иван Сариев. Комисията е проверявала две твърдения за конфликт на интереси. От събраните доказателства, от Комисията заявяват - Владислав Горанов не е упражнил правомощия по служба по отношение на търговски дружества и не е установено наличие на свързаност между Горанов и сина на Иван Сариев, въпреки че е бил назначен в подопечното му министерство. Харесайте ни във Facebook ", "date": "2019.03.01", "title": "Антикорупционната комисия не откри конфликт на интереси за Владислав Горанов"}
{"url": "https://www.bgonair.bg/reportazhi/2019-03-01/za-parvi-pat-u-nas-sazdadoha-obrazovatelna-platforma-s-virtualno-sadarzhanie", "text": "\r\n За първи път у нас - образователна платформа с виртуално съдържание. Чрез нея ученици и учители могат да разглеждат местата, за които учат чрез 360-градусови панорами и очила за виртуална реалност. Ученето вече не е скучно и архаично, благодарение на образователната платформа с виртуално съдържание. За предимства да наблюдаваш местата, за които учиш, ни разказва шестокласничката София.  Според създателите платформата е уникална за Европа и е създадена като съвместен проект на няколко европейски държави. Тя осигурява безплатен достъп до стотици вече създадени турове във виртуална реалност и видеоматериали от няколко държави. А учители и ученици могат да създават проекти и уроци. Нужни са само тема и снимка. Идеята дошла от децата на самите създатели. Целта им е да привлекат интереса им. Според тях чрез използването на платформата усвояването на изучавания материал се подобрява с 50%.  Плаформата е на няколко езика и е споделено образователно пространство между хора от цял свят.", "date": "2019.03.01", "title": "За първи път у нас - образователна платформа с виртуално съдържание"}
{"url": "https://www.bgonair.bg/world/2019-03-01/venetsiya-vavezhda-turisticheska-taksa-ot-1-may", "text": "\r\n Един от най-романтичните градове Венеция въвежда такса за туристи от 1 май. Сумата от 3 евро ще плащат всички посетители, които прекарват по един ден в града.  Властите мотивират решението си с това, че тези туристи не допринасят за местната икономика. Освен това Венеция е постоянно препълнена с туристи и се задъхва в поддръжката на чистотата.  Венеция е в списъка на ЮНЕСКО за културно и историческо наследство в света и се посещава от около 30 милиона туристи годишно. Харесайте страницата ни във Facebook", "date": "2019.03.01", "title": "Венеция въвежда туристическа такса от 1 май"}
{"url": "https://www.bgonair.bg/world/2019-03-01/vlak-premina-prez-ognena-stena-v-rusiya", "text": "Влак премина през огнена стена в Приморския край на Русия. Заради топлото време се възпламенили сухи треви на огромна площ. Машинистът е записал на видео как преминава през огнената стена, а от кадрите се вижда, че пламъците на места достигат височина няколко метра. Въведено е извънредно положение в 11 региона на Приморския край. Димът е достигнал до Владивосток и границата с Китай. За потушаване на стихията са мобилизирани около 13 000 пожарникари.", "date": "2019.03.01", "title": "Влак премина през огнена стена в Русия"}
{"url": "https://www.bgonair.bg/economy/2019-03-01/bezrabotitsata-v-stranata-ostava-na-nay-niskoto-si-nivo", "text": "Безработицата в България се задържа на най-ниското си отбелязвано ниво досега и през януари – 4,8%, оставяйки без промяна спрямо предишния месец. Това сочат последните данни на Евростат, публикувани днес. На годишна база се вижда по-сериозно понижение, като през януари 2018 г. безработицата е била на равнище от 5,6%, или с 0,8 пр.п. по-висока. Безработните у нас през първия месец на годината са били общо 159 хил. души, или с цели 29 хил. души по-малко в сравнение с януари 2018 г. Нивото на младежката безработица в страната обаче продължава да се ускорява, достигайки 11,8%. За сравнение, това е с 0,8 пр.п. повече от декември миналата година, но се запазва на същото ниво спрямо януари 2018 г. Общо 18 хил. младежи на възраст до 25 години са били без работа през първия месец на годината. Безработицата в Европейския съюз (ЕС) като цяло също леко намалява на месечна база до ниво от 6,5% през януари при 6,6% през декември 2018 г. На годишна база обаче се отбелязва доста по-сериозно понижение – първия месец на 2018 г. тя е била на ниво от 7,2%. Безработните в региона през първия месец на годината са били общо 16,22 млн. души. Четете още икономически новини на  \r\n  Харесайте страницата ни във Facebook ", "date": "2019.03.01", "title": "Безработицата в страната остава на най-ниското си ниво"}
{"url": "https://www.bgonair.bg/world/2019-03-01/tramp-iska-zet-mu-pak-da-ima-dostap-do-nivo-strogo-sekretno", "text": "Американският президент Доналд Тръмп е наредил на началника на кабинета си да възстанови достъпа до строго секретна информация на неговия зет Джаред Къшнър. 37-годишният Къшнър, който е сред най-близките съветници на президента, загуби достъпа си от \"строго секретно\" ниво преди година. Заедно с още няколко служители в Белия дом достъпът му беше понижен до \"секретен\", след като стана ясно, че членовете на администрацията на Тръмп работят с изключително класифицирана информация без официално да имат право на това. Харесайте и страницата ни във Facebook ", "date": "2019.03.01", "title": "Тръмп иска зет му пак да има достъп до ниво \"строго секретно\""}
{"url": "https://www.bgonair.bg/world/2019-03-01/severna-koreya-predlozhila-vashington-da-vdigne-chastichno-sanktsiite", "text": "Северна Корея представи своята позиция за изхода от срещата на върха между севернокорейския лидер Ким Чен Ун и американския президент Доналд Тръмп в Ханой вчера. Севернокорейският външен министър И Йон Хо даде извънредна пресконференция във виетнамската столица, след като разговорите между двамата лидери се провалиха. Той обясни, че страната му е предложила Вашингтон да вдигне частично санкциите, а на свой ред Пхенян да закрие всички инсталации за ядрено производство в района на Йонбьон в присъствието на американски експерти. Това обяснение потиворечи на казаното от Доналд Тръмп, който обяви вчера, че причината за неуспеха на срещата е искането на Пхенян за пълна отмяна на санкциите.", "date": "2019.03.01", "title": "Северна Корея и САЩ с различни версии за провалените преговори"}
{"url": "https://www.bgonair.bg/sutreshen-blok/2019-03-01/mnogo-rusnatsi-kupuvali-imoti-v-balgariya-nashi-brokeri-tendentsiyata-e-obratnata", "text": "\r\n Все повече руснаци проявяват интерес към закупуване на втори дом в чужбина, като България се оказва най-харесвана, сочат данни на местни медии. Брокери у нас обаче твърдят, че тенденцията е точно обратната. Заради девалвацията на рублата руснаците масово продават жилищата си по родното Черноморие.  В Поморие има квартал, който се казва \"Малката Москва\". По последни данни в морското градче имоти притежават около 5 000 руски граждани. Най-често това са пенсионери, които живеят постоянно там или млади семейства, които са си купили ваканционен имот. Данни на Руската федерация сочат, че около 500 000 имота в източните части на България са притежание на руски граждани. Бумът беше най-вече през 2005 и 2006 година. Сега обаче интересът на руснаците е главно към имоти в покрайнините на морските ни курорти. В Поморие дори беше регистрирано удвояване на населението след заселилите се руснаци, а дори и сега в \"Малката Москва\" строителството продължава, което сочи, че все още има търсене.  Брокерите обаче отчитат, че обедняването на средната руска класа и девалвацията на рублата принуждават много от тях да продават своите имоти. Руският почетен консул в Бургас също беше категоричен пред камерата на Bulgaria ON AIR, че тенденция за закупуване на нов втори дом няма, а по-скоро тя е към продажба на тези, които вече са си закупили такъв. Харесайте и страницата ни във Facebook ", "date": "2019.03.01", "title": "Много руснаци купували имоти в България. Наши брокери: Тенденцията е обратната"}
{"url": "https://www.bgonair.bg/economy/2019-03-01/beh-reshi-da-obzhalva-nalozhenata-globa-ot-ek", "text": "\"Български енергиен холдинг\" ЕАД и неговите дъщерни дружества \"Булгаргаз\" ЕАД и \"Булгартрансгаз\" ЕАД са подали жалба срещу решението на Европейската комисия от декември миналата година, съобщава компанията на своя сайт.  Тогава изпълнителният орган на Европейския съюз наложи глоба на БЕХ и дъщерни му компании в размер на 77,068 млн. евро за блокиране на достъпа на конкуренти до ключова газова инфраструктура в България в нарушение на антитръстовите правила на блока, припомня I . В него се заключава също, че БЕХ и неговите дъщерни дружества са злоупотребили с господстващото си положение, като са възпрепятствали навлизането на пазарите за доставка на газ в България чрез неправомерно ограничаване на достъпа до притежаваната и експлоатираната от тях инфраструктура. БЕХ е използвало господстващото положение на едно от дъщерните си дружества — \"Булгартрансгаз\", за да защити почти монополното положение на другото си дъщерно дружество, \"Булгаргаз\", по отношение на доставките на газ. Освен това \"Булгаргаз\" се е презапасявало с капацитет по единствения газопровод за внос, транспортиращ газ през Румъния за България, за да не може той да бъде използван от потенциални конкуренти. Още тогава изпълнителният директор на българското държавно енергийно дружество Петьо Иванов заяви, че българските потребители няма да плащат от своите джобове наложената глоба, тъй като газовият сектор е изцяло регулиран както по отношение на тарифите на преносния оператор, така и по отношение на цените на природния газ. Подадената от БЕХ жалбата цели отмяна на решението на ЕК и на наложената глоба. Харесайте и страницата ни във Facebook ", "date": "2019.03.01", "title": "БЕХ реши да обжалва наложената глоба от ЕК"}
{"url": "https://www.bgonair.bg/economy/2019-03-01/vuzf-lab-riskovete-za-vloshavane-na-balgarskata-ikonomika-narastvat", "text": "Цикличността на икономическите процеси подсказва, че след години на икономически растеж, каквито се наблюдават в Европа, ще има и спад в развитието, като се очаква забавяне на глобалната икономика. Около това твърдение се обединиха участниците в кръглата маса \"Нова икономическа криза в България – кога и защо\", организирана от Лабораторията за научно-приложни изследвания VUZF Lab към Висшето училище по застраховане и финанси (ВУЗФ).  Тя премина при изключителен интерес и в нея взеха участие вицепремиерът по икономическата и демографската политика Марияна Николова, заместник-министърът на икономиката Лъчезар Борисов, председателят на Парламентарната комисия по Икономическа политика и туризъм Петър Кънев, членове на Фискалния съвет, Сметната палата, Комисията за финансов надзор, водещи икономисти, финансови експерти и анализатори, представители на държавните институции, работодателските организации и бизнеса, академичните и научните среди.  Цитирани бяха данни, според които всички международни организации и институции, които правят подобни анализи - Мeждународния валутен фонд, Световната банка, Европейската комисия, прогнозират забавяне на глобалната икономика. „Българското правителство полага изключителни усилия за стимулиране на икономическия ръст, като същевременно се постига устойчивост на развитието на икономиката чрез създаване на благоприятна бизнес среда“, заяви вицепремиерът Николова и подчерта, че държавата разполага с редица финансови механизми за посрещане на евентуална икономическа криза, един от които е фискалният резерв.  Ректорът на ВУЗФ и изпълнителен директор на VUZF Lab доц. д-р Григорий Вазов постави акцент не толкова върху това дали предстои нова криза, а дали могат да се управляват процесите, свързани с нейното настъпване, както и с излизането от нея. „Целта на тази кръгла маса е именно да предложи и намери решенията, които да се предоставят на обществото, държавата, бизнеса и да стигнат до всеки един човек, за да знае как да управлява личните си финанси в следващите години“, подчерта ректорът на ВУЗФ. \r\nЗабавянето на икономиката на еврозоната и ЕС е до 0,2% през последните две тримесе-чия на 2018 г., като продължава и през м. януари 2019 г. Прогнозите на МВФ и ОИСР са за растеж от 1,8% през 2019 г. и 1,6% през 2020 г., а тези на ЕК - за 1,6% през 2019 г. и 2020 г. Сред прогнозите е и забавяне на растежа на България до 2,7% през третото тримесечие на 2018 г. Според данните на МВФ забавянето ще продължи в същите тем-пове и през 2020 г., стана ясно от доклад, който доц. д-р Даниела Бобева, преподавател във ВУЗФ и бивш вицепремиер, представи по време на дискусията.  Тя обясни, че забавянето на растежа в България ще зависи както от евентуалното вло-шаване на външната конюнктура, така и от натрупаните рискове в икономиката. Спо-ред доц. д-р Бобева основните слабости на икономиката ни да посрещне вътрешни и външни шокове са слабият растеж и значителната роля на нетъргуемия сектор, ниската еластичност на нарасналите публични разходи, рисковете пред финансовия сектор във връзка с прегледа на Европейската централна банка.  Експертите в дискусията се обединиха около тезата, че не се очаква рецесия през настоящата година, но в съчетание с външни и вътрешни фактори, би се стигнало до вло-шаване на симптомите и криза. Някои от участниците акцентираха върху отлагането на структурните реформи в отминалите добри години за икономиката, което поставя на изпитание съществуващите буфери и макроикономическата стабилност - проблемите в енергетиката, здравеопазването и другите нереформирани сектори.  Може ли държавата да провежда антициклични мерки и трябва ли да го прави – този въпрос не получи еднозначен отговор. Според всички експерти, обаче, високата  адми-нистративна тежест и регулации във финансовия сектор, и в икономиката като цяло, може да създаде по-големи рискове за икономическата стабилност.   Панелисти в дискусията бяха Апостол Апостолов, президент на ВУЗФ, председател на Надзорния съвет на Тексим банк, Любомир Дацов, член на Фискалния съвет на Р България, Светла Несторова, председател на Асоциацията на българските застрахователи, проф. д-р Григор Димитров, преподавател във ВУЗФ и икономиста Владимир Каролев. Модератор на кръглата маса беше доц. д-р Григорий Вазов. Кръглата маса, посветена на икономическата криза, е поредният форум, организиран от VUZF Lab, по значими социално-икономически теми, с който Лабораторията към бизнес университета изпълнява своята обществена мисия – да поставя на фокус актуални проблеми, като показва различните гледни точки към тях, търси и предлага решения и оказва влияние при формирането на различните държавни секторни политики.  Основните изводи, предложения и препоръки на кръглата маса ще бъдат обобщени и предоставени на Министерския съвет, Народното събрание, Министерство на икономиката, Министерство на финансите, Българска народна банка, други компетентни държавни институции, браншови и работодателски организации, и ще бъдат публикувани на сайта на VUZF Lab.  ", "date": "2019.03.01", "title": "VUZF Lab: Рисковете за влошаване на българската икономика нарастват"}
{"url": "https://www.bgonair.bg/denqt-on-air/2019-03-01/ikonomikata-e-stabilna-nova-ikonomicheska-kriza-skoro-ne-se-ochakva", "text": "\r\n Икономиката е стабилна. Въпреки множеството прогнози, че растежът на глобалната такава ще се забави, няма основания за сериозни притеснения. Това коментира в студиото на   ректорът на Висшето училище по застраховане и финанси (ВУЗФ) доц. Григорий Вазов. Лабораторията за научно-приложни изследвания VUZF Lab към Висшето училище по застраховане и финанси организира кръгла маса, на която над 100 водещи икономисти, финансови експерти и анализатори в България, представители на държавните институции, бизнеса, академичните и научните среди коментираха какви са рисковете пред българската икономика.  \"През последните шест месеца, по най-различни поводи, водещи икономисти - и световни, и български, започнаха да споменават, че за в бъдеще е възможно да се появи нова икономическа криза. Целта на организираната от VUZF Lab кръгла маса бе именно да разсее тези съмнения и ситуацията да се изясни\", отбеляза още доц. Вазов. По думите му нова икономическа криза ще има. Това няма да се случи обаче нито днес, нито утре. А превантивните мерки, които могат да бъдат взети са от особено значение за преодоляването ѝ. \"Това, което може и трябва да се направи е да се създадат резерви. Всеки бизнес и държава, които не са направили това по време на доброто си развитие, ще имат големи проблеми, когато настъпи една такава криза. Освен това е много важно човек да мисли и за личните си финанси. Винаги има начин доходите да стигат и дори да бъдат увеличени\", подчерта той. Пред   доц. Григорий Вазов бе категоричен, че се наблюдава сериозно възстановяване на инвестициите от европейските фондове, което от своя страна ще доведе до ръст на потреблението и съответно на доходите в България.", "date": "2019.03.01", "title": "Икономиката е стабилна, нова криза скоро не се очаква"}
{"url": "https://www.bgonair.bg/denqt-on-air/2019-03-01/problemat-na-pensionnata-sistema-sa-izborite-zayavi-ivan-neykov", "text": "\r\n Ще има ли щети от новата формула за изчисляване на пенсиите?  \"Никой не знае колко хора ще бъдат ощетени. Всъщност до 2000 година изчисляването на пенсиите се определя така: Работиш 30-40 години, от тях се взимат последните 15 години, ти избираш 3 последователни години от този период и на базата на тях се определя пенсията ти. Независимо какви осигуровки си имал в другите години. Сега всеки лев е от значение за размера на пенсиите. След време ще има хора, изцяло със стаж от 2000 година насам. Дотогава ще има една междинна група\", отбеляза бившият социален министър Иван Нейков.   Нейков изтъкна пред Bulgaria ON AIR, че големият проблем на българския пенсионен модел са изборите.  \"Правим избори през 2 години – всеки обещава, а после никой не е доволен. Дупката в НОИ е все така голяма. Създадохме усещането, че инвалидната пенсия е изкупуване на вината на обществото\", подчерта бившият министър. Според него първата грешка на новата формула е, че хората не бяха информирани. По негови думи трябвало да има много по-голяма информационна кампания.  \"Можеше да се изчислява пенсията с тези 3 години и без тях – което е от по-голяма полза на човека, това да бъде. И това не стана. Две неща направихме грешно: Липсата на информационна кампания, както и че пенсионната възраст се увеличи, а нито една от позитивните промени не остана. Така хората си мислят, че някой променя правилата по време на играта. Трябва да се даде свобода на хората коя формула да се приложи за тяхната пенсия\", посочи гостът в \"Денят ON AIR\". Харесайте ни във Facebook     ", "date": "2019.03.01", "title": "Проблемът на пенсионната система са изборите, заяви Иван Нейков"}
{"url": "https://www.bgonair.bg/economy/2019-03-01/revolyutsionno-tesla-shte-prodava-avtomobili-samo-onlayn", "text": "В следващите няколко месеца Tesla ще преобрази напълно търговския си модел и ще продава електромобилите си предимно онлайн. Това беше официално обявено от компанията, която планира тази промяна като част от мерките за намаляване на разходите и снижаване на цените на отделните модели, като се очаква те да поевтинеят средно с 6%.  Сега Tesla има около 120 \"магазина за автомобили\" в Щатите – основно в молове и търговски центрове, които обаче заемат много по-малка площ в сравнение с традиционните автомобилни дилърства, нямат сервизи и не предлагат допълнителни услуги като застраховки и финансиране на клиентите. Досега Tesla води оспорвана битка с отделни щати и организациите на автомобилните дилъри заради собствените си магазини – практика, която противоречи на наложената от десетилетия търговия, а освен това в много щати е забранено автомобилният производител да има собствена търговска мрежа.  Ако обаче новият онлайн модел на Tesla успее, това ще се окаже нов удар върху традиционните дилъри на коли, които са дългосрочно обвързани с автомобилните производители, пише  . От Tesla обясниха, че в Щатите всеки може да си купи кола за 1 минута чрез смартфона си, а скоро това ще бъде възможно за целия свят. Снимка: Pixabay Харесайте страницата ни във Facebook ", "date": "2019.03.01", "title": "Революционно: Tesla ще продава автомобили само онлайн"}
{"url": "https://www.bgonair.bg/bulgaria/2019-03-01/prodalzhava-poseshtenieto-na-generalniya-sekretar-na-nato-u-nas", "text": "Продължава посещението на генералния секретар на НАТО Йенс Столтенберг в София.  Той пристигна у нас снощи и проведе работна вечеря с премиера Бойко Борисов, по чиято покана е на официална визита.  Днес Борисов и Столтенберг ще проведат среща на четири очи в сградата на Министерския съвет, последвана от разширена среща между двете делегации.  Ще бъдат обсъдени сътрудничеството в сферата на сигурността и отбраната и стабилността на Западните Балкани и региона. След това и президентът Румен Радев ще се срещне генералния секретар на НАТО Йенс Столтенберг.", "date": "2019.03.01", "title": "Продължава визитата на генералния секретар на НАТО у нас"}
{"url": "https://www.bgonair.bg/bulgaria/2019-03-01/savmestni-poleti-na-bulgaria-air-i-air-italy-shte-svarzvat-balgariya-sas-sasht-i-kanada", "text": "\r\n Съвместни полети на националния превозвач и италианският му партньор ще свързват София, Бургас и Варна с градовете, където живеят най-много българи в Съединените щати и Канада. Полетите до Ню Йорк, Маями, Лос Анджелис, Сан Франциско и Торонто ще минават през летище \"Милано Малпенса\".  При този вид партньорства двете авиокомпании получават правото да продават билети за определени маршрути като част от собственото си разписание от свое име.", "date": "2019.03.01", "title": "Съвместни полети на Bulgaria Air и Air Italy ще свързват България със САЩ и Канада"}
{"url": "https://www.bgonair.bg/bulgaria/2019-03-01/tsvetanov-prinuden-da-obikalya-parlamentarnite-stai-za-da-osiguri-kvorum", "text": "\r\n Продължават споровете за това има или няма парламентарна криза в управляващото мнозинство. Агония и извиване на ръце - тези изрази използва Георги Марков, описвайки ситуацията в Народното събрание. Според него Цветан Цветанов е принуден да обикаля парламентарните стаи, за да се осигури кворум на заседанията. БСП продължава с бойкота си, като депутатите им не присъстват в парламента, а депутатите от ДПС не се регистрираха. Интересен съвет даде депутатът от ГЕРБ Георги Марков на премиера - \"Бойко, хвърляй кърпата\". Той посочи, че това би му казал като приятел, а като политик смята, че правителството дава необходимото, за да продължи нормално управлението на страната. Днес БСП не влязоха в парламента, но бяха близо до Народното събрание. Калоян Паргов коментира, че решението дали да \"хвърли кърпата\" или не е лично на Борисов, а държавата има достатъчно други проблеми, които да бъдат решени.", "date": "2019.03.01", "title": "Цветанов принуден да обикаля парламентарните стаи, за да осигури кворум"}
{"url": "https://www.bgonair.bg/sutreshen-blok/2019-03-01/brutalno-bludstvo-s-petoklasnik-prestapnostta-i-loshotiyata-rezultat-ot-sotsialnite-usloviya", "text": "\r\n Трима ромски тийнейджъри на по 13 и 14 години блудстваха с петокласник от български произход в калояновското село Песнопой. Грозната гавра се разиграла вчера в изоставена външна тоалетна в двора на основното училище там. Случайно минаваща жена е видяла какво се случва и е успяла да измъкне момчето, а след това е сигнализирала на родителите му. Те съобщили в полицията. Жители на Песнопой разказват, че това не е първият случай, в който по-големите момчета са се възползвали от своя съученик. , коментира в студиото на   психологът Христо Монов. Христо Николов от фондация \"Саворе\" пък отбеляза, че е време да бъдат предложени адекватни решения, особено за проблемите, отнасящи се до агресията между деца.   отсече Николов пред  . По случая в Песнопой е образувано досъдебно производство. Назначени са експертизи и са разпитани свидетели. С децата работи и инспектор от Детска педагогическа стая, откъдето са извършили беседи с жертвата и с насилниците му. Срокът на разследването е двумесечен.", "date": "2019.03.01", "title": "Брутално блудство с петокласник: Престъпността - резултат от социалните условия"}
{"url": "https://www.bgonair.bg/bulgaria/2019-03-01/meditsinski-sestri-pred-zdravnoto-ministerstvo-prekaleno-dalgo-chakahme", "text": "\r\n Медицински сестри, акушери и лаборанти от цялата страна се събраха на протест пред Министерството на здравеопазването, за да поискат достойно заплащане на техния труд. Протестиращите настояха стартовото заплащане на специалисти като тях да е в размер на поне две минимални работни заплати, независимо от лечебното заведение, в което работят и къде се намира то. Протестиращите пожелаха още да се регламентира начинът, по който те полагат допълнителен труд, заплащане на нощния труд и повече пари за работещите в спешни центрове и интензивни отделения. \n В началото на тази година беше подписан колективен трудов договор, който определи минимална стартова заплата за медицинските сестри в размер на поне 900 лева, но много от лечебните заведения не могат да си позволят това възнаграждение. Пред камерата на   протестиращите настояха да се намерят пари, защото специалистите са чакали прекалено дълго и грижещите се за здравето на хората трябва да получат адекватно възнаграждение. Медицинските работници са категорични, че при липса на промяна, всички ще напуснат системата. Харесайте и страницата ни във Facebook ", "date": "2019.03.01", "title": "Медицински сестри пред здравното министерство: Прекалено дълго чакахме"}
{"url": "https://www.bgonair.bg/bulgaria/2019-03-01/borisov-pred-stoltenberg-balgariya-ne-e-troyanskiyat-kon-na-rusiya-v-nato", "text": "\n Генералният секретар на НАТО Йенс Столтенберг на официална визита у нас. Тази сутрин той се срещна с премиера Бойко Борисов и президента Румен Радев. 2019 година е специално за НАТО и България, тъй като Северноатлантическият алианс навършва 70 години от основаването си, а страната ни отбелязва 15 години от членството си в НАТО. Тази сутрин Борисов и Столтенберг разговаряха основно за приноса на България в НАТО и за сигурността в региона. Не бе подмината и темата за Русия. \"Трябва да инвестираме в своята сигурност, така че приветстваме това, че България започна да инвестира повече в отбрана. НАТО не иска да има нова Студена война, затова призоваваме Русия да спазва договора за използване на ракети с малък и среден обсег, защото ракетите, с които разполага Русия, трудно могат да бъдат засечени и са в състояние да достигнат европейските градове\", заяви Столтенберг. \"Искаме и търсим диалог с Русия. В същото време трябва да сме максимално силни, за да може да сме равностойно и с превес. Не само, че България не е троянският кон на Русия в НАТО, точно обратното. България е от най-дисциплинираните членове на НАТО\", коментира Борисов. Веднага след срещата при премиера, делегацията на генералния секретар на НАТО проведе среща с външния министър Екатерина Захариева и министъра на отбраната Красимир Каракачанов.  А самият Йенс Столтенберг се отправи към президентството, където се срещна с държавния глава Румен Радев. \"България е силно ангажирана да продължи да увеличава ролята си на стълб на сигурността на Балканите и в Черноморския регион, като води открита, конструктивна и разумна политика\", заяви Радев. Двудневната визита на Йенс Столтенберг у нас приключва днес. А от България той си тръгва със закичена на ревера мартеница. Харесайте страницата ни във Facebook ", "date": "2019.03.01", "title": "Борисов пред Столтенберг: България не е троянският кон на Русия в НАТО"}
{"url": "https://www.bgonair.bg/bulgaria/2019-03-01/podupravitelyat-na-bnb-dimitar-kostov-podava-ostavka", "text": "Оставка в БНБ. Подуправителят, ръководител на управление \"Банков надзор\" Димитър Костов ще внесе в парламента молба да бъде освободен. Това съобщиха от пресцентъра на централната банка.  Костов обяви намерението си в средата на втория си мандат, който трябваше да приключи след две години. То идва и на фона на проверките на активите на шест банки заради стремежа на България да се присъедини към Банковия съюз и чакалнята на еврозоната. В писмо до управителния съвет на БНБ Костов отбелязва, че е възнамерявал да се оттегли още през 2018 г.  \r\nТогава оставката му е била забавена по молба на управителя Димитър Радев заради задачите, свързани с присъединяването на България към чакалнята на еврозоната.", "date": "2019.03.01", "title": "Подуправителят на БНБ Димитър Костов подава оставка"}
{"url": "https://www.bgonair.bg/bulgaria/2019-03-01/ubiystvoto-v-razgrad-zaradi-grabezh", "text": "\r\n Грабеж е основният мотив за убийството на 63-годишния таксиметров шофьор от Разград. Заподозреният извършител е на 22 години. Той е бил арестуван вчера около 17:00 часа в Разград, където бил наел стая в хостел. Трагедията се разиграла в сряда вечерта на пътя между Разград и село Дянково. Според свидетели таксито на 63-годишния шофьор било паркирано на стоянка в района на автогарата в Разград, когато в него влиза непознат мъж. Около час по-късно колата е намерена преобърната в канавка на пътя от случайно минаваща жена, която помислила, че е станала катастрофа и спряла да помогне. Заподозреният пък седнал в автомобила ѝ, след като се представил за шофьор на таксито. Харесайте и страницата ни във Facebook ", "date": "2019.03.01", "title": "Убийството в Разград - заради грабеж"}
{"url": "https://www.bgonair.bg/bulgaria/2019-03-01/nad-700-000-balgari-ne-si-plashtat-zdravnite-vnoski", "text": "Българите, които не си плащат задължителните здравни вноски трайно са над 700 000 през последните години. По данни на НАП през 2017 г. броят им е бил 719 хиляди, а през предходната - 705 хиляди, обяснява финансовият министър Владислав Горанов в писмен отговор на депутат от БСП. Най-голям е бил броят на здравнонеосигурените през 2013 г., когато цели 813 хиляди българи не са внесли дължимото за здраве, пише  . Българските граждани с двойно гражданство, едното от които е българско, които пребивават в чужбина повече от 183 дни в календарната година, не подлежат на задължително здравно осигуряване. От 1 януари хората, които сами внасят задължителните си здравни вноски, като например трайно безработни, които не получават обезщетение за безработица и не се осигуряват от държавата, и не са регистрирани като самоосигуряващи се по смисъла на Кодекса за социално осигуряване, дължат месечно по 20,40 лева. Харесайте страницата ни във Facebook ", "date": "2019.03.01", "title": "Над 700 000 българи не си плащат здравните вноски"}
