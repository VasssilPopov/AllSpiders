{"url": "https://www.bgonair.bg/world/2019-05-20/evakuiraha-ayfelovata-kula-sled-kato-mazh-se-pokateril-po-neya", "text": "Евакуираха Айфеловата кула. Причината - мъж се покатерил по една от най-известните забележителности в света. Властите посъветваха туристите и местните да отложат посещенията си. Районът е отцепен. Полицаи преговарят с мъжа. Мотивите му все още не са ясни.  ", "date": "2019.05.20", "title": "Мъж се покатери по Айфеловата кула, наложи се да евакуират района"}
{"url": "https://www.bgonair.bg/reportazhi/2019-05-20/poroyni-dazhdove-navodniha-nyakolko-sela", "text": "\r\n Потоп в свищовските села Морава, Драгомирово, Совата. Силна буря, придружена с проливни дъждове за кратко следобед превърна улиците в буйни реки. На любителски кадри се вижда как водата носи всичко по пътя си. Властите са започнали контролирано изпускане на язовира над село Драгомирово. Свикан е кризисен щаб.  Наводнена е жп линията между Левски и Свищов. Преустановено е движението на влакове в района на село Морава. 8 души са транспортирани до град Свищов. Преди броени дни село Морава пострада силно от торнадо, придружено с буря и градушка.  По-рано през деня буря с градушка удари Северозападна България. Ледени късове с големина на лешник паднаха в района на Монтана. На много места стихията унищожи земеделската продукция. Лошото време не пощади и Плевенска област. Градушка имаше и в Ловеч. Синоптиците предупреждават, че поне до полунощ студеният атмосферен фронт създава условия за екстремно време. \r\n  Снимка: Pixabay", "date": "2019.05.20", "title": "Поройни дъждове наводниха няколко села"}
{"url": "https://www.bgonair.bg/economy/2019-05-20/malkite-proizvoditeli-na-elektroenergiya-s-poreden-protest", "text": "\r\n Малки производители на електроенергия от възобновяеми източници отново се обявяха против законовите разпоредби, които според тях оскъпяват тока. Според тях енергийният регулатор и Министерството на енергетика позволяват злоупотреби в сектора, които ги ощетяват. Протестиращите поискаха оставката на министъра на енергетиката Теменужка Петкова и ръководството на ДКЕВР, тъй като според тях те са знаели от години за проблемите в сектора, но въпреки това не са направили нищо. Производителите също така бяха категорични, че законът облагодетелства големите компании, като в същото време ощетява малките.  Министър Петкова, която е на инспекция в АЕЦ \"Козлодуй\", заяви, че законът се прилага еднакво за всички производители на енергия.  ", "date": "2019.05.20", "title": "Малките производители на електроенергия с пореден протест"}
{"url": "https://www.bgonair.bg/economy/2019-05-20/gartsiya-s-dvoyno-po-nisko-dds-varhu-hranitelnite-produkti-ot-24-na-13", "text": "Гърция с двойно по-ниско ДДС. От днес данъкът върху основните хранителни продукти се намалява от 24 на 13 процента. За енергийните услуги пада от 13 на 6 на 100. Плащането на задълженията вече ще се извършва на 120 вноски, като намалението могат да ползват и данъчно задължени българи. Решението беше предложено от премиера Алексис Ципрас и прието от парламента този месец като част от мерките за стимулиране на икономиката. Сред мерките е и възстановяването на 13-та пенсия. От опозицията определиха действията като популистки и предизборни.", "date": "2019.05.20", "title": "Гърция с двойно по-ниско ДДС върху хранителните продукти: От 24 на 13%"}
{"url": "https://www.bgonair.bg/reportazhi/2019-05-20/remontirat-nay-kasata-ulitsa-v-sofiya", "text": "\r\n Ремонтират най-късата улица в София. Проектът е дарение от фирмата, която ще извърши ремонта за собствена сметка. Изложба за историята на най-късата улица пък може да бъде видяна до 5 юни. \"Недалеч от двореца стои часовникът-кула, с висока снага, сега пожарна кула\". С тези думи пътешественикът Феликс Каниц описва часовниковата кула в някогашната махала \"Сахат куле\". Тя се намира в района на днешната улица \"Малко Търново\", скътана между бул. \"Дондуков\" и края на ул. \"Московска\". Кулата вече я няма, но споменът за нея е жив.  Твърди се, че е премахната заради бизнес интересите на часовникарите, които смятали, че им вреди на продажбите. Ул. \"Малко Търново\" е дълга нищожните 60 м и по нея не може да се мине с автомобил или колело, защото цялата представлява едно голямо стълбище. Легендата разказва, че на средната му площадка се намирал входът на бар \"Луна\".  Казват, че заведението било легендарно място за софийските бохеми, посещавано от самия Цар Борис. Сега романтичната малка улица ще бъде ремонтирана и почистена, предвижда се изграждането на ново осветление, но съществени изменения в облика ѝ не са планувани.  А част от историческия разказ са и саждите, останали след палежа на Партийния дом по фасадите на околните сгради.  Историята помни и началото на 20 век, когато при полагането на жълтите павета са открити артефакти от 3-то хилядолетие пр. Хр.  Предстои проектът да мине през обществено обсъждане, а ремонтните дейности да са през лятото.", "date": "2019.05.20", "title": "Ремонтират най-късата улица в София"}
{"url": "https://www.bgonair.bg/bulgaria/2019-05-20/otnovo-postradal-v-planinata-25-godishen-alpinist-e-otkrit-v-tezhko-sastoyanie-na-olimp", "text": "25-годишен българин е сериозно пострадал в планината Олимп в Гърция. След мащабна спасителна операция, Мартин Киров е откаран във военната болница на Солун с хеликоптер.  Хоспитализиран е, но е в много тежко състояние с черепно-мозъчни увреждания.  Според непотвърдена информация, българският алпинист е без признаци на живот.  ", "date": "2019.05.20", "title": "Отново пострадал в планината: 25-годишен алпинист е открит в тежко състояние на Олимп"}
{"url": "https://www.bgonair.bg/bulgaria/2019-05-20/gorya-smetishteto-kray-tsalapitsa", "text": "\r\n Пожар избухнна на сметището край Цалапица. Сигналът е подаден малко преди 18 часа. На място веднага са изпратени 3 противопожарни автомобила.  Те са успели да локализират пламъците. Няма пострадали хора. Огнеборците ще дежурят и през нощта, в случай, че пожарът започне да гори отново.  ", "date": "2019.05.20", "title": "Горя сметището край Цалапица"}
{"url": "https://www.bgonair.bg/world/2019-05-20/norbert-hofer-zastava-nachelo-na-avstriyskata-partiya-na-svobodata", "text": "Министърът на транспорта от кабинета в оставка Норберт Хофер застава начело на Австрийската партия на свободата.  \r\nДотук се стигна, след като досегашният вицеканцлер и лидер на партията Кристиан Щрахе подаде оставка миналата седмица, когато бяха разпространени кадри, уличаващи го в заговор за търговия с влияние. Разразилият се скандал доведе до разпадане на управляващата коалиция. Предсрочните избори се очаква да се проведат през септември.  От ръководството на партията, която управлява заедно с австрийската народна партия на канцлера Курц, обявиха, че всички нейни министри са готови да напуснат правителството, ако вътрешният министър Херберт Кикл бъде отстранен от поста си.", "date": "2019.05.20", "title": "Норберт Хофер застава начело на Австрийската партия на свободата"}
{"url": "https://www.bgonair.bg/denqt-on-air/2019-05-20/ekspert-opasnostta-ot-teror-v-evropa-ostava-nuzhna-e-edinna-strategiya", "text": "\r\n Организацията продължавала да действа, а пример за това са атентатите в Шри Ланка, където загинаха стотици. Разпространението на пропаганда от привържениците на \"Ислямска държава\" продължава и призовава за атаки срещу цели на запад. , коментира в студиото на  експертът по сигурност Славчо Велков. Той обясни, че за съжаление терористите вървят винаги крачка напред поради факта, че много бързо се консолидират и с изключителни темпове успяват да планират действията си. , отбеляза Велков. Пред   експертът бе категоричен, че системите за сигурност в големите европейски столици са ненадеждни. А именно сега е моментът, в който трябва да бъдем изключително внимателни, защото практиката показва, че терористичните дейности се активизират след пролетта, както и по време на важни събития и празници.", "date": "2019.05.20", "title": "Експерт: Опасността от терор в Европа остава, нужна е единна стратегия"}
{"url": "https://www.bgonair.bg/science/2019-05-20/google-zabrani-na-huawei-dostapat-do-operatsionnata-sistema-android", "text": "\r\n Нов американски удар срещу китайската компания Huawei. Google забрани достъпа на телекомуникационния гигант до обновяването на операционната си система Android. Това става в изпълнение на наложените миналата седмица от Доналд Тръмп санкции. Ударът срещу Huawei е тежък, но не и неочакван. Той означава, че новите мобилни телефони на китайския производител няма да имат достъп до популярни приложения като YouTube, Google Maps и Gmail, до онлайн магазина за приложения, както и до обновяване на системите за сигурност. Причината е, че те няма да могат да ползват новата версия на Android, която се очаква да излезе по-късно тази година.  Всичко това обаче няма да важи за собственици на смартфони Huawei, произведени преди забраната. В краткосрочен план анализаторите очакват много сериозни последици за втория по големина производител на телефони в света. Той вероятно няма да успее да измести Samsung от челното място по продажби догодина. Санкциите пък ще засегнат основно европейския пазар на Huawei, тъй като китайският е доминиран от местните конкуренти на Google.  Самият азиатски гигант обаче се готви за тези забрани отдавна. Неговите смартфони вече използват процесори на собствени филиали, а от компанията твърдят, че разработват и своя операционна система. Според експертите обаче в дългосрочен план настоящите санкции ще предизвикат преосмисляне за нуждата от алтернативи на Android.   ", "date": "2019.05.20", "title": "Google забрани на Huawei достъпа до операционната система Android"}
{"url": "https://www.bgonair.bg/world/2019-05-20/zelenski-vstapva-v-dlazhnost-kato-prezident-na-ukrayna", "text": "Володимир Зеленски встъпва в длъжност като президент на Украйна. Това ще стане на специална церемония днес.  Комикът без никакъв опит в политиката спечели изборите през април с над 70% от гласовете. Оттогава той не е давал никакви пресконференции и интервюта и се обгражда от екип съветници в опит да покаже на украинците, че знае какво прави. Засега обаче не е ясно каква политика ще води, тъй като предизборната кампания на 41-годишният актьор беше основана на различието му от другите кандидати.  Около встъпването в длъжност на Зеленски вече се разрази и полемика. Той настояваше церемонията да се състои в неделя – ден за отдаване на почит към жертвите на сталинските репресии в Украйна. Парламентът обаче не се съгласи и я насрочи за днес.  ", "date": "2019.05.20", "title": "Зеленски встъпва в длъжност като президент на Украйна"}
{"url": "https://www.bgonair.bg/world/2019-05-20/hilyadi-izlyazoha-na-mitingi-v-podkrepa-na-evropeyskiya-sayuz", "text": "Седмица преди евроизборите – мобилизация срещу възхода на националистите в Европа. Вчера хиляди хора в различни страни на континента излязоха на митинги в подкрепа на Европейския съюз.  От Румъния, през Германия до Швеция, демонстранти в десетки градове призоваха сънародниците си да излязат и да гласуват срещу популистите и крайнодесните. Според социолозите евроскептиците могат да се превърнат в трета сила в новия Европейски парламент.  Проевропейските шествия се събраха ден след големия митинг на националистическите партии в Милано и в контекста на разгорелия се скандал с австрийската крайна десница, довел до падането на правителството във Виена. Харесайте ни в страницата ни във Facebook ", "date": "2019.05.20", "title": "Хиляди излязоха на митинги в подкрепа на Европейския съюз"}
{"url": "https://www.bgonair.bg/world/2019-05-20/tramp-kam-iran-v-sluchay-na-voyna-shte-vi-unishtozhim", "text": "Нова ескалация на напрежението между Вашингтон и Техеран. Доналд Тръмп заяви, че в случай на война Иран ще бъде унищожен. В типичния си стил американският президент размаха пръст срещу ислямската република в Тwitter и я предупреди да не заплашва Съединените щати. Това е нов обрат в реториката на американския президент, който през последните дни се опитваше да намали напрежението и твърдеше, че се надява да не се стига до военен конфликт. В същото време обаче в Персийския залив пристигнаха нови американски военни кораби и изтребители, включително самолетоносачът \"Ейбрахам Линкълн\". Според медии отвъд Океана Вашингтон се готви да изпрати и допълнителни 120 хиляди военни в Близкия изток.", "date": "2019.05.20", "title": "Тръмп към Иран: В случай на война ще ви унищожим"}
{"url": "https://www.bgonair.bg/world/2019-05-20/tezhka-katastrofa-v-germaniya-nay-malko-edin-chovek-e-zaginal", "text": "Най-малко един човек загина, а други 60 бяха ранени в тежка катастрофа в Германия. Автобус, превозващ над 70 пътници, се преобърна на магистрала край Лайпциг. Превозното средство е пътувало по редовен маршрут от Берлин за Мюнхен. Причините за злополуката са все още неясни. През изминалата нощ магистралата остана затворена и в двете посоки. Харесайте ни във страницата ни във Facebook ", "date": "2019.05.20", "title": "Тежка катастрофа в Германия, най-малко един човек е загинал"}
{"url": "https://www.bgonair.bg/bulgaria/2019-05-20/boetsat-daniel-iliev-mma-e-nay-mazhkiyat-sport", "text": "Една от големите звезди на родната бойна сцена Даниел Илиев говори пред  . В откровено интервю той сподели много лични неща – за живота и семейството си, за пътя си на бойната сцена, за желаните съперници, титли и за подкрепата, която получава. \"Аз не съм отгледан, сега има една такава песен \"от семейство на аристократи. Общо взето майка ми ме е отгледала сама. От краен квартал съм. От малък съм тръгнал да се развивам сам по моя път. Гледал съм винаги да се самоиздържам. Това беше неизбежно. Имало е случаи, в които съм правил неща, които не са редни. Бил съм и в лоша компания, но се радвам, че съм минал по този път. Правил съм неща не от своя воля, а защото се е налагало\", споделя боецът. Илиев израства без баща. От малък му се налага той да е мъжът в семейството, но пък затова се радва на обичта и подкрепата на своята майка и на сестра си. Започва да тренира бойни спортове, за да се предпазва на улицата. \"Всичко се случи като на филм. Започнах, защото исках да се защитавам. Много често ми се налагаше. Аз бях слабичък, подценяваха ме и доста често ми се налагаше да се бия навън. Вече нещата са други. Всеки, който ме познава знае, че съм такъв човек, който на никой нищо лошо не съм направил. Освен ако някой не ме ядоса, естествено\", казва още Даниел Илиев. Спортът го вади от опасностите на улицата и от лошите среди. След малко опит в бокса стига до залата по ММА, където среща първия си треньор Емил Казаков. Избира смесените бойни изкуства, защото са най-близки до реалния бой. \"ММА е най-мъжкият спорт. Искам да благодаря на Емил Казаков. Той е първият ми треньор. Тръгнах от нищото. Както се казва, като паднех на земята, бях като костенурка. Той е човекът, който ме въведе в този спорт\", подчертава ММА боецът.   Харесайте страницата ни във Facebook ", "date": "2019.05.20", "title": "Боецът Даниел Илиев: ММА е най-мъжкият спорт!"}
{"url": "https://www.bgonair.bg/bulgaria/2019-05-20/zhena-sas-signal-sreshtu-so-umnite-svetofari-sazdavat-trudnosti-na-nezryashtite", "text": "Жена от София се оплака от Столичната община на Комисията за защита от дискриминация. Сигналът засяга така наречените \"умни\" светофари и трудностите, които те създават основно за незрящите хора, съобщиха от Комисията. Жената прави съпоставка с нормалните светофари, при които зелената светлина е придруженa със звуков сигнал и незрящият може да премине кръстовището. Но нещата с умните светофари не стояли така – звуковият сигнал е налице, но незрящият пешеходец не може да се ориентира къде е бутонът сред многото стълбове, за да го натисне и да си даде път със зелена светлина. По този начин той или някой възрастен може да си чакат до \"второ пришествие\" – цитат от сигнала. Това по никакъв начин не е достъпна среда, подчертава още столичанката.  ", "date": "2019.05.20", "title": "Жена със сигнал срещу СО: \"Умните\" светофари създават трудности на незрящите"}
{"url": "https://www.bgonair.bg/world/2019-05-20/venetsuela-razporedi-do-40-30-ili-20-litra-benzin-na-shofyor", "text": "Във Венецуела избухнаха нови протести заради разпределянето на бензин, дизел и газ. Военните са следели за разпределението на горивото по редица бензиностанции в няколко града. Поради недостига на гориво шофьорите е трябвало да чакат с часове, за да получат своя дял, а на места са избухнали протести, предава \"Ройтерс\", цитиран от Втората по големина рафинерия в богатата на петрол страна бе спряна преди няколко дни, а заради оскъдните доставки шофьорите трябваше да чакат с часове на бензиностанциите. В западния град Сан Кристобал, близо до границата с Колумбия, военнослужещите от Националната гвардия в борбата с безредиците са ограничили продажбата на бензин до 40 литра (10,6 галона) на превозно средство - приблизително колкото е един пълен резервоар на компактен автомобил. Ядосани жители са блокирали улици с метални бариери, боклуци и клонове в някои части на града. На някои бензиностанции хората заявяват, че са чакали с дни за гориво. Министърът на петрола Мануел Кеведо заяви в неделя, че петролната индустрия на страната е под обсада от правителството на САЩ, което причинява проблеми с доставките. И в югоизточния индустриален център Пуерто Ордас и северозападния град Пунто Фиджо, близо до най-големия рафиниращ комплекс на Венецуела, войници следят на всеки гражданин да се продават по 40 и съответно 30 литра, твърдят свидетели. Снимка: Pixabay Харесайте ни във страницата ни във Facebook     ", "date": "2019.05.20", "title": "Венецуела разпореди: До 40, 30 или 20 литра бензин на шофьор"}
{"url": "https://www.bgonair.bg/bulgaria/2019-05-20/boyler-izbuhna-v-plovdivski-blok-naneseni-sa-znachitelni-shteti", "text": "\r\n Бойлер избухна в пловдивски блок на бул. \"Източен\". Нанесени са значителни материални щети - унищожен е апартаментът, в който се е намирало съоръжението, а прозорци из кооперацията са изпотрошени изцяло. Инцидентът е станал малко след 4 часа сутринта. За щастие жертви и пострадали няма, но съседите са се събудили изплашени от взрива. Според тях единствената причина, поради която съседните апартаменти са останали незасегнати е фактът, че плочите са от бетон и са много дебели, поради което взривната вълна не ги е достигнала. Апартаментът, в който е избухнал бойлерът, е собственост на домоуправителка на блока. В него е имало още двама възрастни - съпругът ѝ и свекърва ѝ. Причината за взрива вероятно е късо съединение. Тепърва ще се оценяват щетите, които на пръв поглед са за няколко хиляди лева. Кой ще поеме разходите за възстановяването на стъклата на общите части е въпрос, който също предстои да се обсъди.", "date": "2019.05.20", "title": "Бойлер избухна в пловдивски блок, нанесени са значителни щети"}
{"url": "https://www.bgonair.bg/bulgaria/2019-05-20/ezeroto-v-pancharevo-pred-ekokatastrofa-reaktsiya-ot-strana-na-oblastnata-uprava-vse-oshte-nyama", "text": "\r\n Панчаревското езеро пред екокатастрофа. Зрители на   сигнализираха за сериозно замърсяване в началото на миналия месец. За проблема от Сдружение за развитие на Панчарево и Кокаляне информираха и Европейската комисия, както и областният управител на София. Резултати обаче все още няма. Това принуди от Сдружението да се самосезират и да отидат лично в сградата на Обласното упраление.  На 7 юни ще имат и среща с кмета на София Йорданка Фандъкова. Надяват се тя да откликне на молбите им и езерото да бъде почистено.", "date": "2019.05.20", "title": "Езерото в Панчарево пред екокатастрофа, реакция от страна на областната управа все още няма"}
{"url": "https://www.bgonair.bg/direktno/2019-05-20/vsyaka-godina-15-000-s-infarkt", "text": "\r\n Всяка година близо 15 000 души в България получават инфаркт, каза пред  председателят на Българската лига по хипертония проф. Арман Постаджиян. Той посочи, че солта и сладкото са най-вредните храни, които товарят сърцето. А поне веднъж годишно е задължително да посещаваме кардиолог, посочи той. Клиничният психолог Калоян Куков обясни в предаването , че почти всички ХИВ позитивни у нас живеят в стигма. Те са отхвърлени от обществото, а програми за психологична помощ няма. Д-р Радосвета Стаменкова от Асоциацията за семейно планиране пък посочи, че тестовете са анонимни и всеки може да си ги направи безплатно у нас.      ", "date": "2019.05.20", "title": "Всяка година близо 15 хил. души в България получават инфаркт"}
{"url": "https://www.bgonair.bg/bulgaria/2019-05-20/ikonomicheska-politsiya-zapochna-proverki-na-kashtite-za-gosti", "text": "\r\n Започнаха проверките на къщите за гости. Те са по разпореждане на прокуратурата и се извършват от икономическа полиция. Сапарева баня е едно от местата, в което се правят проверки. От общо 120 къщи за гости там 19 са с европейско финансиране.  90% от къщите за гости в Сапарева баня са на местни хора. Останалите 10 са на хора от други населени места. След изтичане на 5-годишната давност, 4 от тях са се преобразували в хотели. Проблемът на местната администрация обаче не е свързан толкова с прокурорската проверка, колкото със събираемостта на туристическата такса от къщите за гости. Прокурорските проверки обаче увеличили събираемостта с 15-20% спрямо миналата година.  \"Ако миналата година е бил 2372 лева, в момента е 3712 лева. Май е хубав туристически месец, сигурно ще надхвърлят 4000 лева\", коментира кметът на Сапарева баня Калин Гелев. Обикновено къщите за гости се ползват от хора, които искат да се слеят напълно с природата. Така е между Сапарева баня и Паничище. Лазар Маргин отговаря за една от вилите в Сапарева баня. Проектът за нея е от края на 2014 г. За 9 месеца е изградена и от есента на 2015 се ползва. Капацитетът е от 32 легла с възможност за още 18. 70% от финансирането е от разплащателната агенция, останалите 30% са кредити.  След дълги процедури за получаване на разрешително, до 2 месеца Лазар трябва да има минерална вода в басейна си, с което и посещаемостта на къщата за гости да се увеличи.", "date": "2019.05.20", "title": "Икономическа полиция започна проверки на къщите за гости"}
{"url": "https://www.bgonair.bg/reportazhi/2019-05-20/v-znak-na-protest-malkite-vei-proizvoditeli-zaplashvat-da-razrushat-fotovoltaichna-tsentrala", "text": "\r\n Собственици на малки фотоволтаични централи поискаха оставката на министъра на енергетиката Теменужка Петкова и на председателя на КЕВР Иван Иванов. Протестиращите предупредиха, че ако управляващите не ги чуят, ще разрушат една голяма ВЕИ централа, която неправомерно е получила финансиране. Собствениците на малки фотоволтаични централи обясниха, че неправилно се прилага Закона за енергетиката, като по този начин се облагодетелстват само собственици на големи електроцентрали.  Затова и поискаха оставките на енергийния министър и на председателя на Комисията за енергийно и водно регулиране (КЕВР). Гражданите са готови да унищожат една централа, която неправоморено е получила финансиране.  Министърът на енергетиката Теменужка Петкова от своя страна заяви, че исканията им ще бъдат обсъдени и отново припомни, че през 2015 година е направена законова промяна за либерализиране на енергийния сектор.   ", "date": "2019.05.20", "title": "В знак на протест: Малките ВЕИ производители заплашват да разрушат фотоволтаична централа"}
{"url": "https://www.bgonair.bg/denqt-on-air/2019-05-20/prevaorazhavaneto-na-balgariya-ne-mozhe-da-stane-na-parche-smyata-bivshiyat-ministar-na-otbranata", "text": "\r\n Очаква се окончателният договор за доставката на изтребителите F-16 да бъде подписан до края на юли – преди лятната ваканция на парламента. Някои от параметрите, които се предлагат от американската страна в офертата за придобиване на нов изтребител обаче, не са изгодни. Според военния министър Красимир Каракачанов заплащането е по-високо от очакваното и то неоправдано по-високо. Да очакваме ли в такъв случай сделка за изтребителите до юли? Темата коментира бившият министър на отбраната Велизар Шаламанов. \"С придобиването на този самолет започва трансформацията на въоръжените ни сили. Въпросът с парите е много важен, но той е на второ място, след концепцията за цялостната трансформация и ако този проект продължи да се бави, се забавя цялостната промяна във въоръжените сили\", посочи пред \"Денят ON AIR\" той. По думите му, за да е пълен пакетът на F-16, това означава и нови тримерни цифрови радари, системи за опознаване и за предаване на данни и др. Според него от изключителна важност е при придобиването на изтребителите да бъдат закупени пълните му възможности, тъй като това е била основната стратегическа причина за избора им. Шаламанов допълни, че придобиването на самолетите означава повишаване на доверието към България. \"Постоянното ескалиране на изискванията забавя процеса\", допълни пред Bulgaria ON AIR бившият министър. Той е на мнение, че пакетът е достатъчен за това, от което България има нужда. А на въпрос дали САЩ биха направили компромиси с условията, той отговори така: Според Шаламанов бъдещето на Българската армия е в многонационални формирования, но за това трябва нова техника и добра подготовка.  ", "date": "2019.05.20", "title": "Превъоръжаването на България не можело да става на парче"}
{"url": "https://www.bgonair.bg/reportazhi/2019-05-20/otnovo-samnenie-za-nezakonno-stroitelstvo-v-sozopol", "text": "\r\n Отново съмнение за незаконно строителство в Созопол. На метри от морето върху скали се изгражда нова сграда. Собствениците на съседни имоти обаче сигнализираха, че се подкопават основите на жилищата им. ДНСК и Община Созопол днес извършиха проверка.  Разрешението за строеж е издадено през 2017 година, но от седмица тежка строителна техника дълбае директно върху скалите. Изкопът вече е стигнал до терасите на съседните имоти, които са закупени предимно от чужденци. Богдан пристига със семейството си и вижда, че под терасата зее огромен изкоп.  \"Началото беше преди няколко години, но вчера ние пристигнахме и виждаме - катакомба….не знам защо са го направили може би така се прави в България!?, коментира гражданинът. От община Созопол и ДНСК направиха проверка на място. Трябва да се установи дали има навлизане в съседен имот и дали няма опасност да се активизира свлачище, което да повлече сградите над скалите. Според общината в Созопол частният инвеститор ще бъде задължен да направи аварийно укрепване, ако се наложи незабавно, въпреки че в момента има забрана за строителство по морето. Резултатите от проверката ще станат ясни до дни.   ", "date": "2019.05.20", "title": "Отново съмнение за незаконно строителство в Созопол"}
{"url": "https://www.bgonair.bg/reportazhi/2019-05-20/obikolki-iz-stranata-premierat-borisov-izmina-nad-2000-km-samo-za-tri-dni", "text": "\r\n Над 2000 км е изминал премиерът Бойко Борисов само за последните три дни. При обиколките му из страната впечатление прави нов подход – премиерът предава на живо в социалните мрежи докато шофира сам служебния си автомобил.  Характерната за третия мандат на Борисов активност на международната сцена е заменена със силно присъствие на вътрешната през последните дни.  Само за месец премиерът обиколи цяла България. За ужас на служителите от НСО, Борисов шофира сам.  На задната седалка обикновено са отличниците в кабинета - министрите Дончев и Горанов, както и зам.-министърът на регионалното развитие Нанков.  Магистрали и заводи. Инспектиране на стари и откриване на нови обекти. В навечерието на евроизборите, Борисов се върна към практики от първия си мандат като премиер.  Само за последните 3 дни той пресече страната няколко пъти. Първо в северна България, а днес и в южна.  Грубите сметки показват, че от петък насам Бойко Борисов е изминал над 2000 км по пътищата на страната. А докато днес кметът на Пазарджик му показваше санираните блокове в града, министър-председателят шофирал с удоволствие, но без колан, коментираха граждани в социалните мрежи.", "date": "2019.05.20", "title": "Обиколки из страната: Премиерът Борисов измина над 2000 км само за три дни"}
