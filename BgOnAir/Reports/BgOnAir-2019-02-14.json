{"url": "https://www.bgonair.bg/world/2019-02-14/venetsuela-razsledva-direktorite-na-darzhavnata-petrolna-kompaniya", "text": "Опозицията във Венецуела започна разследване на директорите на държавната петролна компания, както и на клона ѝ в Съединените щати. Главният прокурор на страната съобщи, че проверката е насочена срещу хора, незаконно обявени за ръководители на петролната компания. Тя е поискана от самопровъзгласилия се за президент Хуан Гуайдо. Разследването ще обхване и чужди посланици.", "date": "2019.02.14", "title": "Венецуела разследва директорите на държавната петролна компания"}
{"url": "https://www.bgonair.bg/world/2019-02-14/tezhka-katastrofa-v-severna-makedoniya-otne-zhivota-na-14-dushi", "text": "\r\n Двудневен траур за жертвите от тежката катастрофа в Северна Македония. Македонският премиер Зоран Заев изрази съболезнования на близките на жертвите и заяви, че броят на загиналите е нараснал до 14 души. Шестима от пострадалите са в критично състояние и се борят за живота си. Пътническият автобус, с който пътуваха 50 души, се обърна в 10-метрова пропаст край село Ласкарци, по пътя между Тетово и Скопие. При инцидента са ранени 30 души, сред които и има и бременна жена. Причината за катастрофата се разследва. Местни жители от близкото село и пожарникари се притекли на помощ на оцелелите, сред които е и шофьорът. Повечето от пътниците в автобуса, са работници, които се прибирали след работа от Скопие към Гостивар. Харесайте и страницата ни във Facebook ", "date": "2019.02.14", "title": "Тежка катастрофа в Северна Македония отне живота на 14 души"}
{"url": "https://www.bgonair.bg/bulgaria/2019-02-14/shte-glasuvame-s-nova-byuletina-za-evrovota", "text": "Нова бюлетина за евровота. Номерата на партиите няма да съвпадат с номерата на преференцията. ЦИК ще представи как точно ще изглежда бюлетината около месец преди изборите. Знае се обаче, че номерата на партиите в самата бюлетина ще останат - ще започват от 1 и ще са толкова, колкото са кандидатите на въпросния избор. Номерата на преференциите ще започват от 100 нагоре. Така третият в листата на дадена партия ще има преференциален номер 103. Тежко тече дискусията за това колко да е прагът, за да може един кандидат да размести листата през мажоритарен вот. В момента това е 7% от всички гласували за съответната листа. ДПС настояват прагът да бъде вдигнат и всъщност преференциален кандидат да може да размества листата само ако събере толкова, колкото трябват за излъчването на един мандат. В момента все още депутатите нямат решение дали въпросното предложението ще мине през пленарна зала.", "date": "2019.02.14", "title": "Ще гласуваме с нова бюлетина за евровота"}
{"url": "https://www.bgonair.bg/world/2019-02-14/osadiha-izvesten-boksyor-ot-zhaltite-zhiletka-na-edna-godina-zatvor", "text": "Една година затвор и 18 месеца условно е присъдата, която получи бившият боксьор Кристоф Детингер, заснет да удря двама жандармеристи по време на протести на \"жълтите жилетки\" в Париж в началото на януари.  37-годишният двукратен шампион на Франция в полутежка категория ще е на полусвободен режим, докато излежава ефективната си присъда. Това означава, че той ще прекарва само нощите в затвора.  Забранено му е обаче да посещава Париж през следващите шест месеца. Детингер се предаде на полицията след инцидента в началото на януари. Той заяви, че е действал при самозащита, но по време на процеса изрази съжаление за нанесените тежки телесни повреди на жандармеристите. Харесайте страницата ни във Facebook ", "date": "2019.02.14", "title": "Известен боксьор от \"жълтите жилетки\" ще лежи една година в затвора"}
{"url": "https://www.bgonair.bg/world/2019-02-14/airbus-spira-proizvodstvoto-na-nay-golemiya-patnicheski-samolet", "text": "Airbus спира производството на най-големия пътнически самолет в света А380 през 2021 година.  Причината е, че най-големият клиент на самолетите – авиокомпанията Emirates, намали поръчките на машината.  А380 има капацитет от 544 места и четири двигателя. Той започна да изпълнява граждански полети през 2007 година. Спирането на производството на самолета ще засегне около 3500 работни места в Airbus. Харесайте страницата ни във Facebook", "date": "2019.02.14", "title": "Airbus спира производството на най-големия пътнически самолет"}
{"url": "https://www.bgonair.bg/reportazhi/2019-02-14/britanka-prisaedinila-se-kam-idil-iska-da-se-varne-u-doma", "text": "\r\n Британка, избягала от родината си и присъединила се към Ислямска държава в Сирия, иска да се върне у дома. Младата жена е бременна и иска да роди детето си на сигурно място.  Преди четири години 19-годишната Шамима Бегум се омъжва за холандски боец на Ислямска държава. Тя ражда две деца, но за нещастие те загиват от недохранване и болести. Сега тя отново е бременна и иска да даде живот на третото си дете на спокойно място на родна земя във Великобритания. Настанена е в бежански лагер след като е избягала от нападение срещу групировката преди две седмици. Шамима разказва, че не съжалява за избора си да отиде в Сирия и допълва, че дори е водила нормален живот. Съпругът ѝ обаче се предал на сирийските войници и тя се смята вече за вдовица. Момичето споделя, че когато за първи път вижда обезглавен човек, не се трогва изобщо. И е категорична, че Ислямска държава не заслужава победа заради корупцията и бруталността на групировката. През 2015 година Шамима заедно с други две момичета заминават за Сирия през Турция. Едното от тях е убито при въздушен удар през 2016 година, а съдбата на другото остава неизвестна. Ако бъде допусната до Великобритания, Шамима ще бъде разследвана. А нейното най-голямо желание е да осигури спокоен дом на бъдещото си дете. Смята се, че все още има стотици чужденци в Сирия, които са част от редиците на Ислямска държава, а с тях са техните съпруги и деца.  ", "date": "2019.02.14", "title": "Британка, присъединила се към ИДИЛ, иска да се върне у дома"}
{"url": "https://www.bgonair.bg/world/2019-02-14/ep-prie-nov-reglament-shte-plashtame-po-malko-za-transgranichni-bankovi-prevodi", "text": "10 пъти по-ниски такси за трансгранични банкови преводи в евро ще плащаме след приетия днес нов регламент от Европейския парламент. Той беше одобрен с огромно мнозинство от 532 гласа \"за“ и само 22 \"против\".  Новите правила влизат от декември тази година. Ако досега сте искали да направите превод в евро в чужбина, за него е трябвало да заплатите такса средно от около 20 евро. След влизането в сила на новия регламент тази такса ще спадне до 2-3 евро на банков превод. Досега съществуваше дискримнация между потребителите в страните от еврозоната и тези извън нея.  Държавите в еврозоната се ползват от единна зона за еврови плащания и поради тази причина плащат изключително ниски таски. Статистиката показва, че в България банковите такси за трансгранични преводи са най-високи от целия Европейски съюз. След влизането в сила на новите правила целта е таксата за трансгранични преводи да се уеднакви с таксата за превод в страната между две български банки например. Другата цел на европейския регламент е да направи по-прозрачни разходите за превалутиране. \r\nАко плащаме с карта в чужбина или теглим пари от банкомат, на него вече ще се изписва информация за обменния курс, както и за допълнителните банкови такси, които ще трябва да платим. Досега те бяха неизвестни. Според някои изчисления новите правила ще спестят разходи за един милиард лева.", "date": "2019.02.14", "title": "Ще плащаме 10 пъти по-малко за трансгранични банкови преводи"}
{"url": "https://www.bgonair.bg/world/2019-02-14/transporten-haos-v-moskva-zaradi-obilni-snegovalezhi", "text": "Обилни снеговалежи в Москва. В руската столица наваляха 11 сантиметра нов сняг само за денонощие, което е около една трета от средномесечните валежи. Обилните снеговалежи предизвикаха истински транспортен хаос.  Близо 50 полета от московското летище \"Шереметиево\" бяха отменени или имаха големи закъснения. Московската служба за поддръжка на пътищата е мобилизирала 60 000 служители и 10 000 машини за разчистване на снега.  Има опасност в края на седмицата натрупалият сняг да се превърне в гигантски локви, тъй като се очакват необичайни за сезона високи температури. Харесайте страницата ни във Facebook ", "date": "2019.02.14", "title": "Транспортен хаос в Москва заради обилни снеговалежи"}
{"url": "https://www.bgonair.bg/economy/2019-02-14/balgarite-vyarvat-poveche-na-evropeyskite-institutsii-otkolkoto-na-natsionalnite", "text": "Българските граждани имат много по-голямо доверие на институциите на Европейския съюз (ЕС), отколкото на националните им еквиваленти. Малко повече от половината (53%) от българските граждани над 15 годишна възраст декларират, че имат доверие на Европейския съюз – с 9 процентни пункта над средната стойност, измерена в целия Съюз. Под една трета (30%) от българите декларират недоверие към ЕС, а останалите нямат мнение, пише . Това сочат резултатите от допитването Евробарометър 90.3, проведено в края на миналата година, съобщи Еврокомисията.  Сред държавите с най-висока степен на доверие към ЕС са Литва (65%), Дания (60%), Швеция (59%), Холандия (57%), Малта (56%) и Португалия (55%). На средноевропейско ниво се регистрира известен ръст в положителната оценка към ЕС – 43%, ръст с 3 процентни пункта в сравнение с пролетта на 2018 г. Българските граждани запазват одобрението си към институциите на ЕС и са склонни да се доверяват повече на тях, отколкото на националните им еквиваленти. Над половината от анкетираните (51%) вярват на Европейския парламент, а в същото време едва 13% имат доверие на Народното събрание. Доверието в Европейската комисия е 45% (ръст от 2% спрямо пролетта на 2018 г.), а това в националното правителство – 22%. Сред европейските политики българското обществено мнение традиционно изразява най-висока подкрепа (87%) за възможността за свободно движение на хора, стоки и услуги. Общата политика за отбрана и сигурност се подкрепя от 72%, общата външна политика на ЕС – от 62%, а общата енергийна политика – от 60 на сто от българите. Преобладаващата част от българските (57%) и от европейските граждани (58%) споделят оптимистични възгледи относно бъдещето на Европейския съюз. Що се отнася до бъдещото разширяване на ЕС, делът на хората у нас, които подкрепят приемането на нови държави-членки (51%), е по-висок от средноевропейското ниво (43%). Традиционно българите споделят положителни възгледи относно идеята държавите от Западните Балкани да се присъединят към Европейския съюз.", "date": "2019.02.14", "title": "Българите вярват повече на европейските институции, отколкото на националните"}
{"url": "https://www.bgonair.bg/bulgaria/2019-02-14/vuzf-organizira-kragla-masa-na-tema-nova-ikonomicheska-kriza-v-balgariya-koga-i-zashto", "text": "Ще познаят ли арбитрите на глобалния икономически цикъл, че предстои нова криза и ако да – откъде и кога ще дойде тя в България? На този въпрос ще отговори новата кръгла маса, която Лабораторията за научно-приложни изследвания VUZF Lab към Висшето училище по застраховане и финанси организира. Тя ще се проведе на 26 февруари, от 14:00 часа, във ВУЗФ, зала 501, гр. София, ул. “Гусла” № 1, а нейната тема е \"Нова икономическа криза в България – кога и защо?\". Над 100 водещи икономисти, финансови експерти и анализатори в България, представители на държавните институции, бизнеса, академичните и научните среди ще коментират какви са рисковете пред българската икономика и ще дадат своите прогнози каква криза ни очаква - финансова, дългова или икономическа, както и дали ще се развие на глобално, европейско или национално ниво. Форумът ще бъде открит от Марияна Николова - вицепремиер на Република България, и от Лъчезар Борисов, заместник-министър на икономиката. Основен доклад ще изнесе доц. д-р Даниела Бобева, ВУЗФ. Панелисти в дискусията ще бъдат Апостол Апостолов, президент на ВУЗФ, председател на Надзорния съвет на \"Тексим банк\", Любомир Дацов, член на Фискалния съвет на Република България, проф. д-р Григор Димитров, преподавател във ВУЗФ, икономистите Красен Станчев и Владимир Каролев, както и други експерти. Модератор на кръглата маса ще бъде доц. д-р Григорий Вазов, ректор на ВУЗФ и \r\nизпълнителен директор на VUZF Lab. Кръглата маса, посветена на икономическата криза, е поредният форум, който VUZF Lab организира по значими социално-икономически теми. С него чрез Лабораторията бизнес университетът изпълнява своята обществена мисия – да поставя на фокус актуални проблеми, като показва различните гледни точки към тях, търси и предлага решения и оказва влияние при формирането на различните държавни секторни политики. Основните изводи, предложения и препоръки на кръглата маса ще бъдат обобщени и предоставени на Министерския съвет, Народното събрание, Министерство на икономиката, Министерство на финансите, други компетентни държавни институции и ще бъдат публикувани на сайта на VUZF Lab. Повече информация за събитието, програмата и лекторите можете да откриете на   . Медийни партньори на кръглата маса \"Нова икономическа криза в България – кога и защо?\" са  g, бизнес телевизията   и политематичната национална телевизия ", "date": "2019.02.14", "title": "ВУЗФ организира кръгла маса на тема “Нова икономическа криза в България – кога и защо?”"}
{"url": "https://www.bgonair.bg/denqt-on-air/2019-02-14/volya-nastoyava-za-videozasnemane-na-izborite-za-poveche-prozrachnost", "text": "Продължава работата в парламента, свързана с предизборния кодекс. Кое от предложенията на \"Воля\" ще мине? \"Въпреки дългия изморителен ден и ожесточените дебати – предстои да се приеме едно много добро предложение. Това е предложението за видеозаснемане на изборния ден – отваряне на урната, броене на бюлетините. Мотивите са за пълна прозрачност на изборите. При най-малкото съмнение на всеки гражданин, може да се проследи броенето и попълването на протокола. Видеото ще е достъпно и през интернет\", обясни депутатът от \"Воля\" Полина Христова.  В студиото на \"Денят ON AIR\" гостът уточни, че днес едно от предложенията им не било прието - това е всяка парламентарно представена партия да има представител в районните комисии. \"Ние смятаме, че разходите за машините за гласуване са излишни. Не считаме, че те ще донесат допълнителна прозрачност. Тази машина принтира някакво листче, на което е отбелязан вотът, след това то се поставя в урна. Не се прескача човешкият фактор. Тези машини винаги може да бъдат манипулирани\", категорична бе Полина Христова пред Bulgaria ON AIR.  Очаквайте видеото! Харесайте ни във Facebook ", "date": "2019.02.14", "title": "\"Воля\" настоява за видеозаснемане на изборите и повече прозрачност"}
{"url": "https://www.bgonair.bg/bulgaria/2019-02-14/razsledvane-na-bbc-razkri-mezhdunarodna-mrezha-za-kucheshki-boeve-rakovodena-ot-balgari", "text": "\r\n Разследване на британската телевизия BBC разкри международна мрежа за кучешки боеве и търговия с обучени бойни кучета, ръководена от българи.  \r\nСпоред медията основният организатор на схемата е Ивайло Николов от Русе. Той е собственик на развъдник за питбули и на фирма за превоз на животни. Твърди се, че Николов е доставял животни в поне 29 страни по целия свят.  \r\nВ репортажа са показани и кадри от бой между питбули, в който ясно се чува българска реч. В България - организирането и участието в боеве с животни, както и отглеждането, тренирането или предоставянето на животни за боеве, е инкриминирано от 2011 г. Властите са започнали разследване.  ", "date": "2019.02.14", "title": "Разследване на BBC разкри международна мрежа за кучешки боеве, ръководена от българи"}
{"url": "https://www.bgonair.bg/notifikatsii/2019-02-14/glas-ot-vmro-izbiratelniyat-kodeks-ne-reshava-izborite-reshava-gi-narodat", "text": "\"Трябва да бъде обяснено на хората кой е \"За\" гражданите да избират не само организацията и партията, но и личността. От ВМРО не приемаме такива промени, защото те ограничават свободата на българските граждани\", обясни в студиото на \"Денят ON AIR\" депутатът от ВМРО Михаил Михов относно промените, които засягат преференциалния вот. По думите му това, че трябва да се избере нов състав на ЦИК, не означава, че трябва да бъдат сменени хората вътре, но от ВМРО смятат, че изборите трябва да се осъществят, за да се спази законът.  Михаил Михов коментира пред Bulgaria ON AIR, че се вижда напредвара на политическите партии да решат проблеми, като правят промени в Изборния кодекс, които смятат, че ще доведат до положителни резултати за тях. Един от спорните въпроси на заседанията е преференциалното гласуване. Според Михов промяната за преференциалния вот ще има негативно отношение към онези, които стоят зад нея и я подкрепят. \"Не Избирателният кодекс решава изборите, решава ги народът. Ние имаме много примери, когато замислени законодателни промени в избирателните правила са се обръщали срещу партиите. Класическият пример е през 2009 година, когато БСП и ДПС въведоха смесена мажоритарна система и подариха 13 мандата на ГЕРБ\", смята депутатът от ВМРО. По думите му, ако БСП развяват флага за очакване на фалшифициране на изборите, ГЕРБ генерират послание, че Русия ще осъществи хибридна атака и ще манипулира вота.", "date": "2019.02.14", "title": "Глас от ВМРО: Избирателният кодекс не решава изборите, решава ги народът"}
{"url": "https://www.bgonair.bg/denqt-on-air/2019-02-14/gerb-se-strahuvat-ot-predlozheniyata-ni-zayavi-sotsialist", "text": "\r\n Защо не минаха предложенията на Левицата за промени в Изборния кодекс? Нито едно предложение на БСП не мина в парламента.  \"Нищо ново под слънцето. Кога ли пък е минавало наше предложение в това правителство? Това е проблем за легитимността на изборите. Първо имаше одобрени 1000 машини за гласуване, после се коментираха някакви други числа. ГЕРБ имаше достатъчно време да ги въведе тази машини. Борим се недействителните гласове да спрат. Машинното гласуване е стъпка към едни по-легитимни избори. У нас те са опорочени\", категоричен е депутатът от БСП Филип Попов.  \"Тази машина за гласуване няма връзка с интернет. Големи манипулации се правят при отчитане на вота. Твърдението на ГЕРБ, че 6 месеца преди изборите не се правят промени, е цинизъм. ЦИК има задължение да поддържа публичния регистър – досега нищо такова не е направено. ГЕРБ не приемат нашите предложения, защото се страхуват\", отбеляза той в \"Денят ON AIR\".  Според госта на телевизията пълното премахване на преференцията в бюлетината е следващата стъпка в налагането на диктатура. \"Новият състав на ЦИК нямало да има време да се обучи – това е абсурдно. Тогава да не избираме нов парламент – този е обучен. Законите са императивни, не пожелателни\", подчерта Попов пред Bulgaria ON AIR.  Харесайте ни във Facebook ", "date": "2019.02.14", "title": "ГЕРБ се страхуват от предложенията ни, заяви социалист"}
{"url": "https://www.bgonair.bg/notifikatsii/2019-02-14/sled-mestnite-izbori-prez-2019-g-iztsyalo-mashinno-glasuvane", "text": "\r\n След бурни дебати по Изборния кодекс, довели до свикване на извънредно заседание на правната комисия, с последните поправки депутатите решиха след местния вот през есента избори да се провеждат вече само с машинно гласуване. \"Промените, които в момента се извършват, са породени от изправяне на несъвършенства в системата, които са били установени по време на нейното функциониране. В никакъв случай не са много генерални промени\", обясни в студиото на \"Денят ON AIR\" Мария Илиева от ГЕРБ. Според нея с наближаването на изборите взаимоотношенията между партиите се изострят и това кара избирателите да се объркват и всява смут в изборите. Мария Илиева сподели пред Bulgaria ON AIR, че това, което се предлага, е за евровота в 3 000 секции да се гласува машинно, а през есента в 6 000, след което при следващите избори процесът да се извършва изцяло с машини. По нейни думи, за да се подсигури процесът, се започва в по-малък брой секции, в които да се гласува машинно. Тя допълни, че от гледна точка на финанси няма да има проблем и въпросът е да се тества системата, за да сме сигурни в нейната надеждност. От БСП предложили и създаване на публичен регистър, за да се преборим с \"мъртвите души\". Депутатите обаче не го приеха. \"Регистър и към момента има. Това, което беше изтъкнато като основен мотив - разминаване в данните на ГРАО и НСИ, има обяснение. Двата вида преброявания на ГРАО преброява цялото население на България, а статистиката на НСИ преброява хората, които са на територията на страната в деня на изборите и оттам идва разминаването в данните\", обясни още Мария Илиева. По нейни думи няма как чрез видеонаблюдение да се гарантира на избирателите, че вотът им отива, където трябва, тъй като дори при най-малката техническа грешка в системата биха се породили съмнения.", "date": "2019.02.14", "title": "Изцяло машинно гласуване след местните избори тази година"}
{"url": "https://www.bgonair.bg/bulgaria/2019-02-14/51-godishen-ot-dryanovo-pochina-sled-kato-se-samozapali", "text": "51-годишен мъж се самозапали в град Дряново, съобщиха от МВР – Габрово. Сигнал за лице в безпомощно състояние в града е получен към 21:30 часа вчера. На място екипите на полицията и на Спешна медицинска помощ в Дряново установяват 51-годишен мъж от севлиевското село Буре със следи от обгаряне по цялото тяло. Пострадалият незабавно е транспортиран в ФСМП –Дряново, където е починал от раните си.  По първоначални данни обгарянето на лицето, причинило смъртта, е настъпило в резултат от самозапалване. Извършен е оглед на местопроизшествието. По случая е образувано досъдебно производство. Харесайте ни във Facebook ", "date": "2019.02.14", "title": "51-годишен от Дряново почина след като се самозапали"}
{"url": "https://www.bgonair.bg/economy/2019-02-14/ministarat-na-zemedelieto-otchete-rast-na-lozovite-masivi-v-balgariya", "text": "Виненият отрасъл в България има своето стабилно място и се е доказал през годините назад. В страната ни са засадени над 600 хил. дка лозя. Миналата година те са нараснали с около 14 хил. дка, не без помощта на  Националната програма за подпомагане на лозаро - винарския сектор. Това каза министърът на земеделието Румен Порожанов при ритуалното зарязване на лозя край Свиленград, пише  . Той посочи, че за програмата е започнал нов 5-годишен период.  Тя е с бюджет  133 млн.  евро или 26-27 млн. евро за всяка година, информират от министерството.  Над 60 млн. литра е износът на вино, като е насочен  основно за пазарите в  ЕС, Китай, Русия, САЩ и други страни. Годишната консумация на вино в България е от 110 до 120 млн. литра, като това е статистика, която включва и домашно произведеното количество Харесайте и страницата ни във Facebook ", "date": "2019.02.14", "title": "Министърът на земеделието отчете ръст на лозовите масиви в България"}
{"url": "https://www.bgonair.bg/bulgaria/2019-02-14/investbank-kategorichno-otreche-vrazkata-si-s-venetsuelski-trezori", "text": "В позиция \"Инвестбанк\", чието име се появи в медийни публикации във връзка с Венецуелската афера, отричат да са имали директни отношения с трезори във Венецуела.  Финансовата институция няма и не е имала кореспондентски отношения с венецуелски банки, се посочва в позицията. Оттам отричат и наличието на трансакции, свързани с Държавната петролна компания на Венецуела. И уточняват: Извършените входящи и изходящи трансфери са свързани основно с доставка на хранителни стоки за Венецуела, за които включително имаме представени товарителници.  Не са налични санкционни трансакции, свързани с Държавната петролна компания на Венецуела. Харесайте ни във Facebook ", "date": "2019.02.14", "title": "\"Инвестбанк\" категорично отрече връзката си с венецуелски трезори"}
{"url": "https://www.bgonair.bg/direktno/2019-02-14/amalgamovite-plombi-opasni-za-zdraveto", "text": "Всяка година НЗОК дава около 70 млн. лева за амалгамови пломби, които да бъдат поставени на пациентите. \"Те обаче са опасни, защото в тях има живак\", сподели в предаването \"Директно\" д-р Георги Цалов от Сдружението на българските зъболекари. По думите му тези пломби не се поставят от години в редица държави. Освен това  е нужен тотално нов модел, по който Касата да плаща за зъбното ни здраве. В \"Директно\" репортерът Божила Симова разказва и за последната изложба в археологическия музей по повод професионалния празник на учените", "date": "2019.02.14", "title": "Амалгамовите пломби - опасни за здравето"}
{"url": "https://www.bgonair.bg/bulgaria/2019-02-14/antimafiot-se-okaza-ne-chak-tolkova-anti-poreden-arestuvat-ot-4-rpu", "text": "\r\n Антимафиот е арестуван като част от разбитата в края на януари банда полицаи от столичното Четвърто районно управление.  Служителите бяха обвинени за подкупи - събиране на така наречената \"такса спокойствие\". Служителят на ГДБОП е заподозрян за престъпления, когато е работил в столичното Четвърто районно управление.  Арестът му не е свързан с настоящата му работа, уточни заместник-главният прокурор Иван Гешев. Харесайте ни във Facebook ", "date": "2019.02.14", "title": "Антимафиот се оказа не чак толкова анти - пореден арестуван от 4 РПУ"}
{"url": "https://www.bgonair.bg/bulgaria/2019-02-14/otkriha-nova-knizharnitsa-v-tsentara-na-sofiya", "text": "\r\n Откриването на нова книжарница в центъра на София събра десетки гости и почитатели на качествената литература. Сред тях бяха и министърът на културата Боил Банов, предшественикът му Вежди Рашидов, заместник-кметът по културата на София Тодор Чобанов. В нея ще се предлага целият асортимент на издателство \"Милениум\", като в момента там има и стари издания, които много трудно биха могли да бъдат намерени другаде. Откриването на книжарницата съвпадна с премиерата на новата книга на писателя Недялко Йорданов с името \"Сребърна любов\". Книжарницата се намира на улица \"Цар Шишман\", а в нея всеки месец ще има разнообразни промоции и литературни събития.  ", "date": "2019.02.14", "title": "Откриха нова книжарница в центъра на София"}
{"url": "https://www.bgonair.bg/reportazhi/2019-02-14/pozhar-izbuhna-v-bivsh-zavod-za-chanti-v-plovdiv", "text": "\r\n Голям пожар избухна в бивш завод за чанти в Пловдив. Причината за инцидента е непредпазливост при работа с техника. На място се отзовали пет пожарни екипа и линейка. За щастие хората са евакуирани навреме и пострадали няма. Пожарът тръгва от осмия етаж, където се извършвали ремонтни дейности. Работник е рязал с ъглошлайф, а произведените искри и шлака са попаднали във въздуховод и достигнали до втория етаж.  Незабавно на място се отзовават 5 пожарни автомобила и огнеборци, които успяват да локализират пожара. Огънят основно е засегнал помещение от 70 квадрата на втория етаж, което е било използвано за склад за тъкани и платове.  Работниците са се евакуирали навреме. Евакуацията е започнала след включване на аларма. Според наемателя на сградата са били взети всички адекватни мерки за сигурност.  Тепърва предстои да се изясни какви са щетите и на каква стойност са изгорелите от огъня шивашки материали.", "date": "2019.02.14", "title": "Пожар избухна в бивш завод за чанти в Пловдив"}
{"url": "https://www.bgonair.bg/bulgaria/2019-02-14/shest-sa-veche-sluchaite-na-bolni-ot-morbili-ima-samneniya-za-oshte", "text": "\r\n Шест са вече потвърдените случаи на болни от морбили деца в Благоевградска област. Има съмнения за още два случая. Най-много – четири, са констатирани в ромската махала в Разлог. Според лекарите състоянието им е добро. Заразените с морбили деца са от населени места по поречието на река Места, на възраст между 1 и две години. Те са били приети в болницата в Гоце Делчев със съмнения за усложнения след грип.  По-късно обаче изследванията показали морбили. Най-тежко се оказало състоянието на две от тях. Те са приети с температура и обрив по тялото. Димитър Симеонов е баща на едно от заразените с морбили деца. Мъжът твърди, че то е било ваксинирано, но не е сигурен срещу какво точно. Сега се надява момиченцето му да оздравее. Здравните специалисти твърдят, че в района има много деца , които не са ваксинирани.  По клинична пътека болните от морбили деца могат да останат в болница само три дни. От здравното заведение в Гоце Делчев, обаче са категорични, че лечението им ще продължи и след това. За морбили в региона на Гоце Делчевско се заговори и през 2010 година. Болестта преминава тежко и са възможни усложнения. \r\nИма съмнения за още 12 заразени от морбили. В момента се правят изследвания. От Здравното министерство увериха, че няма опасност от епидемия. Експертите призовават за имунизиране на децата, тъй като това е единственият начин, по който можем да се предпазим. \r\n  ", "date": "2019.02.14", "title": "Шест са вече случаите на болните от морбили в Благоевградска област"}
{"url": "https://www.bgonair.bg/bulgaria/2019-02-14/bez-rezultati-ot-prouchvaniya-v-izborniya-den-gerb-otstapiha", "text": "Изненадващо и в последния момент ГЕРБ се отказа от идеята си да бъдат публикувани резултатите от социологическите проучвания в деня на изборите. Предложението бе одобрено на провелото се до късно през нощта заседание на правната комисия в НС, предаде  . След серия скандали обаче по време на пленарното заседание се стигна до спешно заседание на правната комисия, на което управляващите обявиха, че оттеглят предложението си за промени в Изборния кодекс. Така в крайна сметка при окончателното приемане на промените остана забраната за оповестяване на социологическите проучвания в изборния ден. Харесайте ни във Facebook ", "date": "2019.02.14", "title": "Без резултати от проучвания в изборния ден - ГЕРБ отстъпиха"}
