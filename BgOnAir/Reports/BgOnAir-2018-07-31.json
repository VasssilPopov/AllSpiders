{"url": "https://www.bgonair.bg/economy/2018-07-31/vuzf-podgotvya-targovtsite-na-badeshteto-s-novata-magistarska-programa-sistemi-i-umeniya-za-prodazhbi-kouching-i-motivatsiya-na-targovtsi", "text": " открива  , с която да подготви студентите да се справят успешно с предизвикателствата пред все по-бързо променящата се търговия и продажби в световен мащаб. Новата програма   ще обърне внимание както върху традиционните методи за продажба, така и върху тенденциите в световен мащаб. Тя се реализира съвместно с лондонската компания   и в нея ще преподават както утвърдени преподаватели от ВУЗФ, така и експерти от английската организация. Програмата ще даде възможност на много студенти да учат продажби на високо ниво в университет за първи път в България. Заедно с дисциплини като онлайн продажба и маркетинг, консултативно продаване Business-to-business (B2B), директни продажби на крайни клиенти – B2C, и поведенчески финанси, студентите в новата магистърска програма във ВУЗФ ще изучават още предмети, с които да изградят незаменими умения за презентиране и убеждаване, които са ключови при изграждането на търговски взаимоотношения. Дисциплините \"Преговори и развитие на ключови клиенти\", \"Говорене пред публика и презентиране с увереност\", \"Пазарна стратегия, методология и процес на продаване\" и \"Коучинг, управление и развитие на търговски екипи\" са част от учебната програма на новата магистърска програма във ВУЗФ. Приемът за нея вече е открит. За магистратурата могат да кандидатстват бакалаври с успех не по-нисък от \"добър\" на дипломата за завършено висше образование на образователно-квалификационните степени \"специалист\", \"професионален бакалавър\", \"бакалавър\" или \"магистър\". След като апликират кандидатурата си, кандидатите ще преминат през индивидуално интервю. Повече информация може да откриете на уебсайта на програмата.", "date": "2018.07.31", "title": "ВУЗФ подготвя търговците на бъдещето - с новата магистърска програма \"Системи и умения за продажби, коучинг и мотивация на търговци\""}
{"url": "https://www.bgonair.bg/world/2018-07-31/gorskite-pozhari-v-kaliforniya-sa-izvan-kontrol", "text": "\r\n Въпреки усилията на огнеборците, пламъците на горските пожари в Калифорния са извън контрол. Властите наредиха незабавната и задължителна евакуация на 10 хиляди души, живеещи на пътя на огъня. Въпреки усилията на огнеборците пламъците на пожара Мендочино в Калифорния са извън контрол.  Стихията гори на два фронта, които са на разстояние около 50 километра един от друг.  На територията на Калифорния бушуват осем огромни пожара.  Най-смъртоносният до момента – пожара \"Кар\" – е овладян едва на 20%, но това обнадежди хилядите огнеборци, опитващи се да потушат пламъците.  Стихията изпепели 420 квадратни километра площ и погълна близо хиляда постройки в градчето Рединг. Други 200 къщи са тежко повредени, а над пет хиляди са застрашени от пламъците. Пожарите взеха най-малко 8 жертви, сред които и деца, а седем души се водят за изчезнали. ", "date": "2018.07.31", "title": "Горските пожари в Калифорния са извън контрол"}
{"url": "https://www.bgonair.bg/world/2018-07-31/legalizirat-marihuanata-za-lichno-polzvane-v-gruziya", "text": "Конституционният съд на Грузия анулира глобите, наложени до момента на осъдени за употреба на канабис в кавказката страна с мотива, че става дума за \"правото им на лично развитие\". Той обаче потвърди, че отглеждането и продажбата на тази дрога остават под ударите на закона, предаде Франс прес, цитиран от  . В решението си Конституционният съд провъзгласява, че \"да се наказва консумацията на марихуана противоречи на грузинската конституция\". До момента личното потребление на канабис се наказваше с глоба от около 170 евро. Конституционният съд уточнява, че употребата на марихуана оправдано се преследва, когато представлява \"заплаха за трето лице\", например ако се извършва в \"образователни учреждения и някои обществени пространства\". През май хиляди хора демонстрираха в столицата Тбилиси под звуците на електронна музика в знак на протест срещу полицейски акции в дискотеките в рамките на кампания за борба с употребата на наркотици.", "date": "2018.07.31", "title": "Легализират марихуаната за лично ползване в Грузия"}
{"url": "https://www.bgonair.bg/world/2018-07-31/amerikanskoto-razuznavane-severna-koreya-izgrazhda-interkontinentalni-raketi", "text": "Северна Корея изгражда нови интерконтинентални балистични ракети. Това са съобщиха източници от американското разузнаване, които подозират Пхенян и в незаконно производство на ядрено гориво. Информацията идва на фона на затоплянето на отношенията между Северна Корея и САЩ. По време на срещата между президента Доналд Тръмп и севернокорейския лидер Ким Чен Ун, Пхенян пое ангажимент за ядрено разоръжаване в замяна на облекчаване на американските санкции. Американското разузнаване не за първи път предупреждават, че Северна Корея си остава ядрена сила, въпреки уверенията, че ще се раздели с ядрената си програма.", "date": "2018.07.31", "title": "Американското разузнаване: Северна Корея изгражда интерконтинентални ракети"}
{"url": "https://www.bgonair.bg/reportazhi/2018-07-31/veterinarite-pak-udariha-na-kamak-s-vzimaneto-na-probi-v-bolyarovo", "text": "\r\n В Болярово и днес не бяха взети втори проби от фермата със съмнения за чума по дребните преживни животни. Кръвни проби и клинични прегледи се извършват в животновъдните обекти в 36 населени места в общините Болярово, Елхово и Стралджа Ветеринарите отново удариха на камък с животновъдите Ани и Тодор в Болярово. Стопаните отказват десети ден да ги допуснат в обекта си за втори проби от животните. Мотивът им за отказ - манипулация и несъответствия в протокола с първите проби от животните.  Заради карантината в района фермерите търпят загуби. А ветеринарите днес успяха да приключат с вземането на проби от 1500 овце и кози в пет стопанства. Засега остават с невзети втори проби 200 животни във фермата на Ани и Тодор.", "date": "2018.07.31", "title": "Ветеринарите пак удариха на камък с взимането на проби в Болярово"}
{"url": "https://www.bgonair.bg/world/2018-07-31/vazmozhna-li-e-sreshta-mezhdu-donald-tramp-i-hasan-rohani", "text": "\r\n Доналд Тръмп изрази готовност за среща с иранския си колега Хасан Рохани \"без предварителни условия“.  Държавният глава на Съединените щати обяви, че двамата биха могли да обсъдят как Вашингтон и Техеран да подобрят отношенията си, след като страната му се оттегли от иранската ядрена сделка.", "date": "2018.07.31", "title": "Възможна ли е среща между Доналд Тръмп и Хасан Рохани?"}
{"url": "https://www.bgonair.bg/bulgaria/2018-07-31/arest-i-domashen-arest-za-dvama-ot-zadarzhanite-nadzirateli-vav-varna", "text": "Арест и домашен арест за двама от задържаните надзиратели във Варна.  Варненският апелативен съд потвърди мерките за неотклонение на надзирателите, които са пускали осъден от затвора без да имат право на това.  Те бяха арестувани на 19 юли заедно с Искрен Маринов, който е излизал от общежитието с тяхно съдействие, докато излежава присъда за участие в организирана престъпна група.  Николай Тонев, командир на отделение в общежитието, остава в ареста. Милен Добрев остава под домашен арест. Третият задържан не е обжалвал, той също е под домашен арест.", "date": "2018.07.31", "title": "Арест и домашен арест за двама от задържаните надзиратели във Варна"}
{"url": "https://www.bgonair.bg/bulgaria/2018-07-31/zaguba-na-refleksite-na-pilotite-dovela-do-katastrofata-na-voenniya-helikopter", "text": "Загуба на рефлексите на пилотите е причина за катастрофата на вертолета Ми-17, който се разби през юни в авиобаза Крумово и загинаха двама пилоти. Това обявиха от Министерството на отбраната.  При инцидента загинаха двама пилоти, а трети член на екипажа беше ранен. След като излезе докладът на експертите за катастрофата край Пловдив, министър Каракачанов отхвърли версията за техническа неизправност.", "date": "2018.07.31", "title": "Загуба на рефлексите на пилотите довела до трагедията в авиобаза Крумово"}
{"url": "https://www.bgonair.bg/bulgaria/2018-07-31/prezidentat-varna-promenite-v-administrativno-protsesualniya-kodeks", "text": "Президентът върна за ново обсъждане промените в Административно-процесуалния кодекс. Държавният глава оспорва 16 разпоредби с мотивите, че ще се отразят неблагоприятно на ролята на административното правосъдие.  Според Румен Радев по този начин е застрашен правовият и демократичен характер на съвременната държава.  Част от измененията засягат много хора и организации - таксите за касационните жалби например бяха повишени в пъти. ", "date": "2018.07.31", "title": "Президентът върна промените в Административно-процесуалния кодекс"}
{"url": "https://www.bgonair.bg/bulgaria/2018-07-31/buldozer-padna-ot-vlekach-i-blokira-patya-kardzhali-smolyan", "text": "Булдозер падна от влекач и блокира по обед пътя Кърджали-Смолян в района на село Кьосево. Движението беше спряно до почистване на пътното платно.  От двете страни на катастрофата се образуваха километрични колони.  Булдозерът паднал при опит мощният трактор с гъсеничната верига да бъде качен на влекача и транспортиран до Кърджали. При инцидента няма пострадали.", "date": "2018.07.31", "title": "Булдозер падна от влекач и блокира пътя Кърджали-Смолян"}
{"url": "https://www.bgonair.bg/bulgaria/2018-07-31/dva-mesetsa-sled-strelbata-rezhisyorat-lyusi-ilarionov-skochi-na-mvr", "text": "\r\n Два месеца след като стреляха по автомобила на Люси Иларионов, нервите на режисьора не издържаха и той нападна словесно ръководството на МВР.  \"Г-н Радев, стреляли ли са по вас?\". С тези думи Иларионов се обърна към вътрешния министър по време на редовния му месечен брифинг. Поводът - в средата на май 27-годишният Атанас Мандичев стреля с газов пистолет по колата на Иларионов.  Според главния секретар на МВР Младен Маринов по случая се работи и то активно. На този фон излезе доклад на Световната банка, според който българските полицаи са сред най-добре платените в Европа.  Начинът на изчисление не е коректен, смята ресорният министър. А дали областните дирекции да намалеят от 28 на 7, ще се реши след новото райониране на страната. Единстеното ясно нещо вече е бройката на администрацията. Зад бюрата в МВР работят 7887 души. ", "date": "2018.07.31", "title": "Два месеца след стрелбата: Режисьорът Люси Иларионов скочи на МВР"}
{"url": "https://www.bgonair.bg/bulgaria/2018-07-31/obraha-tasko-ermenkov-za-vtori-pat", "text": "\r\n Депутатът от БСП Таско Ерменков бе обран докато спи. Това се е случило в началото на месеца в дома му. Откраднати са руски кредитни карти на съпругата му. На 3 юли през нощта Таско Ерменков и семейството му спят. Тогава в дома им се промъкват обирджии. Неофициално полицаите казват на Ерменков, че всички в апартамента са били упоени с газ за да не се събудят.  Откраднат е часовникът на депутата. Отмъкнати са и две руски кредитни карти на съпругата му, които не могат да бъдат използвани в България. Българските карти са непокътнати.  Това е в втори обир в дома на Таско Ерменков през последните три години. ", "date": "2018.07.31", "title": "Обраха дома на Таско Ерменков за втори път"}
{"url": "https://www.bgonair.bg/bulgaria/2018-07-31/zemna-masa-padna-varhu-kashta-v-nedelino", "text": "Жители на Неделино бяха принудени да се евакуират, след като земна маса падна върху къщата им. При инцидента няма пострадали, а обитателите на къщата са се преместили на друго място заради опасността от срутване на покривната конструкция и стените.  Иначе обстановката в региона след вчерашния двучасов порой се норамализира и на този етап няма затворени пътища. Проблемните участъци са разчистени. Заради обилните дъждове през последните дни свлачищата се активизират, а щетите вече са за стотици хиляди левове. \"В резулат на проливните и интензивни валежи над един от кварталите в Неделино се активизира свлачище, което засегна една от жилищните сгради. С няколко камиона изнесохме земната маса. Хората от къщите наоколо са притеснени, че това свлачище може да се активизира и да се откъсне по-голяма земна маса\", обясни за Bulgaria ON AIR кметът на Неделино Боян Кехайов. А заради активизиралите се свлачища община Чепеларе обяви частично бедствено положение. След интензивните валежи свлачище затвори пътя за село Забърдо и Чудните мостове.  Пътят е затворен заради падащите камъни, екипи разчистват мястото. Заради наводнен участък по-рано днес временно беше спряно и движението между Девин и Кричим. Тежка ситуация и в село Дрента в Еленския балкан. Пороят там е активизирал свлачища и кални потоци.  Местната река е отнесла мостове, 7 домакинства са без достъп до домовете си. Прекъсната е комуникацията. Бедстващи хора няма, но обстановката е усложнена.", "date": "2018.07.31", "title": "Земна маса падна върху къща в Неделино"}
{"url": "https://www.bgonair.bg/bulgaria/2018-07-31/mikrobus-blasna-i-ubi-13-godishno-momche-kray-peshehodna-pateka-v-zlatograd", "text": "Момче на 13 години загина след тежък пътен инцидент в Златоград, област Смолян. По първоначални данни микробус, управляван от 56-годишен шофьор, по неизяснени засега причини, е ударил детето на тротоара край пешеходна пътека в града. По-късно детето е починало. Алкохолната проба на шофьора е отрицателна. На мястото на инцидента е извършен оглед. Образувано е досъдебно производство.", "date": "2018.07.31", "title": "Микробус блъсна и уби 13-годишно момче край пешеходна пътека в Златоград"}
{"url": "https://www.bgonair.bg/bulgaria/2018-07-31/pravitelstvoto-shte-otpusne-dopalnitelni-150-mln-leva-za-horata-s-uvrezhdaniya", "text": "\r\n Тежки петчасови преговори при премиера Борисов. На една маса един до друг седнаха спорещите помежду си майки на деца с увреждания и национално представените организации.  На срещата присъства и бащата, който вчера остави сина си за един ден на грижите на премиера. 150 млн. лева допълнително ще бъдат отпуснати в бюджета за следващата година за политики на хората с увреждания, предаде репортерът на   Миглена Георгиева. Също така ще бъде направен нов регистър на хората с увреждания, тъй като стана ясно, че старият не функционира правилно и от него не може да се вземе точна информация. Към момента се знае, че над 700 хиляди са хората с увреждания в страната, а от тях 88 хиляди имат нужда от чужда помощ. Следващият вторник в сградата на Министерския съвет ще се проведе още една работна среща, на която трябва да бъдат изчистени и останалите различия между майките на деца с увреждания и хората с увреждания.  ", "date": "2018.07.31", "title": "Правителството ще отпусне допълнителни 150 млн. лева за хората с увреждания"}
{"url": "https://www.bgonair.bg/denqt-on-air/2018-07-31/meditsinskiyat-turizam-v-balgariya-ima-badeshte-kategorichen-e-ekspert", "text": "\r\n Медицинският туризъм в България безспорно има своето бъдеще. На този етап то е основно в сферата на възстановителната дейност - спа процедурите, комбинацията между болест и водолечение. В тази посока страната ни има много добри перспективи. Това каза в студиото на  бившият директор на \"Пирогов\" Спас Спасков. Близо 150 000 британци годишно идват у нас на медицински туризъм заради по-ниските цени на услугите, се посочва в английско издание. \"Вероятността обаче в страната ни да идват хора от цял свят, които искат да получат чиста медицинска услуга, не е много голяма. Обикновено тези, които се възползват, са живели у нас преди и се връщат именно заради ниските цени и най-вече заради по-добрия достъп\", коментира д-р Спасков. Пред   той отбеляза, че здравеопазването трябва непрекъснато да се развива, а сегашният екип на здравното министерство щял да обърне внимание на възлови неща в сектора. \"Най-важно е да бъде намерен баланса между желанията и възможностите ни\", подчерта гостът в студиото на Николай Кръстев.", "date": "2018.07.31", "title": "Медицинският туризъм в България има бъдеще, категоричен е експерт"}
{"url": "https://www.bgonair.bg/denqt-on-air/2018-07-31/angel-dzhambazki-upravlyavashtoto-mnozinstvo-e-stabilno", "text": "\r\n Краят на политическия сезон донесе известна доза облекчение от гледна точка на вътрешната политика на страната ни, тъй като в последните седмици в парламента осезаемо се натрупа напрежение, имаше повишаване на тон и изобщо неща, които не правеха добро впечатление на българските граждани, коментира в студиото на Денят ON AIR евродепутатът Ангел Джамбазки. \"Изключително доволен съм, че се проведе съвет на коалицията в лицето на премиера Борисов, на председателя на парламентарната група на ГЕРБ Цветан Цветанов и на тримата лидери на \"Обединени патриоти\", подчерта още той. Те се събраха на коалиционен съвет след скандалите между Волен Сидеров и Валери Симеонов. След него декларираха, че всички противоречия са изгладени и управляващото мнозинство е стабилно. Пред   Джамбазки също отбеляза, че коалицията е стабилна, а това, че е имало някакво напрежение не бива да изненадва никого. \"Все пак ние сме различни политически организации. Не е необходимо да се харесваме, дори би било странно. Но има програма за управление, под която сме се подписали. Тя има поставени цели, за които ще работим заедно\", каза евродепутатът.", "date": "2018.07.31", "title": "Ангел Джамбазки: Управляващото мнозинство е стабилно!"}
{"url": "https://www.bgonair.bg/denqt-on-air/2018-07-31/lyato-2018-broyat-na-chuzhdestrannite-turisti-shte-nadhvarli-2-mln", "text": "\r\n През юли и август броят на чуждестранните посетители у нас ще надхвърли 2 млн. Това обяви Румен Драганов от Института за анализи и оценки в туризма. А средногодишно ще постигнем ръст от 5,5% в броя на туристите. \"България има много добро име като сигурна дестинация. Туристите търсят предизвикателства, чувстват прогнозата на място\", каза той пред Bulgaria ON AIR и добави, че предстоящият уикенд между 3 и 5 август ще бъде най-силен.  \"Тревогата е, че се движим с ниска заетост на легловата база\", подчерта той.  По думите му през август 2017 средната заетост е била малко над 61% . Тази година имаме 2500 нови легла. Колкото повече нови легла, толкова повече намалява заетостта, отчете експертът в предаването \"Денят ON AIR\". \"Някои хора очевидно паразитират върху хотелиерите\", каза още Румен Драганов, визирайки собствениците на нощни заведения по морето. Според него непрекъснато има вмешателство на политици, които търсят други дивиденти. Драганов обаче бе категоричен, че вицепремиерът Валери Симеонов е спрял шума по морето.  Запитан за спада на руските туристи в България, Румен Драганов посочи като една от причините затоплянето на отношенията между Русия и Турция. Той отбеляза още, че Русия е в икономическа криза. По думите му сме в сегмента на ниско платежоспособните руснаци.   ", "date": "2018.07.31", "title": "Лято 2018: Броят на чуждестранните туристи у нас ще надхвърли 2 млн."}
