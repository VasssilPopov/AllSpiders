{"url": "https://www.bgonair.bg/bulgaria/2018-10-16/pochina-bashtata-na-detskoto-kino-dimitar-petrov", "text": "На 93-годишна възраст почина режисьорът на някои от най-популярните български детски филми Димитър Петров. Петров е режисьор на някои от най-любимите детски филми, като \"Васко да Гама от село Рупча\", \"Куче в чекмедже\", \"Таралежите се раждат без бодли\", \"С деца на море\". Димитър Петров Димитров е роден на 22 октомври 1924 г. в град Рила. Завършва през 1951 г. кинорежисура при О. Вавра и И. Вайс във филмовата академия в Прага.", "date": "2018.10.16", "title": "Почина бащата на детското кино Димитър Петров"}
{"url": "https://www.bgonair.bg/world/2018-10-16/memorialat-na-mira-v-hiroshima-osamna-s-nadpis-loko-sofiya", "text": "Хулиганска проява с български произход възмути Япония. Мемориалът на мира в Хирошима осъмна с няколко графита, един от които гласи \"Локо София\".  Той е надраскан с черен спрей върху оградата около музея, построен в памет на атомната бомбардировка на 6 август 1945 година.  Два други напдиса се виждат върху близка врата и на пейка до купола, издигнат там, където е паднала бомбата.  Графитите вече са почистени, но полицията издирва извършителите.  От българското външно министерство осъдиха категорично хулиганската проява и се извиниха на Япония.  \"Намираме за възмутително и крайно неуместно изразяването на футболни пристрастия върху този световен паметник на културата на ЮНЕСКО\", написаха от ведомството.", "date": "2018.10.16", "title": "Мемориалът на мира в Хирошима осъмна с надпис \"Локо София\""}
{"url": "https://www.bgonair.bg/economy/2018-10-16/amazon-otvarya-vremenno-moden-butik-v-london", "text": "В първото си начинание с физически магазини в Европа Amazon ще отвори поп-ъп магазин за мода на \"Бейкър Стрийт\" в Лондон. Обектът ще работи едва пет дни – от 23 до 27 октомври. Според Evening Standard магазинът ще включва дрехи от основните партньори на Amazon – брандове като Calvin Klein, Tommy Hilfiger и Aldo, но и собствени марки, сред които Find, Truth & Fable и Meraki. Клиентите ще могат да купуват дрехите през приложението на Amazon или в самия магазин, пояснява Quartz. Изживяването в магазина в Лондон ще бъде всеобхватно, като - ще има стилисти на място, а всеки ден на фокус ще бъде различна категория от модния отдел на Amazon. Във вторник акцентът ще бъде върху есенните и зимните тенденции, в сряда върху красотата, в четвъртък върху фитнеса и доброто физическо състояние, а петък и събота – върху дрехите, подходящи за партита. Макар че това е първият опит на компанията във физическите магазини за дрехи, тя инвестира в мода вече повече от десетилетие. Четете повече по темата в ", "date": "2018.10.16", "title": "Amazon отваря временно моден бутик в Лондон"}
{"url": "https://www.bgonair.bg/economy/2018-10-16/evrostat-balgarite-prodalzhavat-da-sa-nay-bednite-v-es", "text": "Българите продължават да са най-бедните европейци, сочи проучване на статистическата агенция на ЕС Евростат. 2 767 000 българи са на ръба, което е 38,9 процента от населението. Това прави българите най-бедни в ЕС за 11-а година, като откак са членове на Съюза те никога на са изпускали първото място в класацията по мизерия. Всеки трети българин изпитва затруднения да си плаща сметките, да се отоплява или да пътува през отпуската си поне за седмица годишно. По този показател ние сме отново “първенци” с 30% от гражданите, страдащи от сериозни материални проблеми. В следващите - Гърция (21,2%) и Румъния (19,7%) един от петима има тежки затруднения. На другия край са шведите, където само 1% не могат да вържат двата края, чехите и австрийците - 3,7%. Евростат ни слага на една маса с румънците по размер на доходите. 23,6% от северните ни съседи срещу 23,4 на сто от българите получават по-малко доходи от националната черта на бедност. Това са най-високите нива на оскъдица в ЕС. Един от петима е под чертата в Прибалтика, Испания, Италия и Гърция. Затова пък по-малко от 1 от 10 чехи получава под прага на бедност. Подобно е положението и в във Финландия, Дания и Словакия, където и минималните доходи са над чертата преживяването за преобладаващата част от населението. Евростат обаче отчита, че броят на бедните българи намалява в сравнение с 2008 г, когато те са били над 3,4 млн или 44% от жителите между 0 и 59 г. Тенденцията е низходяща и в останалата част от ЕС, където в момента 113 милиона души са в риск от бедност или 22,5% от европейското население. Това означава, че или доходите им са под чертата на бедност, изпитват тежки материални затруднения или не могат да си намерят работа. За първи път от началото на икономическата криза броят на хората в риск от бедност в Европа намалява, но нивата все още са по-високи от тези преди 2008г, изчислява Евростат. Изненадващо най-малко бедни има в Чехия - 12,2%. Прага държи палмата в ЕС за най-ниска безработица - под 5%. Следват Финландия (15,7%), Словакия (16,3%). Бедността засяга по-малко от един от петима жители още в Холандия, Словения, Франция и Дания. Статистическата агенция на ЕС отчита най-бърз спад на бедността през последното десетилетие в Полша, Румъния и Латвия. България се нарежда веднага след тях с намаляване на хората, живеещи в лишения с 5,9 пункта. В същото време през последните 10 г най-много се е увиличил процентът на бедните в Гърция, Италия, Испания, Холандия и Кипър.", "date": "2018.10.16", "title": "Eвростат: Българите продължават да са най-бедните в ЕС"}
{"url": "https://www.bgonair.bg/denqt-on-air/2018-10-16/politicheskoto-vmeshatelstvo-v-rabotata-na-mvr-ne-vodi-do-nishto-dobro-smyata-gen-rumen-milanov", "text": "\r\n Очаква се заподозреният за убийството на журналистката Виктория Маринова Северин Красимиров да се прибере в България утре. Това ще стане с полет от Франкфурт. Съдебна охрана ще придружава Северин в самолета, след което - отново с конвой, той трябва да бъде отведен в следствения арест в Русе, където се води разследването срещу него. , коментира в студиото на  бившият началник на НСО ген. Румен Миланов. По думите му проблемът обаче е недоверието на обществото в институциите, продукт на дългогодишната дейност на системата, която все повече намалявала своята ефективност. В присъствието на адвокат на Севррин Красимиров ще бъдат повдигнати обвиненията за изнасилване и умишлено убийство, които до този момента са му предявени само задочно. След това ще започне да тече 72-часов срок, в който той ще бъде изправен пред Окръжния съд в Русе, за да му бъде определена мярка за неотклонение. По непотвърдена информация прокуратурата ще настоява за постоянно задържане под стража. В Германия, 21-годишният мъж призна, че е убил, но не и че е изнасилил Виктория. , отбеляза още ген. Миланов пред  . По думите му е много важно да има контрол, но преди това трябва да бъдат реализирани останалите управленски функции като обучението, подготовката и уменията на кадрите за изпълнение на конкретни задачи.", "date": "2018.10.16", "title": "Политическото вмешателство в работата на МВР не водело до нищо добро"}
{"url": "https://www.bgonair.bg/world/2018-10-16/ruskata-pravoslavna-tsarkva-se-otdeli-ot-vselenskata-patriarshiya", "text": "\r\n Руската православна църква окончателно прекрати отношенията си с Вселенската патриаршия. Причината е решението на Константинопол да признае независимостта на Украинската православна църква. Решението на Москва бе сравнено с Великата схизма през 1054-та година, когато се разделят католицизмът и православието. \r\nСветият Синод в Русия подчерта, че от този момент нататък решенията, взимани от Вселенската патриаршия спрямо украинските църкви, няма да бъдат взимани под внимание.  Оставиха обаче отворена вратичка и добавиха, че се надяват \"че здравия разум ще надделее\".", "date": "2018.10.16", "title": "Руската православна църква се отдели от Вселенската патриаршия"}
{"url": "https://www.bgonair.bg/world/2018-10-16/konstitutsionnite-promeni-v-makedoniya-ne-minaha", "text": "Македонският парламент не гласува вчера предложените промени в конституцията. Работата на Владата ще продължи днес от 11 часа.  Поправките са част от условията за промяна на името на страната и евроатлантическата й интеграция, записани в Договора от Преспа, който Скопие сключи с Атина. Свикването на македонските депутати бе по инициатива на правителството. За да бъдат приети конституционните промени е необходимо най-малко мнозинство от две трети.  Управляващата коалиция обаче не разполага с толкова депутати.  От опозиционната ВМРО-ДПМНЕ ясно заявиха, че премиерът няма легитимност, за да променя конституцията, след като проведеният на 30 септември референдум не успя да осигури нужната подкрепа за Договора от Преспа.", "date": "2018.10.16", "title": "Конституционните промени в Македония не минаха"}
{"url": "https://www.bgonair.bg/world/2018-10-16/pochina-saosnovatelyat-na-maykrosoft-pol-alan", "text": "На 65-годишна възраст почина съоснователят на \"Майкрософт\" Пол Алън. Новината за кончината му бе съобщена от неговата сестра Джоди.  Пол Алън починал от усложнения на тежко заболяване, от което страда от години - неходжкинов лимфом.  Само преди месец той обяви че болестта, която е успял да преодолее преди 9 години, отново се е завърнала.", "date": "2018.10.16", "title": "Почина съоснователят на \"Майкрософт\" Пол Алън"}
{"url": "https://www.bgonair.bg/denqt-on-air/2018-10-16/prodalzhavame-s-greshnoto-razvitie-na-sotsialnata-si-politika-i-nyamame-konsensus-za-neya", "text": "\r\n Националният съвет за тристранно сътрудничество не излезе с единна позиция по промените в Закона за хората с увреждания. Работодателите се обявиха категорично против. Причината е, че според тях с промените ще се създадат допълнителни затруднения за бизнеса. Ако измененията бъдат приети и от парламента – от следващата година ще има квоти за задължително наемане във фирмите на хора с увреждания.  С пари от държавния бюджет ще се финансират и две национални програми. Едната ще е в помощ на бизнеса, за да адаптира работните места. А другата ще финансира проекти, с които жилищните сгради ще станат по-достъпни.  Бившия социален министър Иван Нейков коментира в студиото на  , че работодателите са против въвеждането на квотите, защото си мислят, че човек с увреждане значи, че той е на инвалидна количка, а по думите му това далеч не е така, защото самите работодателите не знаят кои хора са с увреждания и че в предприятията си имат такива работници.  \"Не 4%, ще се окажат между 8 и 12% днес работят в предприятията такива хора с увреждания\", категоричен беше той. Бившият социален министър настоя, че е грешна представата на бизнеса.  Иван Нейков допълни още, че проблемите в социалната сфера се дължат на липсата на комуникация между всички страни. \"Повече от 15 години няма нови идеи в социалната сфера. Имаме страхотна нужда от такива\", категоричен беше той. Експертът д-р Цецка Бачкова пък каза пред  , че е по-добре да се помага на връзката между работодателите и търсещите работа. \"Пазарът на работна ръка е прегрял. Аз съм съгласна, че различни гъвкави форми на заетостта би облекчило много хора - хора с увреждания, в предпенсионна възраст, да са полезни, да работят и да имат доходи\", добави още тя. Д-р Цецка Бачкова беше категорична още, че в обществото ни липсва консенсус за това как трябва да градим социалната си система, защото гражданите с увреждания не са единствената група хора, на която трябва да се помага. ", "date": "2018.10.16", "title": "Продължаваме с грешното развитие на социалната си политика и нямаме консенсус за нея"}
{"url": "https://www.bgonair.bg/world/2018-10-16/turskite-vlasti-sa-pretarsvali-9-chasa-sauditskoto-posolstvoto-zaradi-izcheznaliya-zhurnalist", "text": "\r\n Екипи прокурори и следователи от турската полиция в продължение на девет часа са претърсвали посолството на Саудитска Арабия в Истанбул, заради изчезването на журналиста Джамал Хашоги.  Претърсването е осъществено със съгласието на саудитските власти. По искане на саудитския крал, в Рияд е започнало и вътрешно разследване по случая, след като в медиите се появи информация, че турската полиция разполага със звукозапис от момента на убийството на Хашоги. Продължават и усилията на турската полиция да разбие паролата на мобилните телефони на журналиста, които са останали у приятелката му. Предполага се, че Хашоги е записал случилото се с него на смарт часовника си. По непотвърдена информация Саудитска Арабия се готви да признае, че разследващият журналист и противник на властта в Рияд е бил убит по време на разпит, който \"излязъл извън контрол\".", "date": "2018.10.16", "title": "Турските власти са претърсвали 9 часа посолството на Саудитска Арабия"}
{"url": "https://www.bgonair.bg/world/2018-10-16/patnicheski-vlak-deraylira-v-maroko-nay-malko-10-dushi-sa-zaginali", "text": "Най-малко шестима души са загинали, след като пътнически влак дерайлира в Мароко. Други 70 са ранени. Все още не е ясно какви са причините за инцидента, станал близо до столицата Рабат. Мароко е една от страните, в които стават най-много катастрофи, а броят на жертвите наброява 3000 на година. Инцидентите в железниците обаче са рядкост.  ", "date": "2018.10.16", "title": "Пътнически влак дерайлира в Мароко, 6 души за загинали, 70 са ранени"}
{"url": "https://www.bgonair.bg/world/2018-10-16/traktorist-predizvika-haos-v-tsentara-na-ankara-politsaite-go-prostrelyaha", "text": "Шофьор на трактор предизвика хаос в центъра на Анкара. Той помел няколко коли и след това отказал да спре. Бил е прострелян в крака от полицията. 45-годишният мъж заявил пред органите на властта, че искал да стигне до посолството на Израел. Действията му били в знак на протест. Според други източници обаче целта му била сграда на турско министерство.  ", "date": "2018.10.16", "title": "Тракторист предизвика хаос в центъра на Анкара, полицаите го простреляха"}
{"url": "https://www.bgonair.bg/bulgaria/2018-10-16/nepravosposoben-motorist-bere-dusha-v-plovdivskata-bolnitsa", "text": "Асеновградски полицаи изясняват причините и обстоятелствата около пътен инцидент със сериозно пострадал младеж. Към 20.30 часа снощи в районното управление постъпило съобщение, че в кабинет за спешна медицинска помощ бил приет 21-годишен мъж, съобщиха от МВР-Пловдив. Той паднал на булевард \"България\" в Пловдив от мотоциклет \"Сузуки\", който управлявал, без да има необходимата категория. След преглед мотористът е откаран в пловдивска болница с опасност за живота. Отрицателна е алкохолната му проба с дрегер. По случая е образувано досъдебно производство.", "date": "2018.10.16", "title": "Неправоспособен моторист бере душа в пловдивската болница"}
{"url": "https://www.bgonair.bg/bulgaria/2018-10-16/kak-se-pridvizhvat-nezryashtite-v-gradskata-sreda-u-nas", "text": "\r\n На 15 октомври традиционно се  отбелязва Денят на белия бастун,  посветен на правото на лесно придвижване на слепите хора. Анита и Ралица, които са с влошено зрение всеки ден срещат различни препятствия.  Заедно с тях и с Евгени Митев от фондация Синергиа екипът  на Bulgaria On Air успя да проследи - кои са те, обхождайки столичната улица \"Бачо Киро\".", "date": "2018.10.16", "title": "Как се придвижват незрящите в градската среда у нас?"}
{"url": "https://www.bgonair.bg/reportazhi/2018-10-16/broyat-na-lekarite-narasnal-no-prodalzhava-nedostigat-na-meditsinski-sestri", "text": "\r\n Недостигът на медицински сестри в страната остава сериозен. У нас в момента работят малко над 30 хиляди сестри, системата обаче има нужда от още толкова.  Положителна новина е, че броят на другите медицински кадри расте. По данни на статистиката увеличават се лекарите практикуващи на трудов договор. През 2016 година те са били малко над 29 хиляди. През 2017-та техният брой се увеличава на 30 хиляди. А относителният дял на младите лекари до 35 години в периода 2014г.-2016г. се увеличава с близо 44%.  Ниско заплащане и липса на социален престиж. Това само част от причините за недостига на медицински сестри у нас.  В опит да се преодолее този проблем, преди 6 години започва обучение за парамедици. До момента по него са обучени 400 души. Те се подготвят само за спешната помощ. Идеята на тяхното внедряване в спешната помощ е да подпомогнат работещите в спешната помощ – лекари, фелдшери и мед. сестри. Да ги подпомагат.  Медицинските сестри обаче са категорични, за да се реши проблема с техния недостиг, по скоро трябва да се помисли за заплатите им.  По данни на министерството на здравеопазването – броят на медицинските сестри изявили желание да емигрират намалява. И все пак – проблемът с недостига им остава сериозен.", "date": "2018.10.16", "title": "Броят на лекарите нараснал, но продължава недостигът на медицински сестри"}
{"url": "https://www.bgonair.bg/bulgaria/2018-10-16/blasnatoto-momche-v-svoge-e-pretarpyalo-zhivotospasyavashta-operatsiya", "text": "\r\n Пострадалото 19-годишно момче, което беше блъснато от автомобил на пешеходна пътека в Своге, е претърпяло животоспасяваща операция, съобщиха за   от болница \"Пирогов\". Инцидентът станал снощи около 19:00 часа. Свидетели на случилото се разказаха, че шофьорът е карал с висока скорост и е изпреварил друг автомобил на пешеходната пътека. Шофьорът е задържан за 24 часа, направени са му и алкохолни проби, които да отрицателни. Хората в града коментираха, че на мястото трафикът е засилен, а шосето често се пресича от деца.", "date": "2018.10.16", "title": "Блъснатото момче в Своге е претърпяло животоспасяваща операция"}
{"url": "https://www.bgonair.bg/denqt-on-air/2018-10-16/vot-na-nedoverie-vazmozhen-li-e-realen-debat-po-problemite-na-zdraveopazvaneto", "text": "\r\n БСП внесе в парламента вота на недоверие срещу кабинета \"Борисов 3\" на тема здравеопазване. Червените атакуват готвената здравна реформа, закритите общински болници и ценообразуването при лекарствата. Това ще е трети вот срещу кабинета \"Борисов 3\".  Социалистите няма да търсят подкрепа от други партии, но въпреки това допускат, че ДПС ще застане зад тях. От управляващото мнозинство заявиха, че не са притеснени от готвения вот, а коалицията е стабилна. Политическият анализатор Георги Киряков коментира предстоящите дебати и гласуване и каза в студиото на  , че БСП за пореден път се опитват да трупат политически дивиденти от нещо, което все още в сферата на фантазиите. \"Има само подхвърлени някакви тези какво е добре да се направи, какво не е добре да се направи. В предишния вот на недоверие нямаше и дебат дори. БСП избягаха от дебат\", подчерта Киряков. Политологът доц. Стойчо Стойчев пък беше категоричен, че дебат и този път няма да има, защото той може да се случи само между страни, които са готови да се изслушат, а това не е на лице. \"Ще има деклариране на позиции, след което ще има рунд от взаимни нападки за това кой е виновен за провала на здравната политика и може би в крайна сметка единственото нещо, до което ще достигнем е, че има провал на здравната политика\", каза доц. Стойчев пред  Политологът допълни още, че в края на дебатите и гласуването на вота на недоверие отново ще се озовем в изходна позиция. ", "date": "2018.10.16", "title": "Вот на недоверие: Възможен ли е реален дебат по проблемите на здравеопазването?"}
{"url": "https://www.bgonair.bg/bulgaria/2018-10-16/tristranniyat-savet-podkrepi-chastichno-zakonoproekta-za-horata-s-uvrezhdaniya", "text": "\r\n Националният съвет за тристранно сътрудничество не излезе с единна позиция по промените в Закона за хората с увреждания. Работодателите се обявиха категорично против. Причината е, че според тях с промените ще се създадат допълнителни затруднения за бизнеса. Ако измененията бъдат приети и от парламента – от следващата година ще има квоти за задължително наемане във фирмите на хора с увреждания. С пари от държавния бюджет ще се финансират и две национални програми. Едната ще е в помощ на бизнеса, за да адаптира работните места. А другата ще финансира проекти, с които жилищните сгради ще станат по-достъпни. Въвежда се и нов вид месечна подкрепа, чийто размер ще зависи от линията на бедност. От \"Подкрепа\" изразиха резервирана позиция. Единствено КНСБ застанаха зад направените предложения. Проектът предстои да бъде разгледан утре и от Министерския съвет \r\n ", "date": "2018.10.16", "title": "Тристранният съвет подкрепи частично законопроекта за хората с увреждания"}
{"url": "https://www.bgonair.bg/bulgaria/2018-10-16/shofyor-na-uchilishten-avtobus-poluchil-infarkt-i-katastrofiral", "text": "\r\n Училищен автобус катастрофира, след като шофьорът му получи инфаркт. Инцидентът е станал в кюстендилското село Слокощица. Всичките 12 деца на възраст между 9 и 16 години са невредими. На един от завоите шофьорът губи контрол и за да предотврати фатален удар, рязко дърпа ръчната спирачка. Автобусът се забива в оградата на една от къщите. Свидетели на инцидента стават случайни хора, които се притичват на помощ. Мъжът бил все още жив, но до пристигане на линейката почива.  Екатерина Паскалева, директор на ПМГ - Кюстендил разказа, че шофьорът е бил любимец на децата. ", "date": "2018.10.16", "title": "Шофьор на училищен автобус получил инфаркт и катастрофирал"}
{"url": "https://www.bgonair.bg/bulgaria/2018-10-16/plevneliev-s-ataka-kam-oligarsi-medii-i-darzhavnitsi-zaradi-hibridnite-zaplahi-sreshtu-institutsiite", "text": "\r\n Президентът Росен Плевнелиев с остра атака към олигарси, медии и държавници, по време на конференция, посветена на \"Хибридните заплахи срещу институциите\". В речта си Плевнелиев засяга теми като чуждестранното влияние у нас, през медиите.  Той разказа как в началото на 2013 година опитал да убеди Бойко Борисов да не подава оставка по повод започналите протести за цената на тока. Тогава обаче вестник \"Труд\", който Плевнелиев нарича издание на Държавна сигурност, пуска на 1-ва страница окървавен фен на футболна агитка на отбор собственост на Цветан Василев. Плевнелиев говори за зависимостта на bTV и БНТ, заявявайки че почти всички медии в България са изкупени благодарение на няколкостотин милиона лева цена на проекта \"Цанков камък\"  \"Южен поток България\" беше уговорен спомняте ли си за колко пари? За 4,2 милиарда. В Сърбия знаете ли за колко бе договорен? За 1,6. Това беше моят кошмар – че българската олигархия, която от един язовир с главен консултант… направи проекта вместо 400 милиона лева за 1 милиард лева. И точно тогава се изкупиха почти всички медии. Медийната империя е финансирана според мен с тези пари\", разкаа Плевнелиев.  Той е категоричен, че има пряко руско влияние върху българската политика.  \"Трябва да си даваме сметка, че в тази държава, казвам го най-откровено, има сто позиции. За тези сто позиции проруските лобита водят жестоки битки денонощно и планират с години напред кой ще ги завземе. От тези сто позиции зависи бъдещето на нашата демокрация. И това е главен прокурор, това е шеф на данъчните… Най-голямата репресия днес в България днес минава през данъчните\", поясни Росен Плевнелиев. Политологът Татяна Буруджиева е присъствала на речта на президента. По думите й изказването му е било смесица от осъзнаване и анализиране на проблемите от личен опит. Според Буруджиева имало е дори много по-крайни и мрачни доклади от този на Росен Плевнелиев.", "date": "2018.10.16", "title": "Плевнелиев с атака към олигарси, медии и държавници заради \"Хибридните заплахи срещу институциите\""}
{"url": "https://www.bgonair.bg/bulgaria/2018-10-16/malkata-radost-e-samo-na-8-godini-no-mechtae-da-promeni-sveta", "text": "Тя е на 8 години, но вече има големи мечти и планове да промени света по свой собствен начин. Малката Радост се опитва да събере 500 кг пластмасови бутилки до 26-ти октомври, за да сбъдне една простичка мечта – да помогне на животните, които нямат свой собствен дом. Още от съвсем мъничка Радост задава неудобни, но много важни въпроси. Все неща, които ние, възрастните умело се опитваме да избягваме. Неща, от които старателно отвръщаме поглед. Защото така е много по-лесно. Защото, ако не го виждаш, значи проблемът не е там. , разказва пред   Надежда Тодорова, майката на малката Радост. Но децата гледат света по съвсем различен начин. Те живеят в почти паралелна вселена, в която мечтите са не само безгранични, а и съвсем постижими. И така, още от малка Радост иска къща с градина, където да има място за всякакви цветя, плодове, зеленчуци и... животни. Иска кон, куче, котка...  разказва майка й Надежда. Радост обаче я забелязва. За нея мечтите не са невъзможни, а рационални обяснения като: \"тук сме близо до офиса на баща ти, училището на батко ти...\", просто не са основателна причина да загърби грандиозния си план. , разказва Надежда. Не е нужно да се казва каквото и да било, защото за Радост важните, истинските неща не се съобразяват с пречките. И взема нещата в свои ръце, защото светът, в който расте, не й харесва. И решава да го промени. От малка Радост разказва, че другата земя, на която е живяла, била с много повече цветя и трева. , категорична е майката на малкото момиче с големите мечти. И така Надежда прегръща каузата на дъщеря си. Големият план на Радост е да направи приют сред природата, където животните да имат максимална свобода. А големите цели се постигат с малки стъпки в правилната посока. И така Радост започва да събира пластмасови бутилки, които да даде за рециклиране. Майката на 8-годишната Радост започва да търси фирма, която да изкупи и извози събраната пластмаса. В началото срещат само откази.  разказва майката. Надежда не се отказва. Намира фирма, на която разказва за инициативата на 8-годишната си дъщеря. И този път мисията се оказва успешна. На 26-и октомври фирмата ще отиде пред дома им, за да извози отпадъците. Единственото условие е момиченцето да е събрало най-малко 500 кг пластмаса. А ако успее, със средствата ще постоят къщички за бездомните животни в квартала. , допълва Надежда. Радост брои и дните, в които мечтата й ще се сбъдне, а за постигането и помагат всички. Каузата е прегърната от хора от цялата страна. Оформя се организация във Варна, Пловдив... Децата в квартала също се включват, а различни заведения дори събират пластмасови шишета, за да ги дадат на Радост. , споделя с вълнение Надежда. Със събраните пари ще купят няколко къщички и ще заведат кучетата и котките в квартала на лекар, където ще им бъдат поставени обезопасяващи каишки, а децата ще се редуват в грижата за всяко едно от тях. А най-важното е, че Радост има подкрепата на стотици хора от цялата страна. И най-вече подкрепата на своята майка, която повярва в мечтата и и помага да я сбъдне. , разказва Надежда. Но хубавите неща все пак се случват бавно. Затова майката на 8-годишното момиченце, което има голям план за цялата Земя, иска да я научи на търпение. За Радост нещата започват постепенно да се подреждат и мечтата и е на път да се сбъдне. Момиченцето вече има и каишка, с която да разхожда бездомните животни в квартала. А как се възпитава едно дете, което е твърдо решено да промени света? Не се възпитава. То се ражда такова. , споделя Надежда. И Радост успява, защото има смелостта да мечтае на глас. Да мечтае за големи неща. Големи неща, които се случват с малки стъпки. Детски крачки, които започват от блока, квартала, града и накрая стигат до ушите, очите и сърцата на хората в цялата страна.", "date": "2018.10.16", "title": "Малката Радост е само на 8 години, но мечтае да промени света!"}
{"url": "https://www.bgonair.bg/bulgaria/2018-10-16/4-firmi-iskat-da-izrabotvat-novite-ni-lichni-dokumenti", "text": "Три немски и една холандска компания са подали документи за изработката на новите лични документи. Офертите бяха отворени във вторник. Новите лични карти ще са с чип, като изработката им започва в края на следващата година. За тази дейност, държавата ще плати 240 млн. лв. без ДДС. Победителят ще проектира, изгради и управлява системата за българските документи за самоличност. Личните карти и паспорти ще се подават в центрове из цялата страна. Новите документи с биометрични данни ще се произвеждат в специален център. Не е необходима смяна на тези, чиито 10-годишен срок на валидност, все още не е изтекъл.", "date": "2018.10.16", "title": "4 фирми искат да изработват новите ни лични документи"}
