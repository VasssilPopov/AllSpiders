{"url": "https://www.bgonair.bg/brjuksel-1/2018-11-18/frans-timermans-balgariya-i-rumaniya-ne-varvyat-v-paket-v-monitoringa", "text": "\r\n \"България и Румъния не са две страни, които вървят в пакет. Те винаги са били разделени в очите на Европейската комисия и ние винаги сме давали индивидуална оценка на всяка една от тях\" каза в ексклузивно интервю пред водещата Милена Милотинова за предаването   зам-председателят на ЕК Франс Тимерманс.  заяви Тимерманс в отговор на въпрос може ли за България мониторингът да падне, ако до 2019 година изпълни препоръките по оставащите 3 пункта, при положение, че за Румъния мониторингът остане.  Докладът на ЕК отбеляза напредък в сферата на правосъдието и вътрешните работи, докато Румъния събра много критики от Брюксел в последния доклад.  каза Тимерманс.  По повод искането на български и румънски евродепутати мониторингът за България и Румъния да отпадне като дискриминационен за двете страни, и да бъде заменен с общоевропейски механизъм за наблюдение на всички страни-членки, Франс Тимерманс коментира:  Какво още каза зам-председателят на ЕК за България и Румъния, както и за наказателните процедури срещу Полша и Унгария, за миграцията и кандидатурата му за председател на ЕК - ", "date": "2018.11.18", "title": "Франс Тимерманс: България и Румъния не вървят в пакет в мониторинга"}
{"url": "https://www.bgonair.bg/world/2018-11-18/gartsite-otbelyazaha-godishnata-ot-studentskiya-bunt-sreshtu-voennata-hunta", "text": "В Атина хиляди отбелязаха с шествие 45-ата годишнина от студентския бунт срещу военната хунта. През 1973 година, студентите в Политехниката в Атина започват протести. Правителството изпраща танк да потуши бунта. Демонстрацията е смазана. Загиват студенти. От тогава, всяка година в деня на потушаването на бунта демонстранти изминават 4-те километра между висшето учебно заведение и американското посолство. Над 7 хиляди полицаи охраняваха шествието в Атина.", "date": "2018.11.18", "title": "Гърците отбелязаха годишната от студентския бунт срещу военната хунта"}
{"url": "https://www.bgonair.bg/economy/2018-11-18/ek-iska-da-nyama-regulirani-tseni-na-toka", "text": "Европейската комисия отново настоява за премахване на регулираните цени на електроенергията, съобщава  . Според становището на комисията, те нарушават баланса на пазара и забавят прехода към чиста енергия, уточнява сайтът.  Но въпреки нежеланието на европейските държави да се откажат от регулирания пазар, изпълнителното звено на Европейския съюз е изготвило компромисен вариант въз основа на общоприетата дефиниция за енергийната бедност.  Като част от законодателния пакет за чиста енергия, внесен през ноември 2016 година, Европейската комисия се съгласи постепенно да премахне регулираните цени за енергия, определени под производствените разходи и \"да насърчи държавите членки да изготвят план за постепенно премахване на всички регулирани цени\".", "date": "2018.11.18", "title": "ЕК иска да няма регулирани цени на тока"}
{"url": "https://www.bgonair.bg/world/2018-11-18/otkriha-potanalata-predi-godina-arzhentinska-podvodnitsa", "text": "Намерени са останките от потъналата преди година аржентинска подводница с 44 души на борда. Останките са локализирани на 900 метра под морското ниво в Атлантическия океан. Според властите задната част на подводницата е частично взривена, а частите ѝ са разпръснати на дъното на подводен каньон. Засега не е ясно дали те ще могат да бъдат извадени на повърхността. Подводницата изчезна преди година, на 430 километра от аржентинския бряг. Малко преди това екипажът ѝ подаде сигнал за технически проблем, причинен от късо съединение. Близките на загиналите все още нямат отговор на въпроса чия е вината за трагедията.", "date": "2018.11.18", "title": "Откриха потъналата преди година аржентинска подводница"}
{"url": "https://www.bgonair.bg/world/2018-11-18/amerikanski-sad-naredi-da-varnat-akreditatsiyata-za-beliya-dom-na-dzhim-akosta", "text": "Американски съд нареди на Белия дом да върне акредитацията на журналиста на CNN, отнета му по-рано този месец. Това стана, след като репортерът Джим Акоста се опита да зададе неудобни въпроси на американския президент Доналд Тръмп по време на пресконференция. От администрацията на държавния глава аргументираха санкцията с \"неспазването на реда в Белия дом\". Според магистратите обаче в случая е по-важно правото на свобода на пресата. Журналистическата гилдия отвъд Океана приветства решението на съда.", "date": "2018.11.18", "title": "Американски съд нареди да върнат акредитацията за Белия Дом на Джим Акоста"}
{"url": "https://www.bgonair.bg/world/2018-11-18/mnogohilyadni-demonstratsii-v-chehiya-s-iskane-za-ostavkata-na-premiera-babish", "text": "\r\n Масови демонстрации се проведоха в Чехия, които съвпаднаха и с годишнината от Нежната, а гражданите настояваха за за оставката на премиера Андрей Бабиш. Причината за недоволството е разследване на прокуратурата, според което Бабиш и двама от синовете му са присвоили два милиона евро от еврофондове. Скандалът се разрасна, след като един от синовете на премиера, който е душевно болен, заяви, че баща му го е държал насила в Крим, за да не съдейства на следствието. Бабиш е вторият най-богат човек в Чехия и отрича обвиненията. Опозицията внесе срещу него вот на недоверие, който ще бъде гласуван в парламента следващата седмица.", "date": "2018.11.18", "title": "Многохилядни демонстрации в Чехия с искане за оставката на премиера Бабиш"}
{"url": "https://www.bgonair.bg/world/2018-11-18/masovite-demonstratsii-i-patni-blokadi-vav-frantsiya-vzeha-zhertva", "text": "\r\n Масовите демонстрации и пътни блокади във Франция взеха жертва. Една жена загина, след като друга, обзета от паника, се вряза с колата си в група протестиращи. Над 200 души са ранени, сред тях и полицай. Над 280 хиляди души проведоха акции на около три хиляди места в цялата страна. Недоволството избухна преди няколко седмици заради скока в цените на горивата и прерасна в общ протест срещу политиката на правителството. Повечето от пострадалите са били блъснати от автомобили на нетърпеливи шофьори, опитали се да минат през пътните блокади. Над 100 души са задържани. На места органите на реда използваха сълзотворен газ, за да разпръснат демонстрантите. Те бяха кръстени \"жълтите жилетки\" заради едноименните светлоотразителни аксесоари. Редица магазини решиха да не работят в знак на подкрепа към протеста.", "date": "2018.11.18", "title": "Масовите демонстрации и пътни блокади във Франция взеха жертва"}
{"url": "https://www.bgonair.bg/world/2018-11-18/donald-tramp-obikoli-opustoshenite-rayoni-v-kaliforniya", "text": "\r\n Броят на жертвите на мащабния горски пожар в Калифорния продължава да расте. Загиналите са вече 76, а други над 1250 са безследно изчезнали. Заради стелещия се гъст дим качеството на въздуха в щата беше определено като най-лошото в целия свят. Властите се опасяват, че очакваните през следващата седмица дъждове могат да активират свлачища по оголените от стихията хълмове. Според експерти мащабът на пожара е подсилен от ниската влажност и силните топли ветрове заради твърде сухия ноември. Въпреки това, американският президент Доналд Тръмп, който пристигна в опустошения район, заяви, че не е променил позицията си относно климатичните промени.", "date": "2018.11.18", "title": "Доналд Тръмп обиколи опустошените райони в Калифорния"}
{"url": "https://www.bgonair.bg/world/2018-11-18/ravnosmetkata-ot-sblasatsite-v-atina-22-dushi-sa-arestuvani", "text": "22 души са арестувани след ожесточените сблъсъци между анархисти и полиция в Атина снощи. Вчера Гърция отбеляза 45-ата годишнина от кървавия студентски бунт срещу военната хунта. Шествия бяха организирани във всички университетски градове на страната. Най-голямата демонстрация беше в гръцката столица, а в нея се включиха най-малко 7 хиляди души. Привечер там анархисти хвърляха камъни и коктейли \"Молотов\" срещу органите на реда, които пък отговориха със сълзотворен газ. Двама полицаи са пострадали.", "date": "2018.11.18", "title": "Равносметката от сблъсъците в Атина - 22 души са арестувани"}
{"url": "https://www.bgonair.bg/bulgaria/2018-11-18/i-religiozen-protest-se-provede-v-sofiya-dnes", "text": "\r\n Граждани от  християнска общност на Протестантско-евангелските вярващи, католици и представители на други вероизповедания се събраха пред Паметника на съветската армия днес. Това е вторият им мирен протест срещу проектозакона за вероизповеданията. Според тях новите предложения нарушават религиозните свободи в страната. ", "date": "2018.11.18", "title": "И религиозен протест се проведе в София днес"}
{"url": "https://www.bgonair.bg/bulgaria/2018-11-18/blokadi-i-shestviya-v-sofiya-i-drugi-mesta-v-stranata", "text": "\r\n Протести и блокади срещу високите цени на горивата и ниския стандарт на живот се провеждат в цялата страна. Блокирани са автоимагистралите \"Марица\", \"Хемус\" и \"Тракия\". Заради блокадата движението от София за Бургас е пренасочено през пътен възел \"Камено\". Блокиран е и граничният пункт Капитан Андреево край Свиленград, както и проходът \"Маказа\" край Кърджали. Протестиращите се опитват да блокират и Кулата. В Силистра протестното автошествие блокира границата с Румъния, а след това затвори републиканския път Силистра-Добрич. Автошествия от Враца и Пловдив потеглиха към София, за да вземат участват в националния протест в столицата. В Шумен протестът започна с около 100 коли в града, които след това блокираха пътен възел Белокопитово и достъпа до магистрала \"Хемус\". Блокадата продължи близо 2 часа, а протестиращите настояваха управляващите да обърнат внимание на ниския стандарт на живот на хората. Въпреки лошото време десетки пловдивчани излязоха на протест пред сградата на общината. С викове \"Оставка!\" те изразиха недоволството си от това, че държавата не предприема всички мерки, за да могат българите са си осигурят елементарни условия за живот. Протестиращите отрекоха да се платени или пък да са обвързани с някоя политическа сила. В подкрепа се включиха и група протестиращи от Пазарджик. Протест и във Видин. Десетки автомобили тръгнаха из целия град като знак за несъгласие с управлението на България. Протестиращите се заканиха да се отправят към Общината във Видин, за да поискат оставката на кмета, заради забавянето на процедурата за изграждането на Магистрала от София до Видин. \n  ", "date": "2018.11.18", "title": "Блокади и шествия в София и други места в страната"}
{"url": "https://www.bgonair.bg/bulgaria/2018-11-18/patriotichni-trusove-siderov-predlozhi-karakachanov-sashto-da-podade-ostavka", "text": "Нов скандал в редиците на \"Обединени патриоти\". След като вицепремиерът Валери Симеонов подаде оставка пред премиера Бойко Борисов, лидерът на Атака Волен Сидеров предложи и Красимир Каракачанов да напусне поста си в правителството. Според Сидеров, който е шеф на парламентарната група на патриотите, малкият коалиционен партньор е загърбил приоритетите си. Самият Каракачанов пък контрира, че очаква да чуе мотивите му на коалиционен съвет във вторник. Той нарече думите на Сидеров творческо предложение\".", "date": "2018.11.18", "title": "Патриотични трусове: Сидеров предложи Каракачанов също да подаде оставка"}
{"url": "https://www.bgonair.bg/bulgaria/2018-11-18/rabotodatelite-veche-iziskvatperfektno-vladeene-na-balgarski-ezik", "text": "\r\n Ако до скоро се смяташе, че предимство при кандидатстване за нова работа е говоренето на чужд език, то все повече работодатели изискват... перфектно владеене на български. Оказва се, че възможностите за писането и разбирането на официалния език в страната е проблем, с който мениджърите се сблъскват още по време на интервюто за работа.  Перфектното владеене на български език се смята за даденост по рождение у нас, но все повече работодатели се убеждават, че това не е така. Според последните официални данни на Агенцията по заетостта, всеки втори шеф вече изисква от новите работодатели да го владеят перфектно – писмено и говоримо. ", "date": "2018.11.18", "title": "Работодателите вече изискват...перфектно владеене на български език"}
{"url": "https://www.bgonair.bg/bulgaria/2018-11-18/dvama-mladezhi-sa-tezhko-raneni-sled-katastrofa-s-kola", "text": "18-годишен шофьор и неговият 16-годишен спътник се борят за живота си след пътен инцидент тази сутрин, съобщиха от МВР - Шумен. Тази сутрин в полицията е подаден сигнал за преобърнат лек автомобил в река на изхода на село Дибрич в посока към село Илия Блъсково. Към мястото на инцидента са насочени екипи на полиция, пожарна и спешна помощ, пише  . След пристигане било установено, че водачът е загубил контрол над автомобила. След десен завой излязъл вляво от пътя и се преобърнал в реката. Спасителни екипи на пожарната са оказали съдействие да извадят затиснатия в автомобила 18-годишният шофьор. Спътникът му, 16-годишен шуменец бил извън колата.  Двамата са откарани в болницата в Шумен. Шофиралият е в безсъзнание, с фрактури на лява ръка, ляво бедро и дясна подбедрица. Две години по-младото момче е с тежка черепно-мозъчна травма, в безсъзнание. Медиците се борят за живота им. Водачът на автомобила е правоспособен, уточняват от МВР.", "date": "2018.11.18", "title": "Двама младежи са тежко ранени след катастрофа с кола"}
{"url": "https://www.bgonair.bg/bulgaria/2018-11-18/zaupokoyna-panihida-v-sv-aleksandar-nevski-v-pamet-na-zhertvite-na-patya", "text": "\r\n Днес е световният ден в памет на жертвите от пътни инциденти. В София беше отслужена заупокойна панихида в храм-паметника \"Свети Александър Невски\".  До 16 ноември загиналите в катастрофи у нас за тази година са 540 души. През 2017 година общият брой на загиналите е 682.  Заупокойни молитви в памет на жертвите на войната по пътищата се проведоха в цялата страна.", "date": "2018.11.18", "title": "Заупокойна панихида в \"Св. Александър Невски\" в памет на жертвите на пътя"}
{"url": "https://www.bgonair.bg/bulgaria/2018-11-18/valezhi-ot-snyag-i-dazhd-se-ochakvat-v-pochti-tsyalata-strana", "text": "Под влияние на средиземноморски циклон, времето в страната днес ще бъде облачно и с валежи от дъжд, а в Северозападна България и в Централния Предбалкан - от сняг. Ще духа до умерен вятър от изток-североизток. Минималните температури ще са между минус 3 и 2 градуса. Максималните ще са от 0 до 4 градуса в северозападните и до 8-12 градуса в югоизточните райони от страната. За днес са обявени жълти кодове за сняг и дъжд в 20 области на страната, сочи справка на сайта на НИМХ. Жълт код за сняг е в сила за 10 области – Видин, Монтана, Враца, Плевен, Ловеч, Габрово, София област, София – град. Перник, Кюстендил. В по-голямата част от тези области ще има валежи от сняг и ще се образува снежна покривка с дебелина до около 10 см. Код от същата предупредителна степен, но за дъжд е в сила за 6 области – Бургас, Ямбол, Сливен, Стара Загора, Хасково и Кърджали. В тези райони на страната ще има значителни валежи от дъжд, като количествата ще са между 20-30 л/кв.м. Жълта е степента на опасност за валежи от дъжд и сняг и в Благоевград, Пазарджик, Пловдив и Смолян. В тези области ще има значителни валежи от дъжд, а в планините - от сняг. Очакваните количества на валежа са между 15 - 25 л/кв.м. През следващото денонощие времето ще се влоши, информира  . През нощта срещу понеделник валежите ще се усилят и в Родопската област и Югоизточна България количествата ще са значителни. В понеделник сутринта в западната половина от страната, с изключение на крайните югозападни райони, снеговалежите ще продължат, на изток ще вали дъжд. Количествата ще са значителни. Около обяд от югозапад валежите ще отслабват и спират. Във вторник и сряда страната ще попадне в предната част на нов средиземноморски циклон. През първия ден вятърът ще се ориентира от югоизток, ще се усили и температурите ще се повишат – максималните ще бъдат между 5 и 10 градуса, в Горнотракийската низина и източните райони до 14-16 градуса. След временно спиране на валежите от югозапад те отново ще се активизират и през нощта срещу сряда и в сряда ще обхванат страната.", "date": "2018.11.18", "title": "Валежи от сняг и дъжд се очакват в почти цялата страна"}
{"url": "https://www.bgonair.bg/bulgaria/2018-11-18/stolichnata-obshtina-preduprezhdava-za-zatrudneno-dvizhenie-ochakvat-se-protesti", "text": "Днес отново се очакват протести в няколко места в страната. Граждани ще изразят недоволството си от цените на горивата, ще поискат смяна на политическата система и ще подкрепят майките на деца с увреждания. В София се очакват няколко протеста, които ще затруднят движението, съобщава Агенция \"Фокус\". Протест и шествие се очакват отново пред сградата на Народното събрание, а до вечерта в столицата ще има още няколко протеста. Такива ще има още в Пловдив и Пазарджик, автошествие по обяд ще има във Варна, пътни блокади и протести ще има в Разлог, Банско, Бургас и Петрич.", "date": "2018.11.18", "title": "Столичната община предупреждава за затруднено движение - очакват се протести"}
{"url": "https://www.bgonair.bg/bulgaria/2018-11-18/palna-mobilizatsiya-snegorini-zastavat-na-post-v-sofiya", "text": "Кметът на София Йорданка Фандъкова разпореди на Столичния инспекторат и на фирмите, ангажирани със снегопочистването, да създадат организация за работа и да мобилизират необходимите екипи и техника. Прогнозата за времето сочи, че още днес ще започне снеговалеж, информира  . Фирмите разполагат със 169 снегорина, които ще бъдат разположени на 68 местостоянки в града, за да бъдат максимално близо до районите, които ще почистват. Целта е да се осигури проходимост в града и движение при зимни условия. Приоритетно ще се обработват пътните платна на улици и булеварди, по които се движи общественият транспорт. Столична община призовава водачите на моторни превозни средства да излизат на пътя само с добре подготвени за зимата автомобили, както и да шофират със съобразена със зимната обстановка скорост.  Общината припомня на управителите на етажна собственост и търговски обекти, че имат ангажимент да почистят прилежащите към сградите тротоари.", "date": "2018.11.18", "title": "Пълна мобилизация: Снегорини застават на пост в София"}
