{"url": "https://www.bgonair.bg/ekrani/2019-06-18/hranitelnite-magazini-na-badeshteto-shte-sa-po-malki-i-bez-opashki-pred-kasite", "text": "Факторите, които оказват влияние върху американската хранителна индустрия, предвещават бъдеще с напълно автоматизиран процес на разплащане на касата, по-голям фокус върху готовите ястия, увеличаване на по-малките хранителни магазини и по-голямо сътрудничество между хранителните магазини и нетрадиционни партньори, като оператори на фитнес зали и ресторанти. Това показва доклад на консултантската компания CBRE, цитиран от онлайн изданието World Property Journal. Новото изследване на консултантската компания включва 11 прогнози за хранителната индустрия в САЩ през следващите десет години. Съсредоточените около хранителните стоки центрове са предпочитани от инвеститорите в имоти благодарение на стабилния, макар и бавен, ръст на продажбите в индустрията и минималното навлизане на електронната търговия в сравнение с останалите категории. Въпреки това американските хранителни магазини са подложени на значителен натиск да се приспособят към променящите се предпочитания на потребителите, новите формати на магазините, автоматизацията и изискванията към доставките, пише  World Property Journal посочва някои от ключовите прогнози на CBRE: Редица технологични развития се съчетават, за да заменят традиционната опашка пред касата, включително колички с вградени скенери на баркода и четци за кредитни карти, приложения за плащане през мобилен телефон, сензори за тегло и камери и роботи за сканиране на стоките. Технологиите ще позволят също така рафтовете да следят наличностите. Премахването на опашките пред касите ще позволи на операторите на хранителни магазини да освободят имоти за генериращи доходи функции като услуги за закупуване на стоки онлайн и вземането им персонално (click-and-collect services). Най-големите играчи в индустрията откриват възможности за силен растеж в отварянето и оперирането на по-малки магазини на гъстонаселени, предимно градски пазари. Много от тези магазини са съсредоточени върху удобствата за клиента като готови ястия. Големи имена вече навлязоха в сектора като Kroger с формата му Express Mart и Hy-Vee с формата Fast & Fresh. Харесайте страницата ни във Facebook", "date": "2019.06.18", "title": "Опашките пред касите в магазините за храна изчезват?"}
{"url": "https://www.bgonair.bg/denqt-on-air/2019-06-18/kakvo-shte-struva-otteglenata-ostavka-na-korneliya-ninova", "text": "\r\n Корнелия Нинова остава председател на БСП. Това стана ясно по време на Конгреса на левицата. Нинова ще остане лидер на партията поне до пролетта на следваща година, когато изтича мандатът ѝ. Тогава ще има и нов Конгрес. Покачи ли се напрежението след оттеглената ѝ оставка? Темата коментират политологът Георги Киряков и социологът Евелина Славкова  в студиото на \"Денят ON AIR\". \"Това нейно действие ще ѝ се напомня още дълго време. Същата беше историята и с предишния председател на БСП - и той искаше да се бори със задкулисието. Партията е изтъкана от два типа хора - такива на каузата, и хора, които поддържат през бизнес лобита тази идея\", смята Киряков.  \"За мен е изненада оттеглянето на оставката. БСП има сложна структура като партия. Това, което наблюдавахме при Корнелия Нинова, откакто е председател на БСП е, че има една много остра опозиция, която се видя при подреждането на листата за евроизборите\", посочи Славкова. На въпрос какво струва оттеглената оставка на Нинова, политологът отговори, че струва тежестта ѝ в партията и обществото. \"На местните избори, ако структурите не работят, Корнелия Нинова може да загуби много тежко\", заяви Славкова пред Bulgaria ON AIR. Киряков допълни, че е по-вероятно ГЕРБ да спечелят кметските избори, включително на места, където БСП досега има кметове. Двамата гости се обединиха около мнението, че при евентуална кандидатура на омбудсмана Мая Манолова за кмет на София, шансовете ѝ за спечелване срещу досегашния кмет Йорданка Фандъкова са 50/50.  ", "date": "2019.06.18", "title": "Ще покачи ли напрежението в БСП оттеглената оставка на Нинова?"}
{"url": "https://www.bgonair.bg/world/2019-06-18/zemetresenie-s-magnitud-ot-68-po-rihter-udari-yaponiya", "text": "Земетресение с магнитуд от 6.8 по скалата на Рихтер удари северозападните части на Япония. Няколко души са леко пострадали, но няма данни за жертви и сериозни материални щети. Властите обаче предупредиха за възможни вторични трусове, както и за потенциално цунами с височина около метър в крайбрежните райони. Там е организирана частична евакуация.  Близо 9 хиляди домакинства останаха без ток, а част от скоростните влакове бяха спрени. Епицентърът на земетресението е бил на около 10 километра под морската повърхност, на северозапад от префектура Ямагата. Харесайте страницата ни във Facebook", "date": "2019.06.18", "title": "Земетресение с магнитуд от 6.8 по Рихтер удари Япония"}
{"url": "https://www.bgonair.bg/economy/2019-06-18/ofitsialno-facebook-puska-sobstvena-kriptovaluta-dogodina", "text": "Facebook планира да пусне собствена криптовалута догодина. За идеите на американския гигант се говори отдавна, но сега от компанията излизат с официална информация. Новата виртуална валута ще се казва \"либра\" и ще може да се използва както през Messenger и WhatsApp, така и през ново приложение, което се разработва в момента. Според Facebook \"либрата\" ще се управлява от независима асоциация, а зад нея ще стоят реални активи. Очаква се в нея да инвестират корпорации като Visa, Mastercard, PayPal и Uber. Името \"либра\" е вдъхновено от римски мерни единици за тегло, астрологическия знак за справедливост и френската дума за свобода.", "date": "2019.06.18", "title": "Официално: Facebook пуска собствена криптовалута догодина"}
{"url": "https://www.bgonair.bg/kriminalno/2019-06-18/ot-darzhaven-fond-zemedelie-vlyazoha-na-proverka-v-kashtata-za-gosti-na-rodnina-na-kmeta-na-gorna-oryahovitsa", "text": "\r\n Проверяващи от Държавен фонд \"Земеделие\" влязоха на проверка в къщата за гости на братовчеда на кмета на Горна Оряховица.  Имотът се намира в еленското село Донковци.  Въпреки проверката, собственикът на къщата Станислав Стайков каза, че не е притеснен, защото всичко било изрядно. На година в къщата имало по 600 нощувки.  Стайков работи в БДЖ в Горна Оряховица. Построил е къщата за 185 хил. лева субсидия, но пазарната ѝ стойност е много по-голяма. В момента имотът се продава за 400 000 лв, тъй като Стайков има банков заем, който не може да покрива. Резултатите от изненадващата проверка трябва да станат ясни в края на юни.  ", "date": "2019.06.18", "title": "ДФ \"Земеделие\" проверява къща за гости на роднина на кмета на Горна Оряховица"}
{"url": "https://www.bgonair.bg/bulgaria/2019-06-18/balgarskata-perspektiva-sled-sluchaya-s-galeriya-struktura", "text": "\r\n На 30 май 2019 г. в столичната галерия \"Структура\" е открита изложбата \"Модернизъм и авангард. Българската перспектива\".  Колекцията съдържа около 100 творби и е притежание на бизнесмена Николай Неделчев. Неделчев е собственик на три рекламни агенции. Именно на една от тях през 2013 г. Министерството на туризма довери направата на туристическото лого на България на стойност 1,4 млн. лева. Тогава стана ясно, че снимките, използвани за реклама за различни видове туризъм, са взети от сайтове с бази данни за снимки и към тях са прилепени образи, свързани с България. Шест години по-късно името на бизнесмена отново разбуни духовете, след като стана ясно, че огромна част от картините, изложени в галерия \"Структура\", са фалшиви. Дни след откриването десетки изкуствоведи, художници и общественици сигнализираха в социалните мрежи за грубата кражба. Между тях беше Христо Комарницки, който днес беше дошъл пред галерията, за да си вземе каталог от скандалната изложба. Малко по малко бяха разкрити над 10 фалшификата с приписани автори Гео Милев, Харалампи Тачев, Мирко Качулев и др., които всъщност са дело на западноевропейски творци.  Случаят с фалшивите картини  отекна и на международно ниво. Режисьорът и продуцент Красимир Иванов, който от 30 години живее и работи в Италия,  е възмутен от случая и призовава изложбата незабавно да бъде закрита.  По темата работиха репортерите Божила Симова, Иван Кънчев, операторите: Дамян Донгов,  Нешо Миладинов, монтаж: Райно Крачанов. Харесайте страницата ни във Facebook ", "date": "2019.06.18", "title": "Българската перспектива след случая с галерия \"Структура\""}
{"url": "https://www.bgonair.bg/lyubopitno/2019-06-18/renault-pokaza-obnovena-versiya-na-elektricheskiya-si-zoe", "text": "Renault показа обновена версия на електрическия си хечбек Zoe, който е на пазара от 2012 г., а през 2016 г. беше съществено модернизиран. Този път промените са още по-големи, като са както визуални, така и технически. Основната от тях е увеличеният до 390 км пробег, който може да бъде изминат с едно зареждане. Това се дължи на новата батерия, чийто капацитет е нараснал до 52 квт/ч. Предлага се е и нова опция за зареждане посредством станции с мощност 50 kW. Благодарение на това новото Zoe може да измине близо 140 км след само 30-минутен престой за зареждане. Снимки: Renault", "date": "2019.06.18", "title": "Renault показа обновена версия на електрическия си Zoe"}
{"url": "https://www.bgonair.bg/denqt-on-air/2019-06-18/v-zhurnalisticheskite-lipsvali-avtoriteti", "text": "\r\n В последните години наблюдаваме засилена тенденция на това да се храним с лъжи, да умножаваме фалшивите новини и да ги трансферираме. Това каза в студиото на \"Денят ON  AIR\" PR експертът Соня Момчилова. Тя подчерта, че резултатът в крайна сметка е, че хората развиват резистентност към медиите. Според нея в момента в журналистическите среди няма авторитети, няма хора с бекграунд, за да имат куража да се заявят. \"Професията отдавна не е това, което се очаква от нея. Медиите никога не са стигали до такава кота\", коментира експертът пред Bulgaria ON AIR. Oт своя страна PR експертът Любомир Аламанов обясни, че днес социалните мрежи ни дават възможност да сме залети от всевъзможна информация. \"Когато нямат достоверни източници, вакуумите се запълват от невярната информация. Хората донякъде не разбират колко сложно е правенето на истински новини\", обясни той. По думите му вече сме в ерата на дигитално активните граждани, които сами търсят информация. \"Ролята ни е да даваме повече информация за контекста, като например субсидиите на партиите - защо те са нужни, яснота за целия разговор, без който не знаем за какво говорим като цяло\", подчерта Аламанов. Събеседникът на Ганиела Ангелова беше категоричен, че въпреки бума на фалшиви новини в последно време, все още класическите медии носят своята репутация и вид сигурност. Затова отговорността да потвърдят дадена новина е много голяма от страна на журналистите. Вижте целия разговор във видеото. Харесайте страницата ни във Facebook ", "date": "2019.06.18", "title": "В журналистическите среди липсвали авторитети"}
{"url": "https://www.bgonair.bg/economy/2019-06-18/naselenieto-na-planetata-shte-se-uvelichi-s-2-mlrd-dushi-prez-sledvashtite-30-godini", "text": "Населението на планетата ще се увеличи с 2 млрд. души през следващите 30 години и ще достигне 9,7 милиарда през 2050 година. Това прогнозира доклад на ООН, посветен на глобалните демографски промени, предават световните агенции. До 2100 година населението на Земята може да достигне пик от 11 милиарда души, посочва ООН. Според прогнозите на 50% от общия прираст на населението през следващите три десетилетия ще дойде от девет страни - Индия, Нигерия, Пакистан, Демократична република Конго, Етиопия, Танзания, Индонезия, Египет и САЩ. През 2027 година, очакват експертите на ООН, Индия ще изпревари Китай и ще заеме първото място в света по брой на населението. Числеността на жителите на тропическа Африка до 2050 г. ще се удвои. \"Населението се увеличава с най-бързи темпове в най-бедните страни на света, което води до допълнителни затруднения в борбата с бедността, неравенствата и глада. Това подкопава и усилията за укрепване на образователните и здравни системи\", отбелязва Лю Чжънмин, заместник генерален директор на ООН по икономическите и социални въпроси. В доклада се посочва, че населението на планетата застарява, като това важи най-вече за страните в Европа и Северна Америка. През 2018 г. броят на хората на възраст 65 и повече години за първи път превиши броя на децата до петгодишна възраст. Основни причини за застаряването на населението са увеличената продължителност на живота и намаляването на раждаемостта. По данни на авторите на доклада в момента на една жена в света се падат средно 2,5 новородени, а до 2050 г. показателят ще спадне до 2,2 новородени. Застаряването на населението води до намаляване на дела на хората в трудоспособна възраст, което е причина за сериозни проблеми, свързани със социалното осигуряване на възрастните хора и изплащането на пенсии, според доклада. Увеличава се и броят страни, където се наблюдава намаляване на населението, свързано най-вече с понижаването на раждаемостта. До 2050 година в 55 държави броят на населението ще намалее с минимум 1%.", "date": "2019.06.18", "title": "Населението на планетата ще се увеличи с 2 млрд. души в следващите 30 години"}
{"url": "https://www.bgonair.bg/world/2019-06-18/strelba-okarvavi-parada-na-toronto-raptars-chetirima-sa-raneni", "text": "\r\n Стрелба в Торонто по време на парада по случай спечелената първа шампионска титла в NBA от местния тим \"Раптърс\".  Най-малко четирима души са ранени. Очевидци разказват, че след първите изстрели е настъпила паника. Присъстващите се разбягали. Двама души са задържани. Полицията разследва случая.", "date": "2019.06.18", "title": "Стрелба окървави парада на \"Торонто Раптърс\", четирима са ранени"}
{"url": "https://www.bgonair.bg/economy/2019-06-18/balgariya-otchete-10-rast-v-prodazhbite-na-novi-avtomobili", "text": "Регистрациите на автомобили в България през май са се увеличили с 10,1% спрямо година по-рано. Това сочат данни на Асоциацията на европейските автомобилни производители (ACEA), цитирани от  През първите пет месеца на годината в страната са продадени 15 068 броя в сравнение със същия период от 2018 г., когато са регистрирани 14 496 броя, което е ръст от 3,9%. Според ACEA продажбите на автомобили в рамките на Европейския съюз за май се увеличават с минималните 0,04 на сто до 1,44 млн. броя в сравнение с 2018 г.  Основна заслуга за това има представянето на Германия, която отбелязва първия си ръст в това отношение от девет месеца насам. Регистрациите на автомобили в най-силната европейска икономика се покачват с 9,1% до 332 962 броя. Най-голям ръст при продажбите отчита Литва (35,3%), следвана от Румъния (12,6%), Полша (11,2%), Гърция (10,9%), Унгария (10,4%) и България. При автомобилните производители германската компания BMW отчита ръст от 8%, след като по-рано през годината представи своята нова продуктова гама. PSA Group отбелязва покачване на продажбите с 4,3% през май, докато Fiat Chrysler регистрира спад от 8,1%. Най-големият автомобилен концерн в света Volkswagen Group отбелязва понижение в продажбите през май с 2,1%. Снимка: Reuters  ", "date": "2019.06.18", "title": "България отчете 10% ръст в регистрацията на нови автомобили"}
{"url": "https://www.bgonair.bg/world/2019-06-18/sasht-s-novi-razkritiya-che-iran-e-atakuval-tankerite-v-omanskiya-zaliv", "text": "Съединените щати публикуваха нови снимки, според които Иран стои зад атаката на танкери в Оманския залив миналата седмица.  Снимките са направени от хеликоптер и на тях се вижда как членове на иранските сили отстраняват невзривила се мина от един от корабите. А на други се вижда голяма дупка в корпуса на кораба, която според американските военни е причинена от още една мина.  На този фон Вашингтон изпраща още 1000 военни в Близкия изток. Мярката е в отговор на враждебното поведение от страна на иранските сили.  От Пентагона обясняват решението си с нападенията срещу двата петролни танкера в Оманския залив.  Харесайте страницата ни във Facebook ", "date": "2019.06.18", "title": "САЩ с нови разкрития, че Иран е атакувал танкерите в Оманския залив"}
{"url": "https://www.bgonair.bg/world/2019-06-18/arestuvaha-mishel-platini-zaradi-skandal-s-mondiala-v-katar", "text": "\r\n Бившият президент на УЕФА Мишел Платини е арестуван по време на разследване за избора на Катар за домакин на Световното първенство през 2022 година, предадоха световните агенции. Французинът е задържан по обвинения в корупция.  Срещу трикратния носител на Златната топка е повдигнато обвинение за получаване на нерегламентирано плащане от 2 милиона долара от бившия президент на ФИФА Сеп Блатер. Бившият футболист е бил отведен от униформени и е задържан в сградата на службата за борба с корупцията, която се намира в парижкото предградие Нантер.  През 2015 г. Платини и бившият президент на ФИФА Сеп Блатер бяха изхвърлени от футбола за срок от 8 години. Двамата бяха признати за виновни в конфликт на интереси, невярно счетоводство и отказ за сътрудничество на разследващите. През миналата година Платини обяви, че е бил оправдан от швейцарските власти. Според него е станал жертва на заговор за изхвърлянето му от футбола. Харесайте страницата ни във Facebook ", "date": "2019.06.18", "title": "Арестуваха Мишел Платини заради скандал с Мондиала в Катар"}
{"url": "https://www.bgonair.bg/world/2019-06-18/sled-smartta-na-morsi-pravozashtitni-organizatsii-s-priziv-za-palno-razsledvane", "text": "Честно и прозрачно разследване на смъртта на бившия египетски президент Мохамед Морси. За това призовават правозащитни организации.  Според Хюмай Райтс Уотч египетското правителство не му е осигурило адекватни медицински грижи.  А организацията \"Мюсюлмански братя\" твърди, че смъртта на Морси е чисто убийство. И призова египтяните да отидат на погребението му и да се съберат пред посолствата на страната по света.  Морси почина вчера след като е припаднал в съдебната зала. Той свидетелствал по обвинения в шпионаж заради връзките му с палестинското движение \"Хамас\".  През 2012 г. той стана първият демократично избран президент на Египет. Критиците му обаче го обвиниха, че е позволил на ислямисткото движение \"Мюсюлмански братя\" да въведе монопол в политиката.  На 30 юни 2013 г. милиони египтяни излязоха на протести. Три дни по-късно бяха обявени нови президентски избори. Морси беше задържан и оттогава лежеше в затвора.", "date": "2019.06.18", "title": "Искат прозрачно разследване на смъртта на Мохамед Морси"}
{"url": "https://www.bgonair.bg/ekrani/2019-06-18/protesti-v-sarbiya-zaradi-iztekla-informatsiya-za-matura-po-matematika", "text": "\r\n Протести на родители и ученици в Сърбия, след като заради изтекла информация отмениха т.нар. малка матура по математика. Тази сутрин осмокласниците в страната трябваше да се явят на второто си външно оценяване, резултатите от което служат и за кандидатстване в гимназиите.  Преди началото на изпита обаче в интернет се появи ръкописна версия на теста, което наложи изпитът да бъде отменен. Според местните медии информацията е изтекла през ученичка, чиято майка работи в министерството на образованието. Харесайте страницата ни във Facebook ", "date": "2019.06.18", "title": "Протести в Сърбия заради изтекла информация за изпит по математика"}
{"url": "https://www.bgonair.bg/world/2019-06-18/preeksponira-li-se-problemat-s-klimatichnite-bezhantsi", "text": "Вероятно сте видели последните тревожни заглавия: Надигащото се морско ниво в резултат на климатичните промени може да наводни 187 млн. души, като ги накара да напуснат домовете си. Не им вярвайте, пише Бьорн Ломборг за Wall Street Journal. Въпросната цифра е нереалистична и всъщност въобще не е нова. Тя се появява в изследване, чиито автори са я взели от друго изследване, публикувано през 2011 г. По-старото изследване всъщност допуска, че   при малко вероятното събитие през следващите 80 години да не се направи нищо за приспособяването им към по-високото морско ниво. В реалния живот, обяснява изследването от 2011 г., хората се адаптират проактивно, като тази адаптация може значително да смекчи възможното въздействие. Това означава, че проблемът с климатичните бежанци почти изчезва. Реалистичните оценки свиват броя на   По-трезвите изследвания обаче привличат по-малко внимание от преувеличените спекулации, пише  Сценариите, очертани от панела за климата към ООН, показват, че към края на века светът ще бъде много по-богат и по-устойчив. Това означава, че ще можем да се справим с предизвикателства като наводненията, точно както са го правили много по-бедни общества в продължение на векове. Сега разполагаме с повече ноу-хау и технологии отвсякога, за да построим диги, приливни бентове и язовирни стени, да разширим бреговете и да създадем дюни, да изградим базирани на екосистемата бариери като буферите от мангрови дървета, да подобрим строителните техники и да използваме ландшафтното планиране и управелението на рисковете, за да минимизираме наводненията. Журналистите, търсещи стряскащи заглавия, са подпомогнати от климатолозите, които игнорират адаптацията, както и от PR екипи. Изследване от 2018 г. разглежда два сценария. В първия морското ниво се надига  , като се приема, че не се изграждат никакви диги. Разходите при този сценарий биха били колосалните 14 трлн. долара глобално на година. Авторите обаче признават, че това няма да се случи – \"Ясно е, че всички крайбрежни нации ще продължат да се адаптират в различна степен към повишените нива на моретата”. Във втория сценарий изследването се опитва да отчете адаптацията, като достига до извода, че разходите за  . Разбира се, медиите акцентираха върху първия сценарий и изведоха в заглавия числото 14 трлн. Всяка година по света три милиона души биват наводнявани, като щетите са за 11 млрд. долара плюс още 13 млрд. за изграждане на диги - или общо 0,05% от глобалния БВП. Харесайте страницата ни във Facebook", "date": "2019.06.18", "title": "Преекспонира ли се проблемът с климатичните бежанци?"}
{"url": "https://www.bgonair.bg/denqt-on-air/2019-06-18/georgi-dimov-v-debata-za-kmet-na-istanbul-nyamashe-nishto-sashtestveno", "text": "\r\n Кандидатите за кмет на Истанбул се сблъскаха в неделя в исторически 3-часов телевизионен дебат. В него участваха кандидатът на управляващата \"Партия на справедливостта и развитието\" Бинали Йълдъръм и неговият конкурент - Екрем Имамоглу от опозиционната \"Народнорепубликанска партия\". Кой ще седне на кметския стол? Темата коментира бившият генерален консул в Одрин Георги Димов. \"Няма значение кой ще бъде избран, по-важен е Общинският съвет\", посочи Димов в студиото на \"Денят ON AIR\". По думите му е много важно Ердоган да спечели Истанбул, който е \"икономическото сърце на Турция\". А там се произвежда над 30% от брутния вътрешен продукт. \"На дебата на кандидатите за кмет по телевизията не видях нищо съществено и не вярвам той да окаже кой знае какво влияние\", отбеляза гостът на Bulgaria ON AIR.  Според него кандидатът на опозицията е бил много по-искрен. По темата за строежа на завод на Volkswagen, Димов е на мнение, че дали ще се строи в България или Турция, зависи от това дали Ердоган ще спечели или загуби предстоящите избори.", "date": "2019.06.18", "title": "Георги Димов: На Ердоган му е много важно да спечели Истанбул"}
{"url": "https://www.bgonair.bg/direktno/2019-06-18/s-unishtozhavaneto-na-agenturata-natsionalnata-sigurnost-pod-zaplaha", "text": "\r\n С унищожаването на агентурата националната сигурност беше под заплаха, каза Венелин Митев, който автор на книгата \"Тайни и загадки на \"Тихия фронт\". Той беше категоричен, че под общия знаменател \"ченге\" били поставени и агенти, които са работили за сигурността на страната ни. Галина Герасимова разказва в предаването  по , че у нас съвсем скоро ще бъде отбелязана 155-годишнината от рождението на Петър Дънов. В България ще пристигнат хора от 20 държави. \r\n ", "date": "2019.06.18", "title": "С унищожаването на агентурата - националната сигурност под заплаха"}
{"url": "https://www.bgonair.bg/bulgaria/2019-06-18/gartsiya-prashta-ikonomicheska-politsiya-sreshtu-balgaro-srabska-shema-na-halkidiki", "text": "Икономическата полиция в Гърция ще прати свои служители под прикритие, за да разбие българо-сръбска схема за отдаване на жилища под наем в страната. Причината е, нашенците и комшиите пускат своите имоти на Халкидики без да плащат данъци, съобщи БНР. Схемата е позната от години, но вече обхваща всички райони на Халкидики, заяви пред гръцкия вестник \"Етнос\" Димитрис Хадалис - председател на собствениците на стаи под наем и малки хотели. Гърците настояват за масови проверки на чужденците. От Икономическа полиция обещават да пуснат полицаи под прикритие, за да прекъснат нелегалните действия на българите. Наскоро сърби и българи закупиха съвсем законно малки апартаменти на Халкидики, които отдават на туристи за 30 евро на вечер на стая. При гръцките собственици цената е много по-висока, тъй като плащат данъци. Има и посредници, които намират клиенти от реклама в местни вестници до всички входни места към Халкидики. Дори и на плажа предлагат стаи под наем. Гърците споделят, че се страхуват да информират официално полицията, защото вече има няколко случая на запалени хотели на информатори.  Снимка: Pixabay  ", "date": "2019.06.18", "title": "Гърция праща икономическа полиция срещу българи в Халкидики"}
{"url": "https://www.bgonair.bg/reportazhi/2019-06-18/patnitsite-na-samoleta-koyto-popadna-v-silna-turbolentsiya-otkazali-da-postavyat-kolanite-si", "text": "\r\n Пътниците на самолета, който попадна в силна турбуленция вчера, не са реагирали на молбите на екипажа да седнат и да поставят коланите си. Това каза собственикът на българската авиокомпания по повод твърденията, че на нейн самолет са пострадали пътници от Косово към Швейцария. 16 юни, неделя. Полет от Прищина до Базел. На борда са 121 пътници – всички косовски граждани. Пътуването е спокойно през първите 30-40 минути, докато над Босна и Херцеговина се усеща силна турболенция.  Самолетът е на българската авиокомпания А-Ел-Ка Еърлайнс. Нейният собственик Валтер Колев казва, че турбуленциите са нещо нормално по време на полет.  Двама от пътниците получават лекарска помощ след като самолетът каца в Базел. Една жена е ударила веждата си, докато е била в тоалетна, а мъж се е оплакал, че го боли врат.  Облаците са най-честата причина за турбуленциите, те не винаги могат да се предвидят, казват пилотите.  От българската авиокомпания все още нямат информация за потърсени обезщетения от косовските граждани. Харесайте страницата ни във Facebook   ", "date": "2019.06.18", "title": "Пътниците на самолета, попаднал в силна турбуленция, отказали да поставят коланите си?"}
{"url": "https://www.bgonair.bg/world/2019-06-18/zhertvi-i-raneni-sled-silno-zemetresenie-v-kitay", "text": "Жертви и ранени след силно земетресение от 6 по Рихтер в Югозападен Китай. Най-малко 11 души са загинали, а други над 100 са пострадали. Последвали са серия от вторични трусове.  Най-сериозно засегната е провинция Съчуан. Над 300 пожарникари оказват помощ на хората, чиито домове са разрушени. Властите са осигурили 5000 палатки и 10 000 сгъваеми легла в засегнатите райони. Харесайте страницата ни във Facebook ", "date": "2019.06.18", "title": "Жертви и ранени след силно земетресение в Китай"}
{"url": "https://www.bgonair.bg/bulgaria/2019-06-18/speshno-tarsyat-se-kravodariteli-za-postradaloto-dete-pri-katastrofa-kray-varna", "text": "Спешно се търсят кръводарители за 14-годишното дете, което пострада при катастрофа между лек автомобил и камион край Варна вчера. Детето е в много тежко състояние - в кома, на командно дишане. При инцидента загинаха две жени, които са били в колата. А детето, пътувало с тях, беше откарано от преминаващ автомобил в болницата \"Св. Анна\" във Варна, където лекарите се борят за живота му.  ", "date": "2019.06.18", "title": "Спешно: Търсят се кръводарители за пострадалото дете в катастрофа край Варна"}
{"url": "https://www.bgonair.bg/bulgaria/2019-06-18/avtobus-s-chuzhdentsi-katastrofira-na-am-trakiya", "text": "Aвтобус е катастрофирал рано тази сутрин в началото на автомагистрала \"Тракия\", на изхода на София, съобщиха от МВР. Сигналът за инцидента е подаден около 2:30 часа. Автобусът е превозвал чуждестранни граждани. Пострадали са трима души - жена на 54 и мъж на 32 години са настанени в болница \"Св. Анна\" с контузии на гръбначния стълб. Друга жена, на 36 години, също е приета в болницата с контузия на главата, съобщиха от Спешната помощ. В катастрофата не са участвали други превозни средства. Причините за инцидента все още се изясняват.", "date": "2019.06.18", "title": "Автобус с чужденци катастрофира на АМ \"Тракия\""}
{"url": "https://www.bgonair.bg/bulgaria/2019-06-18/valezhi-dovedoha-do-ruhvaneto-na-podporna-stena-na-bulevard-v-targovishte", "text": "Започва работата по рухнала подпорна стена на булевард \"Митрополит Андрей\" в Търговище. Причината за срутването бяха интензивните валежи, които наводниха града снощи.  Крайпътна мантинела се скъса и падна в реката, а движението в участъка беше затруднено, докато полицейските екипи го обезопасяват.  Наложи се да бъдат отводнявани и няколко сгради. Харесайте страницата ни във Facebook ", "date": "2019.06.18", "title": "Валежи срутиха подпорна стена на булевард в Търговище"}
{"url": "https://www.bgonair.bg/sutreshen-blok/2019-06-18/do-mesets-ochakvame-bum-na-zarazenite-s-laymska-bolest", "text": "\r\n Отново има бум на ухапаните от кърлежи в София. Важно е самите хора да бъдат изследвани, едва около 10% от заразените кърлежи предават инфекция. От 1 до 3% от ухапванията водят до заболявания, посочи в \"България сутрин\" зам.-директорът на Националния център по заразни и паразитни болести проф. Ива Христова. По думите ѝ типичната лаймска болест не налага изследване, тъй като може да бъде разпозната по симптоми. Проф. Христова допълни, че има значение дали кърлежите са цели и живи. И уточни, че  няма смисъл да се носят за изследване онези, които са  извадени разкъсани от тялото. Пред   проф. Христова каза още, че активността на кърлежите тази година е започнала малко по-късно от обичайното. Има констатирани 90 случая на лаймска болест, а до месец може да очакваме бум на заразените. \"Трябва да се избягва преминаването на тревни площи, независимо от това, че се обработват. Ползвайте репеленти\", посъветва тя.  \r\n Харесайте страницата ни във Facebook", "date": "2019.06.18", "title": "До месец се очаква бум на заразените с лаймска болест (Репортаж)"}
{"url": "https://www.bgonair.bg/ekrani/2019-06-18/patriotite-propusnaha-sreshtata-s-bsp-za-namalyavaneto-na-subsidiite", "text": "\r\n \n Групата на \"Обединените патриоти\" не уважи поканата на БСП за разговор за партийната субсидия. Срещата бе предвидена за 11.00 ч. в зала \"Запад\" на Народното събрание. На нея трябваше да се обсъдят приетите на първо четене промени в Закона за държавния бюджет за 2019 г., предложени от управляващите за намаляване размера на субсидиите на партиите от 11 лв. на 1 лв. за получен действителен глас. Инициирането на срещите бе възложено на парламентарната група на левицата от Националния съвет на БСП. Позицията на Пленума на партията бе парламентарната група да започне експертен и политически дебат за намаляване на субсидията, което да отговаря на гражданските очаквания, без да застрашава функционирането на политическите партии. Членовете на Националния съвет се обединиха около позицията \"за\" намаляване на партийната субсидия, но не на 1 лв. От БСП вече поканиха на разговор ГЕРБ, които отказаха разговори с писмо до колегите си от левицата с мотива, че твърдо подкрепят решението на правителството. Според социалиста Драгомир Стойнев отказът от разговори за субсидията е показен разстрел на демокрацията, а парламентът се превръща в инструмент за гарантиране на изборните успехи. Харесайте страницата ни във Facebook   ", "date": "2019.06.18", "title": "Патриотите не уважиха срещата с БСП за намаляването на субсидиите"}
{"url": "https://www.bgonair.bg/bulgaria/2019-06-18/galeriyata-s-falshivite-kartini-shte-sezira-prokuraturata", "text": "\r\n Галерия \"Структура\" и екипът, организирал изложбата, за която стана ясно, че е пълна с фалшификати, ще сезират прокуратурата. Твърдят, че са станали жертва на измама от недобросъвестни продавачи.  Преди седмица се оказа, че голяма част от експозицията, наречена \"Модернизъм и авангард - българската перспектива\" е съставена от фалшификати. Те са представени като творби на български автори, но впоследствие се оказа, че са на световни художници. Така например картина на Сирак Скитник се оказа корица на \"Кама Сутра\". До момента стана ясно, че 7 от картините в изложбата са фалшификати.  Доцент Ружа Маринска обясни, че най-вероятно става дума за един фалшификатор, тъй като в много от творбите се вижда един и същ почерк на работа.  \"Има нещо общо в почерка при доста от работите. Затова не допускам, че всяка работа е на отделен фалшификатор\", каза тя.  ", "date": "2019.06.18", "title": "Галерията с фалшивите картини ще сезира прокуратурата"}
{"url": "https://www.bgonair.bg/bulgaria/2019-06-18/zasilen-kontrol-ot-dnes-patni-politsai-shte-sledyat-za-skorostta-predpaznite-kolani", "text": "\r\n Специализирана операция на \"Пътна полиция\" започва от днес в цялата страна, информира МВР. Причина за акцията са зачестилите случаи на пътнотранспортни произшествия с жертви. Само за последните 4 дни те са общо 16.  Ще бъде засилен контролът върху скоростта, правоспособността на шофьорите, ползването на обезопасителните колани и детските обезопасителни системи, отнемането на предимство на пешеходци на пешеходни пътеки.  Особено внимание ще се обръща на водачите на двуколесни превозни средства - на тяхната правоспособност, видимостта и състоянието на регистрационните табели на моторните превозни средства, използването на защитните каски. Полицейските екипи ще бъдат локализирани по участъци с въведена временна организация на пътя, както и по местата със засилен трафик. Акцията ще продължи до полунощ в събота.   Същевременно продължава и предприетата за летния сезон операция на \"Пътна полиция\". В рамките ѝ ще се осъществява и засилен контрол на транзитно преминаващите през страната моторни превозни средства. Харесайте страницата ни във Facebook ", "date": "2019.06.18", "title": "Засилен контрол - пътни полицаи следят за скоростта, предпазните колани..."}
{"url": "https://www.bgonair.bg/reportazhi/2019-06-18/v-razgara-na-lyatoto-kakvi-sa-usloviyata-v-detskite-lageri-po-chernomorieto-ni", "text": "\r\n Около 150 хил. деца почиват всяко лято в базите ни по морето. Те са над 24, с общо над 3000 легла. По Южното Черноморие са останали едва 7 детски лагера - три в Равда, два в Обзор и по един в Крайморие и Парк \"Росенец\". Екип на   провери при какви условия ще почиват децата тази година. В Парк \"Росенец\", намиращ се на 15 км от Бургас, първите летовници ще пристигнат в началото на юли. Капацитетът на базата е 120 легла, стаите не са супер луксозни, но ученическият отдих излиза 150 лв. за 10 дни. Има вариант да изпратите детето си в частни хотели, но цената там достига до 400 лв., ако базата е 5-звездна. За ученическите лагери задължително се осигурява спасител. А мястото на плажа бива заградено.  В базата в Парк \"Росенец\" вече има лекар. През юли и август медицинските лица ще бъдат две, а дежурството - денонощно. До началото на юли столовата трябва да бъде ремонтирана. Храната се доставя от външна фирма.    ", "date": "2019.06.18", "title": "В разгара на лятото: Какви са условията в детските лагери по Черноморието ни?"}
{"url": "https://www.bgonair.bg/bulgaria/2019-06-18/zhena-zagina-v-katasrofa-kray-lom-saprugat-e-s-opasnost-za-zhivota", "text": "33-годишна жена е загинала, а мъж е с опасност за живота след катастрофа в района на Лом, съобщиха от Областната дирекция на МВР в Монтана. Инцидентът е станал вчера около 02.40 часа на пътя от с. Орсоя към града. Жената управлявала лек автомобил \"Рено Меган Сценик\" с монтанска регистрация, пътник в автомобила бил 45-годишният ѝ съпруг. Малко преди Лом в района на бившето сметище жената губи контрол над колата, излиза вдясно от платното и се преобръща по таван в крайпътна канавка. Според полицията жената се е движела с висока скорост в участък с опасни завои. Жената е загинала на място, а съпругът и е откаран и настанен за лечение в МБАЛ - Лом в травматичен шок, със съмнение за счупен гръбначен прешлен и с опасност за живота. Местопроизшествието е посетено от дежурна оперативна група, извършен е оглед и е образувано досъдебно производство.", "date": "2019.06.18", "title": "Жена загина в катасрофа край Лом, съпругът ѝ е с опасност за живота"}
{"url": "https://www.bgonair.bg/bulgaria/2019-06-18/udalzhavat-sas-sedmitsa-bedstvenoto-polozhenie-v-strelcha", "text": "Бедственото положение в Стрелча се удължава с още една седмица.  В града все още няма питейна вода. Тази, която се подава към домакинствата, е с лошо качество и може да се използва само за санитарни нужди.  Не е отминал и рискът от спукване на основни водопроводи, тъй като вододайната зона е с разрушени подпорни стени.", "date": "2019.06.18", "title": "Удължават със седмица бедственото положение в Стрелча"}
