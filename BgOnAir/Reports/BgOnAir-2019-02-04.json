{"url": "https://www.bgonair.bg/bulgaria/2019-02-04/drogiran-shofyor-predizvika-zrelishtna-katastrofa-v-plovdiv", "text": "Шофьор с БМВ удари с бясна скорост шест леки автомобила на булевард \"Санкт Петербург\" в Пловдив.  \r\nПо чудо няма тежко пострадали. Според очевидци водачът на спортния автомобил се е движил с много висока скорост. \r\nЧаст от изтласканите от платното автомобили са с тежки поражения. В единия от тях е имало 2-годишно дете. Леко са пострадали други двама души. \r\n30-годишният шофьор е бил под въздействието на наркотици, потвърдиха от полицията. Мъжът е задържан за срок от 24 часа.", "date": "2019.02.04", "title": "Дрогиран шофьор предизвика зрелищна катастрофа в Пловдив"}
{"url": "https://www.bgonair.bg/bulgaria/2019-02-04/stryaskashta-statistika-za-2018-g-33-ubiti-zheni-ot-svoite-sapruzi-ili-blizki", "text": "Драстично увеличение с почти 50% на убийствата на жени, извършени от техни съпрузи и близки. За 2016 година убийствата на жени от съпрузи, техни партньори или близки, са точно 22.  Година по-късно фаталните случаи в България са 27, а за миналата година броят е нараснал на 33. Най-често срещаният мотив е ревност. Трайна се очертава и тенденцията на тежко пострадалите.  За 2016 година при домашно насилие са пострадали 33 жени, година по-късно сериозно пострадалите жени са 34, а през 2018 година - 28.  От Българския хелзинкски комитет създадоха и карта за убийствата на жени. От нея става ясно, че за периода от 2012 до 2017 година броят на постановените присъди е 141. Най-много има в София, Бургас и Пловдив. Харесайте страницата ни във Facebook ", "date": "2019.02.04", "title": "Стряскащо: 33 убити жени от своите съпрузи или близки през 2018 г."}
{"url": "https://www.bgonair.bg/reportazhi/2019-02-04/klimatichni-kontrasti-tri-metra-snyag-na-pamporovo-i-plazhuvashti-po-chernomorieto", "text": "\r\n Снежната покривка на Пампорово надмина 3 метра при температура от 4 градуса. В същото време на 300 километра от там - край морето - температурата е 4 пъти по висока. Заради хубавото време плажът се напълни с деца, които си играеха, а смелчаци направиха първите гмуркания в морето за новата година. Много бургазлии слязоха от колите си и се придвижваха с велосипеди. Според синоптиците обаче няма нищо необичайно в пролетните температури.  На 4-и февруари високи температури са измервани и през изминали години. През 1948 година в Плевен е било плюс 18,6 градуса, две години по-късно през 1950 година в Плевен живакът е паднал до минус 28 градуса.  Според световноизвестен френски климатолог все по-често човечеството ще преживява екстремни жеги и студове, както и природни катаклизми като наводнения, пожари, силни ветрове – дори на места, където тези явления не са обичайни.  У нас зърнопроизводителите все по често прибягват до сортове семена, които са по издръжливи на природните катаклизми. Според производители и преработватели на пшеница още е рано да се каже дали топлото февруарско време ще окаже влияние върху реколтата.  Но са категорични, че суровина за покриване на нашите нужди ще има. Тъй като в страната ни се произвеждат около 6 милиона тона пшеница годишно, а за да се изхраним са ни необходими само около 1 милион тона. Очаква се в средата на седмицата времето отново ще се завърне към зимните стойности. Харесайте и страницата ни във Facebook ", "date": "2019.02.04", "title": "Климатични контрасти: Три метра сняг на Пампорово и плажуващи по Черноморието"}
{"url": "https://www.bgonair.bg/reportazhi/2019-02-04/pochina-ski-legendata-mati-nikanen", "text": "\r\n Почина ски легендата Мати Никанен. За него казваха, че е \"Бог в небето и демон на земята\". Шеметната му спортна кариера бе разбита заради проблема му с алкохола. Едва 18-годишен Мати Никанен печели своята първа титла. Оттогава кариерата му се превръща в абсолютен феномен в ски скоковете. Успехите и невероятният талант заслужено му носят определението \"най-великия състезател на всички времена“. Геният на ски сковете се превръща в единствения човек в историята, който е печелил всяко от петте големи състезания в този спорт. Притежава 5 медала на зимни олимпийски игри, 4 от които са златни. 9 медала от световни първенства, 5 от които златни и 22 медала от национални първенства във Финландия – 13, от които златни. Никанен принадлежи на небето, но крилата му са прекършени от любовта към алкохола. Спортистът започва да пада стремглаво надолу още по време на активната си кариера.  Пиянските издънки и избухливия му нрав заменят златните медали с криминални обвинения. Сближаването с бутилката съсипва здравословно и финасовото му състояние. Иконата на финландския спорт пропилява почти всичко, което притежава.  \r\nПринуден е да започне да продава златните си медали, а в търсене на изход от кризата решава да стане певец. Издава два албума, но проблемите не стихват.  Въпреки паденията Мати Никанен остава завинаги в сърцата на милионите си почитатели. А спортните му постижения никога няма да бъдат забравени. Харесайте и страницата ни във Facebook ", "date": "2019.02.04", "title": "Почина ски легендата Мати Никанен"}
{"url": "https://www.bgonair.bg/sutreshen-blok/2019-02-04/nad-400-hilyadi-balgari-v-germaniya-i-okolo-25-miliona-po-sveta-edva-li", "text": "\r\n Според данни на МВнР българските емигранти по света са се увеличили с 400 хиляди за 7 години. Най-много са българските граждани в Германия и Турция. Много българи има още в САЩ, Гърция, Великобритания и дори в Австралия и Нова Зеландия. Данните на външното ни министерство показват, че за 7 години сънародниците ни по света са се увеличили от малко над 2 милиона до близо 2,5 милиона души. България обаче няма точна статистика за това, защото е много трудно да се съберат подобни данни. Дипломатът Стефан Тафров коментира пред  , че е много трудно посолствата ни или самото МВнР да знаят точната бройка на сънародниците ни в чужбина, освен ако самите те не се свържат с представителствата ни. По думите му засилването на връзката на тези българи със страната ни е от стратегическо значение, а това може да стане със работата на електронното правителство. \"То е истинският отговор на проблема как да им помагаме да запазят връзката си с България, как да им предоставяме консулски услуги\", допълни Тафров. Социалният антрополог Харалан Александров пък добави, че липсата на точни данни за българите по света е факт, за който допринася и това, че за разлика от няколко поколения по-рано, днес не се говори толкова за миграция, а по-скоро за мобилност на населението. \"За мен ще е много интересно да се изследва тяхното вътрешно структуриране и начинът, по който ще се развие тяхното отношение към България, тъй като тези хора са си стъпили на краката и те са много активни хора\", коментира той в студиото на  . Александров каза, че скоро българите в чужбина ще искат и политическо представителство, каквото сега нямат, а гласовете им се разпределят пропорционално. Боян Юруков, българин, работещ в IT сферата в Германия, пък разказа в ефира на  , че наистина сънародниците ни там са най-много, но цифрите на министерството са много завишени. Той обясни още, че според него става въпрос за грешка, но беше категоричен, че едва ли българите в Германия са 4000 хиляди. Харесайте и страницата ни във Facebook ", "date": "2019.02.04", "title": "Над 400 000 българи в Германия и около 2,5 милиона по света - едва ли"}
{"url": "https://www.bgonair.bg/world/2019-02-04/otkriha-ostanki-ot-samoleta-na-arzhentinskiya-futbolist-emiliano-salaa", "text": "\r\n Откриха тяло в отломките от самолета на аржентинския футболист Емилиано Сала, който изчезна по време на полет над Ламанша на 21 януари. Загиналият все още не е идентифициран, а операцията продължава.  Подводното издирване беше подновено, след като в сряда бяха открити две възглавници от седалки на френското крайбрежие, които вероятно са били от самолета. 28-годишният аржентински нападател излетя от западния френски град Нант заедно с пилота Дейвид Иботсън към Великобритания, където щеше да пристигне при новия си клуб \"Кардиф Сити\", когато самолетът им изчезна от радарите над Ламанша. Харесайте и страницата ни във Facebook ", "date": "2019.02.04", "title": "Откриха тяло в отломките на самолета с футболиста Емилиано Сала"}
{"url": "https://www.bgonair.bg/world/2019-02-04/sasht-prashta-oshte-3750-voynitsi-na-granitsata-s-meksiko", "text": "Пентагонът изпраща допълнително 3750 войници на границата с Мексико. Мисията им е тримесечна и целта е да се окаже помощ на граничните патрули, съобщиха от американското ведомство. Очаква се президентът Доналд Тръмп, който описа ситуацията по граничната бразда като \"криза\" да обърне специално внимание на въпроса с нелегалната имиграция в годишната си реч пред Конгреса \"За състоянието на Съюза\" във вторник. Държаният глава иска 5,7 милиарда долара за изграждането на стена по границата с Мексико, за да се спре напливът от нелегални мигранти. Харесайте и страницата ни във Facebook ", "date": "2019.02.04", "title": "САЩ изпращат още 3750 войници на границата с Мексико"}
{"url": "https://www.bgonair.bg/world/2019-02-04/malak-samolet-se-razbi-v-chasten-dom-v-orindzh-kaunti", "text": "Двама души загинаха след като малкият им самолет се разби в частен дом в Ориндж Kаунти, Калифорния. Пострадали са двама от живеещите в къщата, която избухнала в пламъци след инцидента. За кратко районът беше отцепен от полицията, тъй като над мястото на катастрофата се носиха гъсти облаци дим от пожара. Харесайте и страницата ни във Facebook ", "date": "2019.02.04", "title": "Малък самолет се разби в частен дом в Ориндж Каунти"}
{"url": "https://www.bgonair.bg/world/2019-02-04/moshten-pozhar-v-zhilishtna-sgrada-v-moskva-vze-4-zhertvi", "text": "Мощен пожар в жилищна сграда в Москва взе 4 жертви. Огънят пламнал тази нощ в блок с над 100 апартамента.  Пристигналите на мястото пожарникари успели да евакуират около 40 от живущите в сградата.  Огънят тръгнал от жилище на петия етаж и заради заради дървените подове бързо се разпространил.  Близо 100 огнеборци и 6 пожарни автомобила се включиха в гасенето на пожара, който беше овладян в ранните часове днес.  Харесайте и страницата ни във Facebook ", "date": "2019.02.04", "title": "Мощен пожар в жилищна сграда в Москва взе 4 жертви"}
{"url": "https://www.bgonair.bg/world/2019-02-04/navodneniya-po-vreme-na-zhegi-ulitsite-na-avstraliya-stanaha-reki", "text": "Тежки наводнения в североизточната част на Австралия превърнаха улиците в реки и принудиха хиляди да напуснат домовете си. Близо 2 хиляди жители на град Таунсвил в щата Куинсланд бяха евакуирани по спешност.  В района няма ток, а 20 000 къщи са застрашени да бъдат наводнени, ако продължи да вали. На помощ на пострадалите беше изпратена армията, която укрепва бреговете на местната река с чували с пясък, след като разположеният в непосредствена близост язовир преля.  Обичайно е в тази част на континента да вали по това време на годината, но количеството валежи е далеч над нормата. В някои градове вече са паднали над 1160 литра на квадратен метър: Количеството дъжд, което пада за година. Харесайте Facebook страницата ни ", "date": "2019.02.04", "title": "Наводнения по време на жеги: Улиците на Австралия станаха реки"}
{"url": "https://www.bgonair.bg/bulgaria/2019-02-04/prezidentat-nalozhi-veto-na-razporedba-na-zakona-za-lichnite-danni", "text": "Президентът Румен Радев наложи вето на разпоредба на закона за личните данни. \r\nСпоред него с формулираните в закона 10 критерия, по които журналист, научен работник и писател следва да преценява и да доказва, че е използвал правомерно лични данни, се създава ненужна свръхрегулация. Харесайте и страницата ни във Facebook ", "date": "2019.02.04", "title": "Президентът наложи вето на разпоредбата на закона за личните данни"}
{"url": "https://www.bgonair.bg/sutreshen-blok/2019-02-04/da-svikvame-s-ekstremnite-klimatichni-yavleniya-shte-zachestyavat", "text": "\r\n Можем ли да спрем неумолимия ход на глобалното затопляне? Или да прогнозираме екстремни климатични явления като рекордните жеги от последното лято?  Световноизвестният френски климатолог Ерве льо Трьот застана пред камерата на Bulgaria ON AIR, за да отговори на някои от най-важните въпроси, свързани с климатичните промени. \" \", посочи климатологът. Льо Трьот се занимава с уравнения, отразяващи движенията в атмосферата и океаните, чрез които екипът му прави дигитални реконструкции на Земята. Модели, които се използват непрекъснато в метеорологията, тъй като са напълно ефективни за прогнози за няколко дни. Чрез тях опитват да разберат и какво влияние оказва човешката дейност върху планетата. \" \", обясни още климатологът. Харесайте страницата ни във Facebook ", "date": "2019.02.04", "title": "Да свикваме с екстремните климатични явления, ще зачестяват"}
{"url": "https://www.bgonair.bg/world/2019-02-04/velikobritaniya-frantsiya-i-germaniya-priznaha-guaydo-za-prezident-na-venetsuela", "text": "\r\n Най-големите европейски сили, сред които Великобритания, Франция и Германия, официално признаха самопровъзгласилия се за президент на Венецуела Хуан Гуайдо.  Решението дойде след като президентът Николас Мадуро категорично отказа да свика предсрочни избори – условие, което Европейският съюз постави преди осем дни. Крайният срок изтече в неделя.  Русия, която открито подкрепя Мадуро, обвини европейските държави в намеса във вътрешните работи на Венецуела. Напрежението в страната се покачва – Мадуро отказва да освободи президентския пост и дори заплаши, че конфликтът може да ескалира до гражданска война.  На свой ред, американският държавен глава Доналд Тръмп предупреди, че Съединените щати са готови да окажат военна намеса в конфликта. Харесайте страницата ни във Facebook ", "date": "2019.02.04", "title": "Напрежението расте: Европейските сили признаха Гуайдо за президент на Венецуела"}
{"url": "https://www.bgonair.bg/bulgaria/2019-02-04/balgariya-i-makedoniya-zasilvat-kulturnoto-i-ikonomicheskoto-si-satrudnichestvo", "text": "\r\n \n Македонският премиер Зоран Заев е на посещение у нас. Делегацията е в София, за да се поклони пред паметника на Гоце Делчев. Освен културното сътрудничество, което беше подписано между България и Македония, беше обсъдено и икономическото такова. По инициатива на Заев българският министър-председател Бойко Борисов ще поиска от Европейската комисия ставките между двете държави да бъдат нулеви. По този начин стокообменът между двете страни ще нарасне до 1 млрд. лева. Осигурени са и 680 млн. евро за изграждането на железницата София - Скопие.  Зоран Заев благодари на България за европедседателството, тъй като то е насочило Македония по пътя ѝ към приемането в НАТО и Европейския съюз. След срещата двамата премиери посетиха концерт в Македонския културен център. Харесайте страницата ни във Facebook ", "date": "2019.02.04", "title": "България и Македония засилват културното и икономическото си сътрудничество"}
{"url": "https://www.bgonair.bg/denqt-on-air/2019-02-04/politolozi-do-evrovota-predstoyat-skandali-i-ozhestochena-bitka-mezhdu-upravlyavashti-i-opozitsiya", "text": "\r\n Според политолога Димитър Димитров няма печеливша и губеща партия като става въпрос за аферата \"Ало, Банов съм\". По неговите думи скандалът поддържа в напрегнато състояние основните електорати, но тяхното активизиране на 26 май зависи от много други неща и най-вече случилото се през самия месец.  \"За ГЕРБ има значение не този тип пряка конфронтация, колкото ерозията, която може да се появи по много други причини - общини, заради някой мост, преляла река, хората с увреждания и много други малки групи със специфични интереси\", коментира в студиото на \"Денят ON AIR\" политологът Димитър Димитров. Според Светлин Тачев \"Ало, Банов съм\" е кампания \"удар срещу удар\" и двете партии биха изгубили гласоподаватели от аферата. \"В момента двете партии са с почти изравнени стойности. ГЕРБ водят макар и с малко и от днешна гледна точка единственото, което могат да направят, за да запазят този процентен пункт, е да задържат ерозирането. То се наблюдаваше през месеците и постепенно разликата започна да се свива. Предстоят 4 месеца, през които ще наблюдаваме ожесточена битка, тъй като отдавна такова доближаване между двете партии не е имало\", коментира пред Bulgaria ON AIR политологът Светлин Тачев. По думите му се очаква поредица от скандали, които да използват ерозията в управляващите и всеки един от тях може да бъде удар срещу ГЕРБ. Той коментира, че постоянните скандали и сблъсъкът между двете партии мобилизира потенциала на партиите. Президентът наложи вето на разпоредба на закона за личните данни, защото се създава ненужна свръхрегулация. Според политолозите това действие на президента показва, че Радев върши добре работата си като коректив на законодателството. Те се обединиха в мнението си, че ако Радев предприеме крачка към политически проект, това би смъкнало неговия рейтинг и би могло да се получи същото, което  се случи с АБВ на Георги Първанов. ", "date": "2019.02.04", "title": "Политолози: До евровота предстоят скандали и ожесточена битка между управляващи и опозиция"}
{"url": "https://www.bgonair.bg/operatsiya-istoriya/2019-02-04/da-se-dokosnesh-do-prabalgari-i-traki", "text": "\r\n Ние българите има с какво да се гордеем. За съжаление, от нашето богато наследство не са останали носители на материалната ни култура. Практически няма запазени сгради. Ние нямаме своя Акропол или своя Колизеум. Историческият парк, който правим, е възможност хората да видят какво е имало по нашите земи, да го докоснат. Прабългарите са били велик народ. Народ, създал пет държави. Имаме възстановки на техни оръжия, на предмети от техния бит. Много интересна е тяхната юрта. Юрта е мястото, където прабългарите са живеели, когато са били на военен поход. Според учените тя е била основно от вълна - топла през зимата и прохладна през лятото. Основното от което се интересува чуждите туристи са римската, византийската, османската и тракийската цивилизация. Това им е интересно, особено на американците, а всяка година в Европа идват 32 милиона американски туристи - коментира предприемачът Ивелин Михайлов. Спартак е световния тсимвол на нашите земи, но ние не го използваме така както би могло. Животът и смъртта на Людмила Живкова е класическа драма и трагедия. Въпреки че тя е могла да има практически всичко, да живее във Виена или Париж, да е светска дама, тя избира друг начин живот, аскетичен, отдаден на каузи. Тя претърпява голяма промяна след тежка катастрофа, която претърпява през 1973 година на Околовръстното шосе в София. Известно време е в кома и може би тази среща със смъртта я променя - разказа писателят и историк Иво Милев, автор на най-новата и най-обемната биография на Живкова. Книгата се базира само на архивни документи и факти. Голяма роля за това изиграва и срещата ѝ с лечителя Петър Димков, който е дъновист. По негова препоръка тя спазва специална диета – основно ядки и чай. Връзката ѝ с Баба Ванга е от 1961 година и тя е по инициатива на петричката пророчица. Всъщност ,Людмила Живкова покровителства Баба Ванга, тъй като оценката за нея по онова време не е била еднозначна. Тогава е създаден и Институтът по сугестология, който изследва феномена Ванга. След заслугите на Людмила са честването на 1300-годишнината на България, НДК, възстановяването на Царевец, Античният театър в Пловдив и много други. Книгата не е опит за някаква носталгия по социализма, тя гледа хладнокръвно на фактите. Людмила Живкова не е обичана от съветските другари, особено от Юрий Андропов, вездействащия председател на КГБ и след това лидер на СССР. Смъртта ѝ е повече от странна. Документите на показват какви са причините за нея. Това е много странно. Не е ясно имало ли е аутопсия - ако е имало, кой я е правил. Може би отговорите се крият в руските архиви.  ", "date": "2019.02.04", "title": "Да се докоснеш до прабългари и траки"}
{"url": "https://www.bgonair.bg/denqt-on-air/2019-02-04/zdravi-hora-iztochvat-sistemata-na-telk-bolnite-oshteteni-ili-ne-savsem", "text": "\r\n Пациенти обжалваха в съда промените в ТЕЛК, тъй като според тях ги ощетяват и оставят без социални добавки. Хора с увреждания и техни близки пък протестираха пред Министерството на здравеопазването заради силно орязаните оценки на решенията на ТЕЛК. \"Пациентите са много ощетени. През последните месеци оплакванията от страна на пациенти са страшно много. Да спрем злоупотребите е различно от това да спрем харча за хората с увреждания. Тези злоупотреби са причина за мизерстването на хората, които наистина имат нужда държавата да им помогне. Новите промени ощетиха точно тези хора\", коментира  . По думите му комисиите по незнаен критерий избират едно водещо заболяване и всички останали заболявания нямат значение или то е минимално. Това е в противоречие с новите тенденции в медицината, смята той. \"Ако държавата си вършеше както трябва работата, за да не се допуска здрави хора да точат системата, тогава няма да се говори за намаляване на разходите, а за намаляване на злоупотребите и увеличаване на ползите за пациентите\", настоя той пред Bulgaria ON AIR.  също коментира темата  . Неговото мнение обаче не съвпада изцяло с това на д-р Хасърджиев. \"Непрекъснато говорехме, че трябва да се ограничат някои плащания по системата на ТЕЛК. Сега сме уплашени, че са ограничени. Ние не знаем какво искаме. Механизмът е точен и ясен като разписване, но той е неизгоден за определени категории хора и те винаги ще бъдат недоволни. Задачата беше да се ограничат разходите в тази система, винаги ще има потърпевши\", посочи доц. Спасков. Според бившия шеф на \"Пирогов\" от Министерството на здравеопазването трябва да кажат \" \". Да се посъветват, да се обърнат към различни организации, да вземат мнение от тях и да се постигне съгласие по този тип документ, обясни той. \"Концепцията за това как се извършва експертизата не е достатъчно добра, категоричен бе д-р Хасърджиев.", "date": "2019.02.04", "title": "Здрави хора източват системата на ТЕЛК. Болните - ощетени или не съвсем?"}
{"url": "https://www.bgonair.bg/denqt-on-air/2019-02-04/kakvo-se-sluchva-22-godini-sled-4-fevruari-1997-godina", "text": "\r\n Какво се случва 22 години след 4 февруари 1997 година - денят на развръзката на политическата криза в България, последвала след протестите срещу управлението на правителството на Жан Виденов и БСП? Журналистът и политикът Асен Агов коментира темата в студиото на  \"Денят ON AIR\". \"Там се пречупи онова, което бавеше България по пътя ѝ към Европа. СДС получиха мандат да извършат необходимите реформи, да стабилизират финансите, да престъпят към ЕС И НАТО и по този начин България да се закотви в западния свят\", коментира журналистът. По думите му вследствие на 4 февруари е приключил икономическият преход на страната, но политическият преход се е забавил, заради липсата на воля на следващите правителства да извършат необходимите реформи в съдебната система. \"Смятам, че България трябва да се отърве от това централно правителство. Който и да дойде на власт, ще бъде затруднен от проблемите, които всекидневно се струпват върху плещите на правителството\", категоричен беше Агов пред Bulgaria ON AIR. Според него сега живеем по-добре, България е по-богата и никога не е била толкова богата, колкото е в момента. Гражданите са на мястото си, но не им се предлага платформа, за застанат зад нея и затова има спорове между управляващи и опозиция.  Относно ситуацията в Европа, журналистът заяви, че Великобритания не е пресметнала добре ползите и загубите от излизането от ЕС и така е довела Европа до сериозни проблеми. По думите му по този начин страната е загубила авторитета си, който е трупала с векове.  Агов коментира и политическата криза във Венецуела. Според него режимът на Мадуро е довел до бягството на 3 милиона венецуелци от страната.", "date": "2019.02.04", "title": "Какво се случва 22 години след 4 февруари 1997 година?"}
{"url": "https://www.bgonair.bg/direktno/2019-02-04/snezhnite-kucheta-na-vitosha", "text": "\r\n Аххак, Иннук, Айра, Зерон , Арис и  Дезира – това са само малка част от снежните кучета на спортния клуб по мъшинг у нас. Всеки уикенд те могат да бъдат видени по склоновете на Витоша, теглейки шейни и водени от техните собственици.  Христина Янкова и Димитър Агонцев са основателите на клуба по мъшинг и вече пета година успешно пренасят приказката от филмите \"Снежни кучета\" и \"Осем герои\" и по нашите планински дефилета. Идеята им се радва на все по-голям интерес, особено от страна на децата. Най-малката възрастова категория участници в клуба са между три и пет години, но винаги качени на шейните заедно с инструкторите на клуба, или с вече обучените си родители. \"Децата и кучетата се разбират страхотно. Нашите срещи тук, в планината, винаги са един малък празник. Това е и начин да покажем на децата, че животът е навън, извън телефоните и таблетите. Освен това, ние ги учим и как да пазят околната среда\" - казват Христина и Димитър. Макар че основните теглещи шейните, са порода Хъски, до впряговете винаги е и талисманът на клуба - малкият питбул Ечо, собственост на фотографа Елица Данаилова.", "date": "2019.02.04", "title": "Снежните кучета на Витоша"}
{"url": "https://www.bgonair.bg/reportazhi/2019-02-04/ot-aresta-kam-evropeyskiya-parlament-evgeniya-baneva-shte-se-kandidatira-za-evroizbori", "text": "\r\n Евгения Банева с политически амбиции от ареста. Инициативен комитет ще издигне кандидатурата ѝ за евродепутат на вота през май. Новината, че инициативен комитет ще издигне Евгения Банева за евродепутат съобщи съпругът ѝ Николай във Facebook. Дали предизборната кампания ще я изкара от ареста е под въпрос.  Николай и Евгения Баневи в момента са в ареста по обвинения за източване на завода \"Полимери\", финансови машинации и укриване на данъци. Това не е пречка за политическите амбиции на Банева. Тя трябва само да докаже, че последните 6 месеца е живяла в евросъюза и да събере 2500 подписа.  Бизнесдамата, макар и известна с ексцентричния си вкус в модата, далеч не е най-необичайният кандидат за място в Брюксел.  На предишните евроизбори през 2014 година Евгения Банева отново беше кандидат. Тя събра малко над 6000 гласа. Евгения не е единствената, която гледа към политическата сцена в семейството. През 2016 година пък Николай Банев пък се яви на избори за президент. Харесайте и страницата ни във Facebook ", "date": "2019.02.04", "title": "От ареста към ЕП: Евгения Банева с кандидатура за евроизборите"}
{"url": "https://www.bgonair.bg/bulgaria/2019-02-04/fizicheska-agresiya-sreshtu-ortoped-v-mts-sv-anna-v-sliven", "text": "\r\n [related_articles] Нов случай на агресия срещу медик. Ортопед е нападнат в частния медициниски център \"Св. Анна\" в Сливен. Нападателят е 35-годишен мъж от града. По разкази на очевдици, агресията била заради операция, която лекарят извършил. От болничното заведение в Сливен, където е станал инцидентът съобщиха, че операцията е извършена в Стара Загора, както и че те не извършват подобни операции.  Лекарят само преглеждал на място. Полиция и прокуратура работят по случая. Нападателят е задържан за 24 часа и освободен. Образувано е досъдебно производство. Харесайте страницата ни във Facebook ", "date": "2019.02.04", "title": "Физическа агресия срещу ортопед в МЦ \"Св. Анна\" в Сливен"}
{"url": "https://www.bgonair.bg/reportazhi/2019-02-04/drama-s-shtastliv-kray-rudi-lyubers-se-pribira-v-holandiya", "text": "\r\n Боксовата легенда Руди Люберс, който живееше като клошар в България, ще се прибере скоро в Холандия. Синът му Марко потърси помощ от холандското посолство, за да се уредят по най-бърз начин документи за баща му и съпругата му Риа. Днес Риа беше прегледана в белодробната болница в Бургас. Холандката беше открита от екипа ни почти безжизнена и спеше върху картони в каравана в село Кошарица. Според лекарите жената е абсолютно неадекватна, объркана и има нужда от психиатър.  Руди вече е добре, а бездомните кучета, за които се грижеше са прибрани в приют. \"Понякога не е лесно. Но нямам проблем. Не съм зле, в моя живот винаги има надежда. Сега животът ми е стабилен\", сподели легендарният боксьор. Заради истерията в Холандия за съдбата на Руди, синът му Марко обмисля да отведа баща си някъде на топло и хубаво място, далеч от медиите. Харесайте страницата ни във Facebook ", "date": "2019.02.04", "title": "Драма с щастлив край: Руди Люберс се прибира в Холандия"}
