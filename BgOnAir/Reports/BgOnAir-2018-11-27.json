{"url": "https://www.bgonair.bg/world/2018-11-27/bivshiyat-makedonski-premier-ostana-bez-deputatski-imunitet", "text": "Официално отнеха депутатския имунитет на македонския премиер Никола Груевски. За това решение гласуваха 62-ма депутати в Скопие. Гласуването премина без дебати и в отсъствието на депутатите от опозиционната ВМРО-ДПМНЕ. В залата беше поканен и президентът на страната Гьорге Иванов, който също не дойде. От няколко седмици Груевски се намира в Унгария, където поиска и получи политическо убежище. В страната си той трябваше вече да излежава присъда за злоупотреба със служебно положение, но така и не се яви за изпълнение на наказанието.", "date": "2018.11.27", "title": "Бившият македонски премиер остана без депутатски имунитет"}
{"url": "https://www.bgonair.bg/bulgaria/2018-11-27/vandali-obezobraziha-kuklata-keli-do-shishkovata-gradinka-vav-varna", "text": "Вандали във Варна обезобразиха куклата Кели, поставена на кръговото кръстовище на Шишковата градинка в града.  Лицето на 3D фигурата, която беше поставена, за да стряска шофьорите и да ги заставя да намалят скоростта, беше изтръгнато. Не за първи път куклата става обект на посегателство. Преди време беше \"гримирана\" страховито със спрей, а впоследствие и с прерязано гърло.  При последния вандалски акт обаче злосторниците са успели да съсипят тотално лицето на Кели и са я превърнали в зловещ образ, който може да изплаши най-малките ученици от близкото училище.", "date": "2018.11.27", "title": "Вандали обезобразиха куклата Кели до Шишковата градинка във Варна"}
{"url": "https://www.bgonair.bg/denqt-on-air/2018-11-27/eksperti-byudzhet-2019-e-ambitsiozen-vaprosat-e-kak-shte-badat-poharcheni-sredstvata", "text": "\r\n На извънредно заседание днес депутатите гласуваха бюджета на НЗОК за следващата година. За здраве през 2019 г. са заложени близо половин милиард лева повече. Повече пари са предвидени както за болнична, така и за извънболнична помощ. Приходите в бюджета ще бъдат в размер на почти 4,3 млрд. лева. Ръстът е с 418,4 млн. лв. спрямо 2018 година.  Здравноосигурителните приходи ще бъдат над 4,2 млрд. лева, в които влизат трансфери за здравно осигуряване и здравноосигурителни вноски. \"Бюджет 2019 наистина е много амбициозен, както го нарече премиерът Борисов, в частта си на харчене. Раздават се много пари по много пера. Лошото е, че всички тези средства ще отидат в нереформирани системи. А това означава, че те непрекъснато ще изтичат\", коментира в студиото на   PR експертът Любомир Аламанов. Според политолога Димитър Димитров притеснението идва оттам, че очакванията за постоянен устойчив растеж от 3,5-4% са нереалистични. \"Условията на търговия са такива, че най-вероятно ще имаме ръст по-близък до 3%. Вече се наблюдават и първите признаци на забавяне. Добрата новина е, че цената на нефта е с тенденция да се понижава. Нека не забравяме обаче, че това все пак са циклични неща. Не бива да бързаме със заключенията\", допълни той. Пред   експертите бяха категорични, че когато не се създават равни условия, не се спазват законите от всички, държавата се тресе от скандали и непрекъснато се говори за корупция, няма нищо странно в това, че в един момент се стига до т.нар. \"венецуелски ефект\", а именно - хората започват да се карат дори за тоалетна хартия.", "date": "2018.11.27", "title": "Експерти: Бюджет 2019 е амбициозен, въпросът е как ще бъдат похарчени средствата"}
{"url": "https://www.bgonair.bg/economy/2018-11-27/evrostat-polovinata-balgari-ne-mogat-da-posreshtnat-neochakvani-razhodi", "text": "Половината от българите не могат да се справят с неочаквани финансови разходи. Това сочи статистиката на Евростат. За 2017 година става въпрос за близо 53% от българите. За сравнение в Европейския съюз средният показател е бил 34 на сто. Европейската статистика дава данни и за това колко процента от европейците въобще не могат да си позволят покупката на кола, нова или на старо. За ЕС този показател е 7%, за България - 20%, а за Румъния - 30%.  Най-висок дял на хора с проблеми относно финансови разходи е регистриран в Латвия, следвана от Хърватия, България и Румъния.", "date": "2018.11.27", "title": "Евростат: Половината българи не могат да посрещнат неочаквани разходи"}
{"url": "https://www.bgonair.bg/world/2018-11-27/borisov-prizova-rusiya-i-ukrayna-za-razum-i-sdarzhanost", "text": "\"Конфликтът между Русия и Украйна трябва да бъде преодолян с диалог\". Това написа в профила си във Facebook премиерът Бойко Борисов по повод конфликта между Русия и Украйна. \"С тревога следя напрежението между военноморските сили на Украйна и на Руската федерация в Азовско море. Винаги съм отстоявал тезата, че трябва да развиваме отношенията си прагматично, на принципа на икономическите ползи и спазването на правилата на международното сътрудничество. Призовавам колегите от Украйна и Руската федерация за разум и сдържаност, защото лесно може да бъде премината границата, от която няма връщане назад. В интерес на всички е напрежението да бъде преодоляно с диалог, а задържаните моряци незабавно да бъдат освободени\", пише Борисов.", "date": "2018.11.27", "title": "Борисов призова Русия и Украйна за разум и сдържаност"}
{"url": "https://www.bgonair.bg/world/2018-11-27/oon-rusiya-da-osvobodi-plenenite-moryatsi-i-da-varne-korabite-na-ukrayna", "text": "\r\n Без резолюция приключи извънредното заседание на Съвета за сигурност на ООН, свикано заради напрежението в Азовско море.  Държавите членки на Съвета остро осъдиха \"използването на сила от страна на Русия\" и я призоваха да освободи пленените моряци и да върне корабите на Украйна. В неделя Москва плени в Азовско море три украински военни кораба и 23-ма моряци.  Русия твърди, че плавателните съдове на Киев са нарушили териториалните ѝ води, като са се опитали да преминат неправомерно през Керченския проток.  На извънредна сесия украинският парламент одобри указ на президента Петро Порошенко за въвеждане на военно положение в отделни области на страната за 30 дни, което започва от 28 ноември.", "date": "2018.11.27", "title": "ООН: Русия да освободи пленените моряци и да върне корабите на Украйна"}
{"url": "https://www.bgonair.bg/sutreshen-blok/2018-11-27/naprezhenieto-v-azovsko-more-tarsena-provokatsiya-ot-petro-poroshenko", "text": "\r\n Без резолюция приключи извънредното заседание на Съвета за сигурност на ООН, свикано заради напрежението в Азовско море. Държавите членки осъдиха \"използването на сила от страна на Русия\" и я призоваха да освободи пленените моряците, и да върне корабите на Украйна. Русия твърди, че плавателните съдове на Киев са нарушили териториалните ѝ води, като са се опитали да преминат неправомерно през Керченския проток. Снощи украинският парламент пък одобри указ на президента Петро Порошенко за въвеждане на военно положение в отделни области на страната за 30 дни, което влиза в сила от утре. Журналистът Чавдар Стефанов каза, че според руснаците инцидентът е провокация именно на украинския държавен глава, която е насочена към предстоящите избори.  подчерта Стефанов в студиото на  . Нина Спасова пък коментира пред  , че този инцидент в Азовско море не е ясно как и защо се е случил, не е ясно дали е провокация, но по думите ѝ двамата президенти Владимир Путин и Петро Порошенко имат интерес от него. , обясни още тя. По думите ѝ лидерите на двете страни имат своите основания да покажат мускули в този момент, въпросът обаче е, че това е доста опасно за всички. Журналистите коментираха и международната реакция на случилото се. Нина Спасова подчерта липсата на реакция от страна на американския президент Доналд Тръмп. Чавдар Стефанов пък беше категоричен, че аргументите на Русия пред ООН, че са искали да проверят корабите били без покритие и припомни изказване на руския външен министър Сергей Лавров, което по димите на Стефанов е много важно. , коментира още той. Журналистът обаче допълни, че очевидно Русия иска тази нова световна архитектура, но не знае как може да бъде постигната. Нина Спасова пък добави, че се надява да не се стига до военни конфликти и че всичко ще приключи сега.", "date": "2018.11.27", "title": "Напрежението в Азовско море - търсена провокация?"}
{"url": "https://www.bgonair.bg/economy/2018-11-27/vse-po-chesto-se-tarsi-100-finansirane-pri-pokupka-na-zhilishte-sochi-prouchvane", "text": "Все по-често търсене на 100% финансиране при покупка на жилище и нарастване на броя сделки с жилища в строеж. Това показват наблюденията на Arco Real Estate за пазара на недвижими имоти през третото тримесечие на 2018 г, съобщава  . По данни на брокерите все повече хора осъзнават преимуществата на покупката на ново строителство, сред които са очакваната по-ниска цена, гъвкавата схема на плащане и други. При покупката на ново строителство на по-ранен етап купувачите имат и шанса да избират етажа, изложението, тоест да закупят жилище с разпределение, каквото искат. Повечето млади семейства в София например нямат достатъчно спестени пари за покупка на жилище от една страна, а от друга – нямат имущество, което могат да заложат като обезпечение за ипотечен кредит. Затова за тях покупката \"на зелено\" е много добра възможност да се сдобият със собствен дом. В Пловдив резултатите сочат, че търсенията за покупка на апартаменти в строеж формират около 1/3 от общите търсения в агенцията. Бюджетът им в най-честия случай е до 50 000 евро, като банковото финансиране е основният източник на средства. Банките предлагат еднакви условия по жилищните кредити по отношение на лихвените равнища - както за покупка на изградено жилище, така и за покупка чрез кредитиране \"на зелено\". За финансовите институции не е пречка да финансират имот, който няма Aкт 16, уточняват от агенцията. Важно е потребителите да имат добра кредитна история, строителната компания също да е с добро име и да е надеждна и не на последно място - сградата да е получила Акт 14. Когато се финансира покупката на имот с Акт 14, усвояването на кредита става на части. В повечето случаи схемата е индивидуална, договорена с банката и строителя. Финансиране може да се получи до 80-85% от стойността на имота в завършен вид. \r\nСнимка: Pixabay", "date": "2018.11.27", "title": "Все по-често се търси 100% финансиране при покупка на жилище, сочи проучване"}
{"url": "https://www.bgonair.bg/world/2018-11-27/sondata-insayt-katsna-na-mars-izprati-parva-snimka-kam-nasa", "text": "\r\n Успешно кацане на космическия апарат \"ИнСайт\" на повърхността на Марс.  След близо седем месеца роботът, който ще изследва повърхността на Червената планета, изпрати първата си снимка до контролния център на НАСА в Пасадина, щата Калифорния.  Сондата тежи 385 кг и кацна в областта Елизиум, близо до марсианския екватор. Най-трудната част от мисията бе навлизането в марсианската атмосфера и кацането.  Гравитацията на Червената планета е едва 1/3 от земната, затова се изискваха сложни маневри и специални парашути.", "date": "2018.11.27", "title": "Сондата \"ИнСайт\" кацна на Марс, изпрати първа снимка към НАСА"}
{"url": "https://www.bgonair.bg/world/2018-11-27/britanskiyat-parlament-glasuva-brexit-na-11-dekemvri", "text": "11 декември е датата, на която британският парламент ще гласува относно сключеното с Брюксел споразумение за изтегляне от Европейския съюз.  В реч пред Камарата на общините вчера британският премиер Тереза Мей се опита да убеди депутатите да подкрепят нейното споразумение за Brexit. Преди гласуването на 11 декември депутатите ще обсъждат документа в продължение на пет дни.  Сега премиерът трябва да проведе консултации с министрите от кабинета си и с членовете на Консервативната партия, част от които са срещу споразумението за Brexit.", "date": "2018.11.27", "title": "Британският парламент гласува Brexit на 11 декември"}
{"url": "https://www.bgonair.bg/world/2018-11-27/vatreshniyat-ministar-na-italiya-poe-bitkata-sreshtu-mafiyata", "text": "Вътрешният министър на Италия Матео Салвини се зае лично с разрушаването на незаконно построена от мафията резиденция в Рим.  Лидерът на крайнодясната партия \"Лигат\" се качи в един от багерите, за да даде началото на операцията.  Луксозната вила е една от осемте, които властите конфискуваха преди седмица от влиятелната фамилия Касамоника. Разследването срещу мафиотския клан продължи няколко години. През лятото полицията арестува 33 негови членове, а имуществото им беше отнето.", "date": "2018.11.27", "title": "Вътрешният министър на Италия пое битката срещу мафията"}
{"url": "https://www.bgonair.bg/world/2018-11-27/oon-prizova-ukrayna-i-rusiya-za-sdarzhanost-naprezhenieto-obache-ne-stihva", "text": "\r\n Военно положение в някои области на Украйна за срок от 30 дни заради задържаните от Русия украински кораби и екипажите им в Черно море. Това реши късно снощи украинският парламент. Реакция имаше и от страна на България – от Външно министерство съветват сънародниците ни да ограничат пътуванията си до Украйна за този период, особено в областите, за които е обявено военно положение. То обхваща областите Виницка, Луганска, Николаевска, Сумска, Одеска, Харковска, Черниговска, Херсонска, Донецка и Запорожска, уточняват от МвнР. \r\n  \r\nАко пък вече са в страната, да се регистрират в дипломатическите ни представителства на място или на уебсайта на българското външно министерство. Сънародниците ни са съветвани да следват инструкциите на местните власти, в това число полиция и военни патрули, като проявяват спокойствие и търпение.  При необходимост сънародниците ни могат да се свържат с българското посолство в Киев на следните телефони: +380 44 246 72 37 и +380 44 246 76 72, както и с българското Генерално консулство в Одеса на телефон +380 68 293 00 48. Президентът Румен Радев пък призова за възможно най-бърза деескалация на напрежението между Киев и Москва.  Руският президент Владимир Путин изрази \"сериозно безпокойство\" от въвеждането на военното положение, а Съветът за сигурност на ООН се събра извънредно. На този фон стана ясно, че 24-ма от задържаните украински моряци ще бъдат задържани за срок от 60 дни. Руските разузнавателни служби разпространиха видеа на трима от задържаните, в които един от тях твърди, че съзнателно е игнорирал сигналите на руската страна и е бил наясно с провокативността на украинските действия. Командирът на украинските военноморски сили обаче заяви, че моряците са били принудени да излъжат. Заместник-главният секретар по политическите въпроси на ООН Розмари Дикарло призова Русия и Украйна да проявят сдържаност, за да бъде предотвратена сериозна ескалация на напрежението. Въпреки това извънредното заседание на ООН приключи без резолюция, тъй като Съветът за сигурност не може да потвърди случилото се.  \r\n  ", "date": "2018.11.27", "title": "ООН призова Украйна и Русия за сдържаност, напрежението обаче не стихва"}
{"url": "https://www.bgonair.bg/bulgaria/2018-11-27/nekachestven-remont-nedovolstvo-koga-shte-e-gotov-grafa", "text": "Ремонтът на ул. \"Граф Игнатиев\" стана символ на некачествените ремонти в София под управлението на ГЕРБ, смята общинският съветник от опозиционната \"Политическа група 5\" в СОС Симеон Славчев. Според него недоволството на столичани от ситуацията е напълно справедливо. \"Този ремонт трябваше да бъде ключов и знаков, но с положителен знак\", коментира той пред БНР и посочи, че в крайна сметка се е получило точно обратното.  Затова от \"Политическа група 5\" внасят специална наредба, която регулира качеството на ремонтите. \"Всяка фирма, която не извършва качествено ремонт или не спазва сроковете, да получава минус точки, явявайки се за обществена поръчка. По този начин тези фирми, които извършват некачествени ремонти, да отпадат\", обясни Славчев. Според него е редно и да се следи цялата история на фирмите и свързаността им. По думите му в момента текстовете се обсъждат с всички заинтересовани страни. Той се надява до края на годината наредбата да бъде внесена. Идеята е да бъде създадена специална работна група, в която да има хора, които разбират и от технически показатели, каза още общинският съветник. \"При ремонта на \"Граф Игнатиев\" е променен проектът. Кой си позволи незаконно да промени проекта? Това се оказва масова практика в СтоличнаТА община\", коментира Славчев. Зам.-председателят на Общинския съвет в София от ГЕРБ Николай Стойнев съобщи, че от утре започва пробния период с придвижването на трамваите по ремонтираната улица. Той призна, че има забавяне в комуникацията, а районният кмет изобщо отсъства. Където е възможно, оградите се премахват поетапно, каза Стойнев. Живущите в района и хората, които имат бизнес там, поставиха редица въпроси, по които ежедневно се работи, добави той. \"Внушенията, които се правят, че се харчат публични средства по няколко пъти за едно и също нещо – категорично не отговарят на истината\", отбеляза Николай Стойнев. Той бе категоричен, че ако се налага, по няколко пъти ще се преработват някои места, докато не се направи така, че да отговаря на стандартите. По думите му пропуските се отстраняват за сметка на фирмата. Стойнев не отговори на въпроса кога ще приключи целия ремонт.  ", "date": "2018.11.27", "title": "Некачествен ремонт, недоволство... Кога ще е готов \"Графа\"?"}
{"url": "https://www.bgonair.bg/denqt-on-air/2018-11-27/politolog-rusiya-da-nahlue-v-ukrayna-putin-tozi-pat-nyama-da-stigne-dalech", "text": "\r\n Смятам, че конфликтът между Русия и Украйна ще се ограничи със сегашния сблъсък. Спомена се за ново разширяване на санкциите. Има и доста сериозни промени в самата Русия. Този път Путин няма да отиде далеч. Така политологът и експерт по европейските въпроси Владимир Шопов коментира напрежението между Киев и Москва. Преди дни Русия блокира достъпа до Азовско море, като прегради Керченския пролив с огромен танкер, а в небето над него кръжаха бойни самолети и хеликоптери. \"Целта на санкциите е да се ударят енергийните носители в Русия. Санкциите са насочени доста добре. Те пречат на страната да развива една от най-големите си индустрии в бъдеще. Европа има доста варианти да предотврати ескалирането на напрежението\", категоричен е гостът на \"Денят ON AIR\". Политологът коментира и създалата се около Brexit ситуация около Великобритания и Европейския съюз. \"От това, което виждаме, тази сделка ще бъде одобрена, но на второ гласуване, а не на първо. Първото гласуване ще е на 11 декември, но още от сега започва почвата да се подготвя за евентуални проблеми. В момента сме на финалната права на сагата\", сигурен е експертът. По думите му всички играчи започват здраво да блъфират, за да се извлече колкото се може по-голяма полза.  \"Отговорността за провал на тази сделка е прекалено голяма. Значителна част от хората в консервативната партия ще си дадат сметка за това. Те трябва първоначално да блокират самото споразумение, но освен това трябва да свалят собственото си правителство. Реално пък Великобритания ще стане неуправляема\", добави още Шопов пред Bulgaria ON AIR.", "date": "2018.11.27", "title": "Политолог: Русия да нахлуе в Украйна? Путин този път няма да стигне далеч"}
{"url": "https://www.bgonair.bg/bulgaria/2018-11-27/mvnr-preporachva-da-badat-ogranicheni-patuvaniyata-do-ukrayna", "text": "Външно министерство излезе с препоръка към българите да ограничат пътуванията си до Украйна заради обявеното военно положение. По информация на българското посолство в Киев, от 09:00 часа на 28 ноември 2018 г. до 09:00 часа на 28 декември 2018 г. в Украйна е въведено военно положение. То обхваща областите Виницка, Луганска, Николаевска, Сумска, Одеска, Харковска, Черниговска, Херсонска, Донецка и Запорожска, уточняват от МвнР. \r\n  \r\nВъзможно е ограничаване правата и свободите на гражданите, а именно правото на свободно придвижване, неприкосновеността на кореспонденцията, включително телефонна и електронна, изразяване на убеждения. \r\nПрепоръчва се на българските граждани да ограничат пътуванията си до Украйна и особено в областите, за които е обявено военно положение. Правомощията на военното командване в условията на военно положение включват:  \r\n- организиране на блок-постове и контрол на автомобилния транспорт по всички пътища на територията;  \r\n- засилен контрол по всички гранични контролно-пропускателни пунктове;  \r\n- евакуация на населението и предприятията от опасни райони;  \r\n- въвеждане на комендантски час;  \r\n- въвеждане на контрол върху средства за масова информация;  \r\n- възможно е изземване за временно ползване имущество на физически и юридически лица за нуждата на армията;  \r\n- използване на помещения и оборудвания на заводи, офиси и др. за целите на отбраната. Министерството на външните работи съветва българите, които са в Украйна  да се регистрират на сайта на МВнР или в българските дипломатически представителства като посочат периода и мястото на пребиваване и оставят актуален телефон за връзка. Освен това да избягват райони, в които се провеждат демонстрации и протестни действия, както и участие в такива, да следят за актуална информация в медиите, да следват инструкциите на местните власти, в това число полиция и военни патрули, като проявяват спокойствие и търпение. При необходимост сънародниците ни могат да се свържат с българското посолство в Киев на следните телефони: +380 44 246 72 37 и +380 44 246 76 72, както и с българското Генерално консулство в Одеса на телефон +380 68 293 00 48.", "date": "2018.11.27", "title": "МВнР препоръчва да бъдат ограничени пътуванията до Украйна"}
{"url": "https://www.bgonair.bg/bulgaria/2018-11-27/taksimetrovi-shofyori-izlizat-na-protest-pred-stolichnata-obshtina", "text": "[video] ​ [related_articles] Утре таксиметровите шофьори в София излизат на протест пред Столичната община. Исканията им са за по-високи тарифи, шофиране в бус лентите и урегулирани стоянки. В навечерието му, БСП-София и браншовите организации се видяха на среща. \r\nВодачите искат актуализация на тарифите им и право да шофират в бус лентите. Само тогава, когато са с клиент.  Преди дни таксиметровите шофьори започнаха акция срещу частните коли, които спират на стоянките им. Браншовите организации настояват да няма таван на цените, които не са актуализирани от 6 години. Искат 50% увеличение на услугата, която предлагат.", "date": "2018.11.27", "title": "Таксиметрови шофьори излизат на протест пред Столичната община"}
{"url": "https://www.bgonair.bg/bulgaria/2018-11-27/s-fakelno-shestvie-vmro-pripomnya-nyoyskiya-dogovor", "text": "\r\n \n Привърженици и депутати на ВМРО се събраха в центъра на София на факелно шествие, с което припомнят 99-годишнината от подписването на Ньойския договор. Демонстрантите тръгнаха от къщата-музей на Иван Вазов и стигнаха до Паметника на Незнайния войн. Там положиха венец с цветя и копие от Ньойския договор, които изгориха и стъпкаха. Целта е да се припомни срамния според тях Ньойски договор, който предвижда над 2 милиарда репарации, както и откъсването на множество територии от България, също редуцирането на армията ни до 30 хиляди души. Снимка: Димитър Кьосемарлиев, Bulgaria ON AIR", "date": "2018.11.27", "title": "С факелно шествие ВМРО припомня Ньойския договор"}
{"url": "https://www.bgonair.bg/bulgaria/2018-11-27/polovin-mlrd-leva-poveche-za-zdrave-ns-prie-byudzheta-na-nzok-za-2019-g", "text": "\r\n Бюджетът на НЗОК за следващата година е факт. Депутатите го приеха на извънредно заседание във вторник.  Здравната вноска остава 8%. За здраве през следващата година са заложени близо половин милиард лева повече. Повече пари са заложени както за болнична, така и за извънболнична помощ. Приходите в бюджета ще бъдат в размер на почти 4,3 млрд. лева. Ръстът в приходите е с 418,4 млн. лв. спрямо 2018 година. Здравноосигурителните приходи ще бъдат над 4,2 млрд. лева, в които влизат трансфери за здравно осигуряване и здравноосигурителни вноски. Разходите в бюджета на Касата са в размер на над 4,3 млрд. лева. За персонал са в размер на над 41 млн. лева, за административни дейности – над 12 млн. лева, за здравноосигурителни плащания – малко над 4,1 млрд. лева. Депутатът от БСП Георги Михайлов настоя за създаване на специален фонд за лечение на здравнонеосигурените лица. \"Попитайте всеки директор на болница какво се случва в Отделението по интензивни грижи и в кабинетите, които приемат спешно болни пациенти, които на практика се обръщат в кабинети за болни, които са неосигурени\", каза той.  От своя страна шефката на здравната комисия Даниела Дариткова от ГЕРБ обясни, че за лечението на хората, които не са осигурени здравно, се плаща от държавата, но не през бюджета на НЗОК. \"Категорично държавата плаща за спешна помощ, само че това ще го видите в големия бюджет, където са плащанията на МЗ\", обясни тя. Междувременно от БСП заявиха, че ще дадат бюджета на НЗОК за 2019 г. на Конституционния съд. Причината е, че чрез него се променяли 18 закона, сред които изборния кодекс, Закона за обществените поръчки, Закона за данъка върху доходите на физическите лица.  Опозицията смята, че това е недопустимо, тъй като бюджета на Здравната каса е специален и не може да се позволява с него да бъдат променяни закони, които нямат пряко отношение към парите за здравеопазване.", "date": "2018.11.27", "title": "Половин млрд. лева повече за здраве! НС прие бюджета на НЗОК за 2019 г."}
{"url": "https://www.bgonair.bg/bulgaria/2018-11-27/sakrashtavat-spisaka-s-vaprosi-za-kandidat-shofyorite", "text": "\r\n Промяната предвижда от листовките да отпаднат въпроси, които нямат отношение към безопасното поведение на кандидат-шофьора на пътя, като например въпроса \"Какво е съотношението между мощност- тегло за мотоциклер от категория А1?\"  Освен че и за експерти, и за бъдещи шофьори въпроси от този тип са подвеждащи. Според бранша те не отговарят и на реалността.  150-те ненужни въпроса трябва да бъдат заменени от такива свързани с безопаснотта на пътя от раздел Теория на управление на автомобила, каквито сега няма.  \"Защо водачът да не знае кога се намалява устойчивостта на автомобила? Защо водачът да не знае как влияе центърът на тежестта върху устойчивостта на автомобила? Какво трябва да направи водачът, когато автомобилът поднесе?\", пита Красимир Георгиев от Асоциация за квалификация на автомобилистите в България. Предложението е направено на последното заседание на Държавно-обществената консултативна комисия по проблемите на безопасността на движението. А промяната може да стане факт най-рано след 30 март догодина", "date": "2018.11.27", "title": "Съкращават списъка с въпроси за кандидат-шофьорите"}
{"url": "https://www.bgonair.bg/bulgaria/2018-11-27/parvi-sluchay-na-svinski-grip-za-sezona-e-ustanoven-pri-mayka-s-dete", "text": "Първият за този сезон грипен вирус N1H1, познат още като свински грип вече е факт. Пробите са взети от тежко болна 40-годишна жена и 6-годишното й дете. Начините за заразяване са два - консумация на заразено с вирусни частици свинско месо или при предаване от човек на човек по въздушно-капков път.  Най-честите симптоми са повишена телесна температура над 38 градуса, треска, сухо гърло, главоболие, секреция от носа, храчки, кашлица, болки в корема, мускулите по тялото и ставния апарат. Свинският грип е по-рисков за децата, бременните жени, както и при хора с хронични заболявания.", "date": "2018.11.27", "title": "Първи случай на свински грип за сезона е установен при майка с дете"}
{"url": "https://www.bgonair.bg/bulgaria/2018-11-27/ima-li-shans-vezdesashtiyat-da-stigne-do-oskarite", "text": "\r\n Преди една година филмът \"Вездесъщият\" излезе по кината и за кратко време успя да обере десетки престижни отличия. Наскоро стана ясно, че това е и тазгодишното предложение на страната ни за предстоящите награди \"Оскар\".  По този повод екип на Bulgaria ON AIR се срещна с режисьора на филма Илиян Джевелеков,  дни след прибирането му от САЩ, където филмът беше представен пред по-голямата част членовете на Академията. \"Получихме висока оценка от голяма част от филмовата академия. Филмът беше гледан от над 200 човека, имаше и прожеккция за българите, живеещи там. Това е голям успех, както за нас като продуценти, така и за цяла България\", казва Илиян, който обмисля следващият му проект да бъде сериал. \"Вездесъщият\" се бори за място между 87 чуждоезикови филма тази година, а около десети екември ще стане ясно, дали ще влезе в  предпоследната селекция от  9 филма, от които в по-късен етап, ще бъдат подбрани пет.  Имаме ли шанс да грабнем заветната статуетка?  ", "date": "2018.11.27", "title": "Има ли шанс \"Вездесъщият\" да стигне до \"Оскарите\"?"}
{"url": "https://www.bgonair.bg/bulgaria/2018-11-27/evrodeputatat-dzhambazki-tragnal-kam-myunhen-s-pistolet-i-boepripasi", "text": "\r\n Пистолет и боеприпаси са открити в ръчния багаж на евродепутата Ангел Джамбазки на Летище София. Той е пътувал за Мюнхен.  На 19 ноември \"Гранична полиция\" е информирана за открит пистолет и боеприпаси в багажа на евродепутата на Терминал 2. Пред органите на реда Джамбазки е обяснил, че е забравил оръжието в личния си багаж. Установено е, че то е законно и е предоставено разрешително.  Джамбазки е оказал съдействие и с протокол оръжието и боеприпасите са предадени на Гранична полиция - София. Два дни по-късно Джамбазки се е върнал в България и отново с протокол те са му върнати.", "date": "2018.11.27", "title": "Евродепутатът Джамбазки тръгнал към Мюнхен с пистолет и боеприпаси"}
{"url": "https://www.bgonair.bg/denqt-on-air/2018-11-27/zdraveopazvaneto-v-balgariya-adekvatno-na-sredstvata-s-koito-razpolaga-smyata-dots-spas-spaskov", "text": "\r\n Депутатите приеха на второ четене бюджета на НЗОК за следващата година на извънредно заседание във вторник.  Здравната вноска остава 8%. За здраве през следващата година са заложени близо половин милиард лева повече. Повече пари са заложени както за болнична, така и за извънболнична помощ. \"Здравеопазването в България е адекватно на средствата, с които разполага здравната система. Те са от порядъка на между 15-18 пъти по-малко, отколкото в западноевропейските страни и то не е толкова лошо. За парите, които се дават за здраве, то е чудесно\", отбеляза бившият директор на \"Пирогов\" доц. Спас Спасков в студиото на \" \". По неговите думи бюджетът за следващата година се приема много навреме - преди края на 2018, което се случва за пръв път от много години. Той допълни, че екипите на министерството и Здравната каса имат приноса, че \"влизаме в ритъм\". Като друго добро нещо той посочи, че има преструктуриране на административните звена. Според доц. Спасков закриването на Фонда за лечение на деца не означава изчезване на функацията лечение на деца. По неговите думи тя се запазва, а изчезва структура, която предизвиква скандали по всяко време. \"Плюсовете са това, че все пак здравноосигурителната каса разполага с много по-голям ресурс и ако се получи някакъв недостиг, това може да се компенсира от големия платец на медицинската услуга много по-лесно. Тогава няма да има този тип ограничения. Ограничения ще бъдат само - дали трябва да отиват да се лекуват тези деца в чужбина или в България\", коментира той пред . Бившият директор на \"Пирогов\" заяви, че е изградено недоверие у хората. Според него  един от пътищата за решаването на това е демонополизацията на Здравната каса. \"Днес имаме недоверие към касата, защото тя е единственият орган, няма конкуренция. Когато се появи, хората ще започнат да имат доверие към по-добрия и тогава ще се работи по-добре. Възможностите на хората се увеличават, контролът ще се увеличи също\", заяви доц. Спас Спасков.", "date": "2018.11.27", "title": "Здравеопазването в България - адекватно на средствата, с които разполага, смята доц. Спас Спасков"}
{"url": "https://www.bgonair.bg/bulgaria/2018-11-27/bsp-signalizira-17-godishen-prebit-ot-politsai-v-sandanski", "text": "\r\n 17-годишен младеж е бит от полицаи в Сандански. Такъв сигнал е подаден до БСП от Конфедерацията за защита правата на децата.  Докато са на лагер в Сандански, група младежи от националния отбор по джудо се движат по пътното платно. Преминава цивилен полицай с автомобил, който им прави забележка и започва спречкване.  Един от младежите си е позволил непристойно поведение. Бил е задържан, а съдът го е признал за виновен по обвинение в дребно хулиганство.  По думите на депутата от БСП Антон Кутев момчето е бито от органите на реда, според МВР обаче сблъсък не е имало. \r\n  ", "date": "2018.11.27", "title": "БСП сигнализира: 17-годишен пребит от полицаи в Сандански"}
