{"url": "https://www.bgonair.bg/world/2018-02-02/lodka-s-90-migranti-se-preobarna-kray-libiya", "text": "Трагедия край бреговете на Либия. Лодка с 90 мигранти се е преобърнала. Смята се, че всички са се удавили. На борда е имало предимно мигранти от Пакистан. От Международната организация по миграция заявиха, че все повече пакистански граждани предприемат рисково пътуване по море в опит да достигнат Европа. Снимка: Pixabay", "date": "2018.02.02", "title": "Лодка с 90 мигранти се преобърна край Либия"}
{"url": "https://www.bgonair.bg/bulgaria/2018-02-02/balgariya-shte-plashta-po-visoka-vnoska-v-byudzheta-na-es", "text": "По-висока вноска в бюджета на Общността ще плащаме с още седем държави от Източна Европа след излизането на Великобритания от блока.  Решението беше взето в Будапеща след среща на представителите на България, Унгария, Полша, Чехия, Словакия, Словения, Хърватия и Румъния с еврокомисаря по бюджета Гюнтер Йотингер.  Вноската ще се вдигне до 1.1 процента от брутния национален доход. В опит да убеди държавите-членки да запълнят недостига в евробюджета след излизането на Великобритания, в началото на годината председателят на Европейската комисия Жан-Клод Юнкер коментира, че членството в съюза струва на гражданите по-малко от чаша кафе на ден.", "date": "2018.02.02", "title": "България ще плаща по-висока вноска в бюджета на ЕС"}
{"url": "https://www.bgonair.bg/denqt-on-air/2018-02-02/zam-ministar-mo-ima-gotovnost-da-startira-dobrovolnata-sluzhba-v-ba", "text": "\r\n Така   коментира повдигнатата наскоро тема от министър Красимир Каракачанов за създаване на доброволна служба към Българската армия. \" \", уточни зам.-министърът в \" \". Величков добави, че на третия етап доброволците ще застъпват официално на служба в БА, а двата центъра, където ще се провежда обучението, ще бъдат в Плевен и Сливен. Зам.-министърът разясни и ситуацията около модернизирането на БА. \" \", обяви той пред  . По думите на зам.-министъра относно модернизацията на ВВС на България има голяма неяснота, но следва всички неизвестни ще бъдат изчистени. \" \", обясни Анатолий Величков.", "date": "2018.02.02", "title": "Зам.-министър: МО има готовност да стартира доброволната служба в БА"}
{"url": "https://www.bgonair.bg/science/2018-02-02/mtel-obnovi-mobilnite-si-planove-mtel-bez-granitsi", "text": "\r\n От 1 февруари Мтел обнови своите мобилни планове \"Мтел без граници\". Те вече предлагат повече възможности за мобилно забавление и пространство за съхранение на снимки и друга информация. Плановете имат нова екстра - \"Дигитални услуги\", чрез която получавате достъп до приложението за телевизия Mtel Now, 100 ГБ пространство в disk.bg, както и HBO GO при някои планове. Освен това всички \"Мтел без граници\" вече могат да се използват и без абонамент, като по този начин можете да изберете най-подходящия план без да се обвързвате с дългосрочен договор. За пореден път Мтел подкрепи кръга от Световната купа по сноуборд, който се проведе в Банско през изминалия уикенд. По време на цялото събитие телекомът организира много игри за всички фенове на зимните спортове, които можеха да споделят своята ваканция с новата 4,5G мрежа на Мтел. Тя беше пусната за началото на този зимен сезон и покрива всички по-големи планински курорти. Мтел награди най-добрите ни сноубордисти - Александра Жекова и Радослав Янков. Двамата ще представят страната ни на предстоящите Олимпийски игри в Южна Корея. Вече е ясен победителят от месечната игра на Мтел. Това е Красимир Чолаков, който печели смартфона Nokia 2. Новата награда в играта на телекома е Xiaomi Redmi Note 5A. Можете да го спечелите като отговаряте правилно на въпросите във . Ето го и новия въпрос - Как се казва екстрата в новите мобилни планове Мтел без граници?", "date": "2018.02.02", "title": "Мтел обнови мобилните си планове \"Мтел без граници\""}
{"url": "https://www.bgonair.bg/denqt-on-air/2018-02-02/silata-na-choveshkiya-duh-vazmozhno-li-e-rakat-da-bade-preboren", "text": "\r\n Възможно ли е човек да се пребори с една от сочените за най-страшни и нелечими болести? Болест, която отнема хиляди животи всеки ден - ракът. \"Това не само е възможно. Оказва се, че единственият начин да се сбогуваме с каквито и да били намеци за наличие на онкологично заболяване е в собствените ни ръце\", каза в студиото на \"Денят ON AIR\" компютърният специалист и природолечител Милен Антонов. Той разказа, че всъщност болестта на неговата майка е била катализаторът, отключил отношението и интереса му към лечението на рака. \"Майка ми ми се довери и се излекува. Методиката е изключително проста. Става въпрос за пет неща, на които следва да се обърне внимание, а имено - менталността, дишането, релаксацията, движението и храненето. Всички те трябва да бъдат прилагани по такъв начин, че да водят тялото към покой, състояние на отпускане\", сподели Милен Антонов. Пред Bulgaria ON AIR той обясни, че е от изключителна важност храненето да не внася отрови в тялото, а да помага веществата да бъдат нормално усвоявани от организма.  \"По този начин алкалността на организма се подобрява и не позволява каквато и да било патология да навлиза повече в него\", допълни още гостът в студиото на Кузман Илиев.", "date": "2018.02.02", "title": "Силата на човешкия дух: Възможно ли е ракът да бъде преборен?"}
{"url": "https://www.bgonair.bg/bulgaria/2018-02-02/po-malko-bolni-v-sofiya-prez-poslednata-sedmitsa-ot-utre-otmenyat-gripnata-epidemiya", "text": "Oтменя се обявената грипна епидемия за град София, както и свързаните с нея ограничителни мерки в лечебните заведения, считано от 3 февруари 2018 г., съобщиха от Столичната Регионална здравна инспекция. В седмицата, предхождаща обявяването на грипна епидемия за град София, са регистрирани 3 179 респираторни заболявания. Заболеваемостта е достигнала стойности до 240.17‰.  По време на обявената грипна епидемия, за седмицата 29 януари 2018 г. - 1 февруари 2018 г. са регистрирани 2 204 случая на остри респираторни заболявания и грип, със заболяемост 166.51‰.  От 31 януари 2018 г. се наблюдава ясно изразена тенденция на снижаване на заболеваемостта.  Във основа на развитието на епидемичния процес, се очаква в следващите дни тя да достигне нивото на обичайните стойности за сезона.  ", "date": "2018.02.02", "title": "По-малко болни в София през последната седмица! Отменят грипната епидемия"}
{"url": "https://www.bgonair.bg/economy/2018-02-02/etsb-evropa-ne-e-gotova-za-drug-ikonomicheski-spad", "text": "Европа не е готова за друг икономически спад, а следващата криза може да тества границите на Европейската централна банка (ЕЦБ), тъй като лихвените проценти могат да се понижат още по-дълбоко на отрицателна територия, заяви членът на Управителния съвет на ЕЦБ Беноа Кьоре, цитиран от Ройтерс. Според някои служители на ЕЦБ правителствата в Европа са използвали лошо времето си след дълговата криза, като не успяха да подобрят капацитета на блока за справяне с шокове и го оставиха уязвим на бъдещи сътресения. Твърдейки, че много от институционалните недостатъци, които са причинили последната криза, все още не са разрешени, Кьоре предупреди, че дори малък спад може да създаде големи икономически и социални вреди. \"Следващата криза може да принуди ЕЦБ да изпробва границите на своите възможности\", каза Кьоре. Въпреки че ЕЦБ вече разхлаби мерките си за стимулиране заради кризата, лихвите по депозитите са на рекордно ниско ниво, а държавният и корпоративен дълг е в размер на повече от 2 трлн. евро заради поддържането на ниски разходи по заемите. Кьоре твърди, че гъвкавите пазари, включително интегрираният финансов пазар, трябва да бъдат първата линия на защита, тъй като те ефективно абсорбират шоковете. Само част от предложенията на Европейския съюз за реформи обаче бяха приети. Когато бъде финализиран съюзът на капиталовите пазари и банковият съюз, ще бъде намален рискът, като се ограничи финансовата тежест за правителствата и данъкоплатците, обясни Кьоре. Снимка: Pixabay  ", "date": "2018.02.02", "title": "ЕЦБ: Европа не е готова за друг икономически спад"}
{"url": "https://www.bgonair.bg/bulgaria/2018-02-02/ofitsialno-grisho-nyama-da-uchastva-v-sofia-open-2018", "text": "Най-добрият български тенисист Григор Димитров няма да защитава титлата си на турнира от сериите АТП 250 DIEMA XTRA Sofia Open 2018, който ще се проведе в столичната зала \"Арена Армеец\" от 4 до 11 февруари. Димитров, който има болки в рамото, обяви решението си в прессъобщение до медиите. \"Аз и екипът ми трябваше да вземем едно от най-тежките решения досега, а именно да пропусна тазгодишното издание на турнира в София. Днес сутринта беше последната ми медицинска консултация. За съжаление, няма да бъда 100 процента готов за следващата седмица. Ако играя, това би могло да доведе до допълнителни рискове и усложнения. Ще ми липсва българската публика и тази невероятна седмица, която имах през миналата година. Бих искал да благодаря и на Sofia Open за тяхното търпение и усилия за това да има АТП турнир в България. Благодаря ви за подкрепата!\", пише Григор Димитров.", "date": "2018.02.02", "title": "Официалнo: Гришо няма да участва в Sofia Open 2018"}
{"url": "https://www.bgonair.bg/world/2018-02-02/klauza-brexit-v-biletite-na-ryanair-za-2019-g", "text": "Авиокомпания Ryanair слага клауза Brexit в билетите си за 2019 г. Решението е предизвикано от несигурността около излизането на Великобритания от Европейския съюз. Ако двете страни не постигнат споразумение за регулацията на въздушното пространство до окончателния си развод, няма да можем да летим до Oстрова. Затова от септември нискотарифната авиокомпания ще предупреждава клиентите си за възможността полетите им през 2019 г. да пропаднат. В този случай Ryanair ще връща и парите за закупените билети. Снимка: Pixabay.com", "date": "2018.02.02", "title": "Клауза Brexit в билетите на Ryanair за 2019 г."}
{"url": "https://www.bgonair.bg/world/2018-02-02/samoubi-se-parvorodniyat-sin-na-fidel-kastro", "text": "Първородният син на Фидел Кастро - Фидел Анхел Кастро Диас-Баларт, се е самоубил в Куба. 68-годишният мъж е страдал от тежка депресия през последните месеци. Местни медии съобщиха, че първоначално той е лекуван в болница, а след това е бил насочен за амбулаторно лечение. Кастро Диас-Баларт, когото в Куба наричаха Фиделито, заради приликата с неговия баща, е роден в Хавана през 1949 г. Учил е в Русия, където е завършил ядрена физика. След това е специализирал в руски Институт по атомна енергия в Дубна. Снимка: Pixabay.com", "date": "2018.02.02", "title": "Самоуби се първородният син на Фидел Кастро"}
{"url": "https://www.bgonair.bg/world/2018-02-02/van-se-vryaza-v-peshehodtsi-v-tsentara-na-shanhay", "text": "Най-малко 18 души са ранени, а трима в тежко състояние, след като миниван се вряза в пешеходци на централен площад в Шанхай. Микробусът, който превозвал бутилки с газ, избухнал в пламъци при сблъсъка си в стената на пълно с хора заведение.  От полицията обявиха, че става дума за инцидент, а не за терористичен акт.  Шофьорът загубил контрол над минивана, тъй като пушел, а запалената цигара предизвикала пожара в кабината. Снимка: Pixabay", "date": "2018.02.02", "title": "Ван се вряза в пешеходци в центъра на Шанхай"}
{"url": "https://www.bgonair.bg/world/2018-02-02/petima-zaginaha-sled-sblasak-s-dva-voenni-helikoptera-v-yuzhna-frantsiya", "text": "Петима души са загинали при сблъсък на два военни хеликоптера в Южна Франция. Инцидентът е станал близо до езерото Карсе, на север от Сен Тропе. Все още не са ясни причините за трагедията. Спасителни екипи издирват и шести човек, който се е намирал на борда двата хеликоптера.", "date": "2018.02.02", "title": "Петима загинаха след сблъсък с два военни хеликоптера в Южна Франция"}
{"url": "https://www.bgonair.bg/world/2018-02-02/afganistanski-i-afrikanski-migranti-prolyaha-krav-v-kale", "text": "Размирици белязаха френския град Кале, където 18 души бяха ранени, петима от които са в критично състояние. До тук се стигна след сблъсъци между афганистански и африкански мигранти, живеещи нелегално в лагера \"Джунглата\".  Инцидентите станали на няколко места във френския пристанищен град. Най-тежкият сблъсък, който продължил близо 2 часа, избухнал край градската болница. Афганистански мигрант извадил оръжие и открил стрелба по група еритрейци, които се редели на опашка за безплатна храна. Заради размириците в Кале бяха изпратени допълнителни подразделения на силите за сигурност.", "date": "2018.02.02", "title": "Афганистански и африкански мигранти проляха кръв в Кале"}
{"url": "https://www.bgonair.bg/bulgaria/2018-02-02/spetsprokuraturata-obvini-v-koruptsiya-osem-granichni-politsai", "text": "Специализираната прокуратурата обвини осем гранични полицаи за взимане на подкуп. Те са прибирали дребни суми от преминаващите през ГКПП \"Малко Търново\" и са слагали парите в обща каса - най-често при някой началник смяна. В края на деня сумата била разделяна между всички. Полицаите взимали подкупи от 20 до 60 лв. за всякакви нередности в документите на хората, преминаващи границата. Например, когато един от родителите извежда дете от страната и няма пълномощно от другия. Стюарди на автобуси и шофьори на чужди камиони са плащали, за да минат по бързо бариерата или да не бъдат проверявани обстойно багажите и товарите, съобщиха от Специализираната прокуратура. Спецпрокуратурата е поискала отстраняване от работа на обвинените гранични полицаи. С прокурорски постановления на всеки от тях е наложена мярка за неотклонение \"парична гаранция\". Повече новини четете на ", "date": "2018.02.02", "title": "Спецпрокуратурата обвини в корупция осем гранични полицаи"}
{"url": "https://www.bgonair.bg/bulgaria/2018-02-02/4-godishno-dete-zagina-pri-intsident-v-borovets", "text": "Сигнал за трагичен инцидент в курорта Боровец е получен около 15:15 ч. този следобед в полицията. По първоначални данни при инцидента на писта е загинало дете, момче на около 4 години. На мястото на трагичния инцидент се извършва оглед. Все още не са ясни причините, довели до нещастния случай. Повече подробности очаквайте в следващите емисии \"Новини\".", "date": "2018.02.02", "title": "4-годишно дете загина при инцидент в Боровец"}
{"url": "https://www.bgonair.bg/world/2018-02-02/britanski-ministar-ne-iska-mitnicheski-sayuz-s-es-sled-brexit", "text": "Министърът на международната търговия на Великобритания Лиъм Фокс заяви, че след Brexit страната му няма да участва в митническия съюз на Европейския съюз. \"Трудно може да си представим да бъдем в митническия съюз, а едновременно с това да бъдем независими. Така само ще бъдем зависими от ЕС и ще следваме търговската му политика\", подчерта Фокс, цитиран от \"Фокус\". Според него Островът трябва да стои отвън и да се възползва от растящите пазари. \"Една от причините да напуснем Съюза бе, за да поемем контрол, а това е невъзможно с общи външни тарифи\", убеден е министърът. Неговите думи противоречат с политиката на премиера Тереза Мей, която не изключи създаването на ново митническо споразумение с Брюксел, за да защити \"гладката търговия\", която същевременно ще позволи на Великобритания да има договорки със страни извън Европа.  ", "date": "2018.02.02", "title": "Британски министър не иска митнически съюз с ЕС след Brexit"}
{"url": "https://www.bgonair.bg/bulgaria/2018-02-02/4-godishniyat-sin-na-ministar-moskovski-zagina-pri-tragichen-intsident-kray-borovets", "text": "\r\n 4-годишното дете на министъра на транспорта Ивайло Московски загина при трагичен инцидент с моторна шейна на ски писта под хижа Чакър войвода, на 8 километра над Боровец., съобщи в официалния си сайт Министерството на транспорта. \"В този изключително труден момент семейството на министър Ивайло Московски моли представителите на медиите да се съобразят със скръбта им и да уважат правото им на уединение. Благодарим за разбирането!\", се посочва в съобщението. От \"Бороспорт\" казаха за Bulgaria ON AIR, че шейната е карана извън пистите, поддържани от тях. От Планинската спасителна служба пък обясниха, че не са търсени за съдействие във връзка с трагедията. \r\n На мястото се извършва оглед. Предприети са процесуално-следствени действия за изясняване на обстоятелствата и причините, довели до нещастния случай.", "date": "2018.02.02", "title": "4-годишният син на министър Московски е загиналото дете край Боровец"}
{"url": "https://www.bgonair.bg/bulgaria/2018-02-02/kmetat-na-septemvri-se-sdobi-s-dve-obvineniya-za-bezstopanstvenost-i-neizgodna-sdelka", "text": "\r\n Марин Рачев днес ще се сдобие с 2 обвинения - за умишлена безстопанственост и за сключване на неизгодна сделка. Освен него като обвиняем за документна измама ще бъде привлечен и служител на общината. Междувременно стана ясно, че градоначалникът бе освободен от ареста. На 14 фирми ще бъде направена ревизия. В офисите им са намерени документи по подозрение за данъчни престъпления. От инициативния комитет \"Да спасим Община Септември\" отдавна сигнализират, че в града просперират само близките до кмета.  Но над 200 жители на Септември и региона са на друго мнение.  Тази сутрин жители на града се събраха пред общината за демонстрация в негова защита. Част от хората носеха плакати със снимка на градоначалника Марин Рачев. Дойдоха и кметове от съседни общини.  Още по темата вижте във видеото. ", "date": "2018.02.02", "title": "Кметът на Септември с две обвинения за безстопанственост и неизгодна сделка"}
{"url": "https://www.bgonair.bg/bulgaria/2018-02-02/obshtinskite-bolnitsi-s-dalg-ot-98-mln-lv-za-poslednite-10-godini", "text": "Oбщинските болници са на ръба на оцеляването не от една или две години и защо никой не е направил нищо по въпроса. Това попита здравният министър Кирил Ананиев депутатите и от ляво, и от дясно. Той отчете, че в момента 98 милиона лева са неразплатените пари на болниците, като над 40 милиона от тях са към кредитори, предаде  Този борч обаче е натрупан през последните 10 години, като за последната се е увеличил само с един милион, стана ясно от думите на Ананиев, който отсече, че ако са били взети мерки, сега нямаше да се стигне до ситуацията 10 или 20 болници да са пред фалит. Здравният министър припомни, че вече се срещна с представители на общинските болници и се ангажира да предприеме стъпки за подобряване на състоянието им. Една от тях е увеличаване на финансирането на общинските болници. \"Поех ангажимент и за промяна на някои от цените най - вече за профилактика, детско и майчинско здравеопазване, ще окажем методическа помощ на всички ръководства за да се оптимизира и преструктурира работата на общинските болници, където е нужно\", обясни още Ананиев. Иначе депутатите го задължиха до три месеца месец да внесе в НС концепция за стабилизиране и оздравяване на на общинските болници.", "date": "2018.02.02", "title": "Общинските болници с дълг от 98 млн. лв. за последните 10 години"}
{"url": "https://www.bgonair.bg/sutreshen-blok/2018-02-02/vitsepremierat-valeri-simeonov-nso-e-zaplaha-za-visshite-hora-v-darzhavata", "text": "\r\n Последните гръмки теми, които привлякоха общественото внимание, са свързани с ратификацията на Истанбулската конвенция, съдбата на лъвчетата Масуд и Терез и построяването на втори кабинков лифт в Банско. Но всичко това остава под булото на вечния казус – корупцията.  Според вицепремиера и лидер на НФСБ Валери Симеонов няма проблем, който една държава не може да реши, стига, разбира се, да иска да го направи. Властта има всички механизми да промени нещата, ако има смелост и воля, добави той.  \"Възможно е да се сведе корупцията до границите, в които съществува в западните държави. И в Германия има корупция, но е в много по-малки мащаби. Това може да стане, но да се ликвидира корупцията е нелепо. Облагодетелстването е втъкано в подсъзнанието на всеки индивид\", поясни гостът в студиото на \"България сутрин\". Протестите на екоактивистите в защита на парк \"Пирин\" не стихват. Според тях построяването на втори лифт отваря вратата за застрояване на почти половината парк. \"От построяването на втори лифт концесионерът няма финансова изгода. Той само ще подобри достъпа до пистите. Това е сходно с пускането на промоция в магазините. Това прави и фирмата концесионер. Хората, които ходят в Банско, ще останат същите, но ще престанат да чакат като говеда на опашка за лифта. С протестите сме свидетели на митингите на лъжата\", подчерта вицепремиерът пред Bulgaria ON AIR.  Тъй като фирмата, която държи концесията за пистите в Банско, е офшорна, Симеонов поясни, че това се прави, защото в тези зони е значително по-нисък процентът на разпределение на дивиденти, а всички останали данъци се плащат в България. Темата на разговора се измести към Националната служба за охрана. \"Още 2015 г. съм изявил позицията си за НСО. Трябва да има служба към полицията, а не да има държава в държавата – със собствен бюджет и никой да не знае какво вършат. С правомощията, които получава от закона, и по начина, по който функционира, НСО е заплаха за висшите хора в държавата\", посочи лидерът на НФСБ. Попитан за Истанбулската конвенция Валери Симеонов поясни, че ГЕРБ не подкрепят гей браковете, но тъй като са голямата управляваща партия попадат между ударите на обществото и на Европа. \"Истината е, че Европа ни натиска, тъй като това ѝ е ориентацията… малко по-модерна. А ние 5 века не сме променели традициите си, нравите си и фолклора си. Но за гей браковете, лъвчетата и подобни теми ли трябва да харчим държавни пари?\", попита политикът.", "date": "2018.02.02", "title": "Вицепремиерът Валери Симеонов: НСО е заплаха за висшите хора в държавата!"}
{"url": "https://www.bgonair.bg/bulgaria/2018-02-02/prisastvieto-na-delyan-dobrev-v-parlamenta-otnovo-skara-deputatite", "text": "\r\n В парламента ГЕРБ и БСП отново се скараха за оставката на депутата от ГЕРБ Делян Добрев. Дотук се стигна, след като Конституционният съд определи за неконституционно решението на парламента в края на миналата година да не приема подадената от Добрев оставка. Народният представител подаде заявлението си заради разразилия се скандал \"Кумгейт\". БСП поиска Добрев да бъде отстранен от пленарната зала, което моментално предизвика отпор от страна на партията му.  Столетницата използва позволена от правилника процедура да изискват Делян Добрев да бъде привикван в пленарната зала при всяко заседание.  На този скандален фон социалистите предложиха промени в закона за домашното насилие. Ако ГЕРБ ги одобрят, новите центрове за помощ на пострадалите ще имат бюджет от 2 млн. лева.   \r\n  ", "date": "2018.02.02", "title": "Присъствието на Делян Добрев в парламента отново скара депутатите"}
{"url": "https://www.bgonair.bg/bulgaria/2018-02-02/slavi-trifonov-shte-razgovarya-s-zhelaeshtite-da-stanat-polititsi", "text": "\r\n На 2, 3 и 4 февруари 2018 г. ще се проведе събеседването с желаещите да се включат в политическия проект на Слави Трифонов. Това става ясно в отворено писмо на шоумена, което той разпространи и до медиите. Събеседването ще се излъчва на живо в интернет и, както Слави Трифонов заявява, цел е: Всеки един от вас, уважаеми съграждани, да може да бъде обективно информиран за това, което се случва! В писмото се посочва, че 3 777 души са заявили желание да участват в подобно начинание. \"Хора от различен пол и възраст. Хора, завършили различни университети, включително и най-престижните в света. Хора с изумителна биография\", се казва в текста. В отвореното си писмо Трифонов посочва и че с всеки изминал ден става все по-ясно, че политическата класа и начинът, по който тя се избира в нашата родина, са нещо архаично, неспособно, зациклило, корумпирано и има нужда от брутална промяна. Шоуменът припомня и че такава промяна са пожелали над 2.5 милиона българи, които са заявили това чрез законен референдум.    ", "date": "2018.02.02", "title": "Слави Трифонов ще разговаря с желаещите да станат политици"}
{"url": "https://www.bgonair.bg/sutreshen-blok/2018-02-02/furor-za-posoki-i-u-nas-kinoto-ne-e-solov-proekt-kategorichen-e-komandarev", "text": "\r\n След повече от 15 награди на международни фестивали филмът \"Посоки\" се устреми и към върховете на родния боксофис. Седмица след официалната премиера в София, лентата достигна до второ място у нас и доказа, че един фестивален филм може успешно да се превърне и в любим за зрителите. Въпреки че дирижира целия процес, режисьорът Стефан Командарев е категоричен: \"Киното не е солов проект!\" \"Радвам се на всички положителни коментари, но аз имам здравословното правило да не се взимам много насериозно. В момента мислим и работим повече върху следващия филм, защото целта е да направим стъпка по-нагоре и по-напред\", обясни в  Командарев. За \"Посоки\" гостът на   отбеляза, че той е вдъхновен от реални събития, показва българската действителност. Командарев е щастлив, че има голяма публика за такъв тип кино. \"Сценарият беше четен от таксиметрови шофьори постоянно, обсъждахме варианти с тях. По време на самите снимки те много ни помагаха\", разказа режисьорът. Следващият проект \"Патрулки\" има своя почти завършен сценарий. В него се стъпва на подобна база както в \"Посоки\" - този път обаче на помощ идват полицаите, сподели Командарев. \"Новият сценарий е още по-добър от този на \"Посоки\". В него има много повече хумор и абсурдни ситуации\", издаде режисьорът.  ", "date": "2018.02.02", "title": "Фурор за \"Посоки\" и у нас! Киното не е солов проект, подчерта Командарев"}
{"url": "https://www.bgonair.bg/bulgaria/2018-02-02/oshte-10-zapisa-otkriti-za-brezichkaa", "text": "\r\n , че съществуват около 10 други записа с продължителност около 10 минути, които изобразяват отново брутални кадри. Междувременно още не е ясно чие дело е видеозаписът, показващ кадрите на насилие над малките деца в детска градина \"Брезичка\" в Бургас. Под въпрос остава и кой точно е поставил скритата камера в стаята. разкри, че след приключване на учебните занятия през деня, физкултурният салон в сградата на заведението се отдава под наем за срещи за йога. Този салон се намира непосредствено до стаята на група \"Мики Маус\", което навежда на мисълта, че и външен човек би могъл да е отговорен за заснетите и подадени кадри.   се срещна с говорителя на Районната прокуратура Керка Дюлгерова, която обясни, че системата по намирането и осъждането на този човек е много сложна. Междувременно психолог започна работа с децата от \"Брезичка\".  Сутринта пред сградата на градината се образува напрежение от разделени  родители, които се събраха на протест. Едните бяха в подкрепа на директора Събка Недева, други негодуваха от това, че се стигна до тази ситуация Милена Иванова да се отнася по този агресивен начин с 4-годишни деца. Част от родителите също обвиниха персона на детската градина, че не са чули крясъците, идващи от стаята на група \"Мики Маус\". Служителите пък се оправдаха, че такива не е имало. Учителката Милена Иванова в петък е изпратила своята майка да подаде молбата ѝ за напускане. Както вчера стана ясно по предложение на ДГ \"Брезичка\" Иванова е била наградена лично от кмета на Бургас Димитър Николов за изключителен професионализъм. В понеделник ще стане ясно кой ще е новият директор на детската градина.  ", "date": "2018.02.02", "title": "Открити са още 10 записа с брутално насилие в ДГ \"Брезичка\""}
{"url": "https://www.bgonair.bg/bulgaria/2018-02-02/prezidentat-radev-nalozhi-veto-varhu-zakona-za-zastroyavaneto-na-zemedelski-zemi", "text": "Президентът Румен Радев наложи вето върху закона, допускащ застрояване на земеделски земи.  Според държавния глава няма гаранции, че такава промяна ще се случва само по изключение и при доказана нужда. Президентът смята, че със заложените изменения се отваря вратичка, с която собствениците могат да променят статута на земеделската земя и дълго време да не я използват докато чакат подходящ инвеститор.  В резултат на това общественият интерес е засегнат, а земите с променено предназначение ще пустеят, категоричен е Радев. Снимка: Олег Попов (Bulgaria ON AIR)", "date": "2018.02.02", "title": "Президентът Радев наложи вето върху закона за застрояването на земеделски земи"}
{"url": "https://www.bgonair.bg/bulgaria/2018-02-02/prokuraturata-iska-postoyanen-arest-za-sobstvenika-na-pitbula-ubiets", "text": "Искат постоянен арест за собственика на питбула, убил 3-годишния Тошко в пазарджишкото село Мокрище.  Районната прокуратура в Пазарджик е внесла искане в съда за вземане на мярка за неотклонение \"задържане под стража\" на 35-годишния мъж. Той е привлечен като обвиняем, защото не се е грижил за кучето и в резултат на това е последвала смъртта на детето.  В същото време стана ясно, че кучето не може да се вземе от осиновители и след като изтече 14-дневната карантина. Причината е, че след това етолог ще проверява степента му на агресия и едва тогава ще се реши съдбата му.", "date": "2018.02.02", "title": "Прокуратурата иска постоянен арест за собственика на питбула-убиец"}
{"url": "https://www.bgonair.bg/bulgaria/2018-02-02/osvobodiha-kmeta-na-septemvri-sreshtu-garantsiya-ot-250-000-leva", "text": "\r\n Срещу Рачев са повдигнати обвинения за нанесени щети на общината за стотици хиляди левове.  Оказа се, че в шкафчето му са намерени справки  на ДАНС.  По-рано около 200 души от Септември и региона се събраха на демонстрация в подкрепа на градоначалника. Марин Рачев се сдоби с 2 обвинения - за умишлена безстопанственост и за сключване на неизгодна сделка. Освен него, като обвиняем за документна измама ще е привлечен и служител на общината.  На 14 фирми ще бъде направена ревизия. В офисите им са намерени документи по подозрение за данъчни престъпления.  От инициативния комитет \"Да спасим община Септември\" отдавна сигнализират, че в града просперират само близките до кмета.  Но над 200 жители на Септември и региона са на друго мнение.  Граждани събират подписка в подкрепа на кмета Марин Рачев. Тя бяха категорични, че няма корупция в Септември и общината се управлява с грижа за хората.  11 от 13-те кметове на населени места в общината също заявиха подкрепата си за Рачев.", "date": "2018.02.02", "title": "Освободиха кмета на Септември срещу гаранция от 250 000 лева"}
{"url": "https://www.bgonair.bg/bulgaria/2018-02-02/sobstvenikat-na-kucheto-ot-mokrishte-e-zaplashen-ot-5-g-zatvor-ili-10-hil-leva-globa", "text": "Днес изтича 72-часовата мярка за неотклонение на собственика на кучето, което уби 3-годишно дете в село Мокрище. Мъжът е чичо на момченцето. Прокуратурата му повдигна обвинение, заплашва го затвор до 5 години или глоба до 10 хил. лева. Детето беше нахапано до смърт от питбул, отглеждан като домашен любимец в къщата на роднините му. Вероятно момченцето се е опитало да се заиграе с него, но вместо това е било нападнало. Детето почина от раните си.  Очаква се прокуратурата да поиска постоянното задържане под стража на собственика на кучето. ", "date": "2018.02.02", "title": "Собственикът на кучето от Мокрище е заплашен от 5 г. затвор или 10 хил. лева глоба"}
{"url": "https://www.bgonair.bg/bulgaria/2018-02-02/sadat-reshava-sadbata-na-zapodozrenite-pohititeli-na-adrian-zlatkov", "text": "Съдът ще обяви днес решението си дали Ивайло Борисов-Ториното и другите трима задържани като помагачи за отвличането на Адриан Златков остават в ареста или излизат на свобода.  Прокуратурата поиска постоянен арест. Софийският градски съд заседава до късно снощи, но остави обявяването на решението за 10:00 ч. тази сутрин.  Според обвинението Ивайло Борисов-Ториното и шофьорът му Мартин Марков са осигурили 2 коли, с които е осъществено похищението, а другите двама са набавили сръбските СИМ-карти, с които са водени преговорите с бащата на Адриан.  Ториното твърди, че е невинен и не знае кой може да стои зад отвличането на Адриан Златков. На излизане от съдебната зала, той определи заседанието на съда като \"пълен цирк\".  ", "date": "2018.02.02", "title": "Съдът решава съдбата на помагачите в отвличането на Адриан Златков"}
{"url": "https://www.bgonair.bg/sutreshen-blok/2018-02-02/prigotvete-si-chadar-ochakvat-ni-valezhi-v-sledvashtite-dni", "text": "\r\n Предстои влошаване на времето, което обаче ще стартира първо със затопляне. Това прогнозира в  синоптикът Симеон Матев. \"Предстои преминаване на атмосферен процес в събота срещу неделя и докато това се случва, днес и в по-голямата част от утрешния ден, времето ще остане топло за сезона\", обясни Матев. Пригответе си чадър обаче, защото в следващите 3 дни се очакват валежи от 5 до 15 литра на кв.м., като препръсквания ще има още от днес. \"Това важи особено за местата в Южна България, в северозападните части. Валежите няма да бъдат интензивни и ще спрат бързо, но са възможни гръмотевици\", подчерта синоптикът пред  Не така стои въпросът обаче със Западните Балкани, продължи Симеон Матев. Циклонът \"Лоти\" вече се сформира над Средиземно море и ще премине през Унгария, на Североизток към Русия. Това означава, че влошаването над България ще е краткотрайно, но в западната част на Балканския полуостров циклонът ще създаде благоприятни условия за интензивни превалявания и натрупвания, дори прелели реки. \"Днес и утре силен вятър се очаква в Южна България, на места и на север от планините. Възможно е той да достигне 80-90 км/ч. Повишаването на температурите е анормално за сезона, затова на места в страната ще имаме отбелязани градуси до 19-20\", заключи Матев.", "date": "2018.02.02", "title": "Пригответе си чадър, очакват ни валежи в следващите дни"}
{"url": "https://www.bgonair.bg/sutreshen-blok/2018-02-02/bez-plan-za-ozdravyavaneto-na-bdzh-vlakovete-sa-na-izchezvane", "text": "\r\n Не съществува план за оздравяване на БДЖ и никой не работи по него. Няма предвидени пари за нови влакове, а БДЖ няма как да си ги купи. Това подчерта пред Bulgaria ON AIR бившият директор на БДЖ Християн Кръстев. Потърсихме мнението му, след като преди дни главният прокурор Сотир Цацаров разпореди проверка в БДЖ, заради сигналите за некачествени ремонти. БСП от своя страна поиска освобождаването на цялото ръководство на Българските държавни железници. ГЕРБ пък отговориха, че не виждат основание за това. Християн Кръстев обясни, че отпусканият капиталов трансфер е в рамките на 35 млн. лева, докато поръчката би била за около 350 млн. лева. Това означава с тези пари да бъдат платени влаковете за 10 години. \"Няма фирма, която би се съгласила на такова плащане. Без банкова структура зад такава сделка също няма как да стане, а БДЖ дължи пари на банковите структури\", поясни бившият директор на БДЖ. Той потвърди съмненията за корупционни схеми с обществените поръчки за Железница.  \"Прегледи или ремонти на влакове, не можах да разбера?! Знаят ли какви договори са подписали или знаят доколкото им изнася? Правим състезание с един кон, на другите фирми са им отнети лицензите за да не участват\", каза още гостът в \"България сутрин\". Християн Кръстев настоя, че държавата трябва да вземе мерки - да се подобрят условията на труд и да се види как БДЖ се управлява със заплахи, уволнения и назначения на хора, които нямат общо с Железницата. Много е важно дали проверките ще излязат с реално представяне на нещата, отбеляза той.  Запитан как ще се отрази случващото се в БДЖ на пътниците, Християн Кръстев отговори: Хората ще се возят в тези и дори в по-лоши условия. Пътническите вагони намаляват като брой, влаковете по-често ще ги виждате с един локомотив и един вагон. Под 200 броя до 6 месеца ще бъдат вагоните в експлоатация, а трябва да бъдат 570. Bulgaria ON AIR отправи официална покана към ръководството на БДЖ за участие в \"България сутрин\". Очакваме техния отговор, за да научим позицията им по отношение на твърденията за източване на БДЖ.  ", "date": "2018.02.02", "title": "Нямало оздравителен план за БДЖ, влаковете са на изчезване!"}
{"url": "https://www.bgonair.bg/sutreshen-blok/2018-02-02/sled-skandala-v-detskata-gradina-potreseni-i-yadosani-roditeli-ogorchen-bivsh-direktor", "text": "\r\n Родители в Бургас са се озлобили след скандалното видео, показващо как възпитателки блъскат и обиждат деца в детска градина \"Брезичка\". Учителката Милена Иванова, която е с 6-годишен стаж зад гърба си, се появи на запис от скрита на камера, на който се вижда как малтретира деца. След случилото се тя подаде своята молба за напускане. Междувременно Община Бургас взе решение да уволни директорката на детската градина Събка Недева. \"С огорчение приех решението да бъда отстранена. Ще изляза с достойнство и ще се пенсионирам от понеделник. Не смятам, че аз съм проблемът, моята работа се вижда, тя е пред вас. Всички казват, че съм облагородила комплекс \"Славейков\", сподели Недева пред репортера на Bulgaria ON AIR Димитър Димитров.  Тя бе категорична, че не е подаван никакъв сигнал за насилие и ежедневно е обхождала всички групи. Не е чувала никакви крясъци, стана ясно още от думите ѝ. Някои от родителите подчертаха, че са потресени от случилото се в детската градина. Една от майките призна, че не е искала записът да изтича в интернет. \"Докато се съберем да обсъдим какво да правим клипът излезе в интернет. Не смятам, че трябваше да се случи по този грозен начин\", каза тя. Един от присъстващите мъже сподели, че следи от насилие по неговата дъщеря категорично не е имало, но тя му е споделяла, че е скубана, удряна и обиждана. Той обаче не е могъл да повярва на твърденията ѝ. \"Тук сме не за да търсм възмездие, а за да покажем на хората какво се случва с тази група и тези госпожи. Искаме да оставим държавните органи да си свършат работата\", коментира той. Част от родителите се обявиха в подкрепа на педагозите и уволнения директор Събка Недева, които по думите им се грижат с голяма любов за децата в градината. Други обаче обявиха, че половината деца плачат сутрин, когато ги оставят в градината. \"В понеделник ще стане ясно кой ще поеме директорския пост в детската градина\", съобщи зам.-кметът по образованието в Бургас Йорданка Ананиева. Тя подчерта заслугите на Събка Недева, но също така настоя, че Община Бургас е с нулев толеранс към насилието. \"Не бива да си затваряме очите когато има проблем, а проблем в тази група е имало и това е неоспорим факт. Г-жа Недева носи отговорност за всичко, което се случва на територията на тази детска градина\", коментира Ананиева.  ", "date": "2018.02.02", "title": "След скандала в детската градина: Потресени родители и огорчен бивш директор"}
{"url": "https://www.bgonair.bg/sutreshen-blok/2018-02-02/ot-dvete-strani-na-trotoara-zashtitnitsi-i-protivnitsi-na-kmeta-na-septemvri-protestirat", "text": "\r\n Разделение на две: Към този момент два протеста са заформени пред Община Септември. От едната страна на тротоара в защита на кмета Марин Рачев са застанали служители на общината, граждани и кметове на села. Повечето носят плакати с призиви \"Долу ръцете от нашия кмет!\" и \"Ние сме за Рачев!\". От другата страна пък са представителите на инициативния комитет \"Да спасим Община Септември\", по чийто сигнал беше образувано делото срещу градоначалника. През вчерашния ден десетки полицаи блокираха сградата на общината. Барети претърсват кабинети, частни домове и офиси на търговски дружества.  Арестуван бе кметът на Септември Марин Рачев. Ще му бъдат повдигнати обвинения за сделки с имоти, от които общината е ощетена с близо 200 хиляди лева.  Проверяват се още обществени поръчки на стойност 13 млн. лева. \"Събрани сме в малък състав, за да изразим искането си да се защитим от \"Модела Рачев\", подчерта пред репортера Ива Григорова адвокат Николай Баташки от комитета. Пред камерата на  той започна да пита къде са тези 13 млн. лева, защо се сключват обществени поръчки само с филми, близки до кмета или негови роднини? Защо за едни населени места улиците може да се асфалтират, а за други не... Като Баташки  включи към изказването си братовчедки на жената на Рачев. \"Атаките срещу кмета идват от завистта, че е много добър\", е мнението на събралите се в подкрепа на Марин Рачев. Жителка на града бе категорична, че е видимо и ясно какво градоначалникът е направил за общината и селата. \"Подкрепяме го, защото заслужава\", увери тя. Стигна се и до словесни престрелки между двата лагера.  \r\n  ", "date": "2018.02.02", "title": "От двете страни на тротоара: Защитници и противници на кмета на Септември!"}
