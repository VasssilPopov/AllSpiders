{"url": "https://www.bgonair.bg/economy/2019-07-02/sasht-zaplashat-es-s-novi-mita-za-miliardi-evro-zaradi-airbus", "text": "САЩ отново увеличават натиска върху Европейския съюз. Администрацията на Доналд Тръмп заплашва Брюксел с нови мита за допълнителни милиарди евро заради продължаващия спор за субсидии на самолетопроизводители. За много европейски експортни стоки - от хранителни продукти като маслини, месо и сирене, до уиски и чугунени тръби, бариерите за внос могат да бъдат увеличени, посочва  . Вашингтон представи в понеделник списък от стоки на ЕС на стойност около 4 млрд. долара, върху които могат да бъдат наложени мита заради неправомерна държавна помощ при самолетостроенето. Тези мита ще бъдат добавени към вече публикуван списък от продукти на ЕС на стойност 21 млрд. долара, заявиха от офиса на търговския представител.  В рамките на спора за нерегламентирани субсидии за европейския производител на въздухоплавателни средства Airbus, който се разглежда от години в Световната търговска организация, САЩ публикуваха първоначален списък на стоките на ЕС на стойност около 11 млрд. долара през април. ЕС реагира бързо със списък от американски стоки, които на свой ред могат да бъдат натоварени с репресивни мита. Става дума за специални налози върху продукти като кетчуп, вино, куфари за пътуване и конзоли за игри. Търговският спор между Брюксел и Вашингтон може да ескалира още повече заради този конфликт. Това ще изведе на преден план нова гореща точка, след като на срещата на върха на Г-20 през този уикенд в Осака САЩ и Китай се договориха за \"прекратяване на огъня\". САЩ и ЕС вече си наложиха наказателни мита за редица стоки. В същото време от месеци Тръмп заплашва Брюксел с по-високи мита за автомобили. Харесайте страницата ни във Facebook ", "date": "2019.07.02", "title": "САЩ заплашат ЕС с нови мита за милиарди евро заради Airbus"}
{"url": "https://www.bgonair.bg/science/2019-07-02/ruski-vlogari-predstaviha-nay-golemiyat-i-skap-uaz", "text": "Руските влогъри от YouTube канала \"Привет Тачка\" показаха най-големия и най-скъп UAZ, който може да се купи в Русия. Името на уникалния модел е Ермак, а гумите на всъдехода са високи над 170 сантиметра, пише  . Цената на това чудовище е 10 милиона рубли - близо 140 000 евро. Само гумите на Ермак струват 3360 евро, а фаровете му са от танка Т-90. Цената им е около 630 евро.  В основата на Ермак е рама от UAZ, която е модифицирана за закрепването на мостовете от GAZ-66. Самата каросерия пък е поставена върху малки ресорни възглавници. Съпортовете са от GAZ, а задните спирачни дискове са направени ръчно, специално за модела. Снимка: YouTube  ", "date": "2019.07.02", "title": "Руски влогъри представиха най-големия и скъп UAZ"}
{"url": "https://www.bgonair.bg/reportazhi/2019-07-02/zatvaryat-pametnika-na-savetskata-armiya-v-sarkofag", "text": "\r\n Има идея паметникът на съветската армия да бъде затворен в зелен саркофаг. Проектът е на Борислав Игнатов от камарата на архитектите, а от Столичната община засега отказват коментар. Паметникът е построен през 1954 г. и символизира признателността на българския народ към Съветската армия, точно 10 години след деветосептемврийския преврат от 1944. Днес обаче този паметник предизвиква множество разгорещени спорове.  Половината население иска той да се запази, а другата половина - да се разруши. За да са доволни всички, архитект Игнатов има друга идея.  \"Да се изгради около настоящия паметник един саркофаг, който да го запази изцяло вътре и да му осигури една музейна среда. Като същевременно над този саркофаг предлагам да се изгради изкуствен хълм, по подобие на Монтмартр, и други такива панорамни площадки\", сподели той.   ", "date": "2019.07.02", "title": "Затварят Паметника на съветската армия в саркофаг?"}
{"url": "https://www.bgonair.bg/reportazhi/2019-07-02/serialat-chernobil-povdigna-vaprosi-za-sigurnostta-na-atomnite-tsentrali", "text": "\r\n Безопасни ли са атомните централи? Въпросът отново излезе на дневен ред, след феноменалния успех на сериала на НВО - \"Чернобил\". Авария, подобна на тази в съветска Украйна, не може да се случи в нашата АЕЦ \"Козлодуй\", нито в бъдещата АЕЦ \"Белене\", ако бъде изградена. В това са убедени експертите от \"Булатом\".  Една от разликите е, че при чернобилските реактори с увеличаване на температурата, се увеличава драстично и мощността, докато при козлодуйските реактори при нарастване на температурата, в реактора настъпват промени, които водят до загуба на мощността.  В Европа ядрената енергия не се смята за зелена. А ако бъде изградена ядрена централа в Белене, тя също ще е с реактори като тези в Козлодуй, но от по-ново поколение.  Харесайте и страницата ни във Facebook ", "date": "2019.07.02", "title": "Сериалът \"Чернобил\" повдигна въпроси за сигурността на атомните централи"}
{"url": "https://www.bgonair.bg/world/2019-07-02/mazh-padna-ot-kolesnik-na-samolet-patuval-nelegalno", "text": "\r\n Нелегален пътник падна от колесник на самолет в Лондон. Мъжът е намерен мъртъв в градина на къща в предградие на британската столица.  Самолет на авиокомпания Kenya Airways изпълнява полет от кенийската столица Найроби до Лондон. Всичко изглежда нормално, докато машината не тръгва да прави заход за кацане на летище Хийтроу в британската столица. Тогава тялото на нелегален пътник пада от колесника и се озовава в градината на къща в предградие. В земята се образува дупка.  В отделението, в което са разположени колесниците на самолета, са намерени чанта, вода и храна. Това не е единственият подобен случай. През 2015 година тяло на мъж пада в магазин в Югозападен Лондон, след като пътувал в ходовата част на самолет от Йоханесбург. А три години по-рано тялото на мъж е намерено в колесника на самолет на летище Хийтроу след полет от Кейптаун. Харесайте страницата ни във Facebook", "date": "2019.07.02", "title": "Мигрант падна от колесник на самолет, намерен е мъртъв в двор на къща"}
{"url": "https://www.bgonair.bg/denqt-on-air/2019-07-02/evropeist-institutsionalen-blokazh-e-prichinata-za-tezhki-pregovori-v-bryuksel-sa", "text": "\r\n Преговорите за високите постове в Евросъюза продължават трети ден. Европейският съвет на 28-те лидери на страните от ЕС постигна споразумение кого да предложи за водещите постове в Съюза. Германският министър на отбраната Урсула фон дер Лайен е изненадващото име за наследник на Жан-Клод Юнкер като председател на Европейската комисия. Тя ще бъде и първата жена начело на ЕК. \"Предпоследната информация е, че Манфред Вебер се отказва от мандата си за \"шпицен кандидат\", което е важно\", отбеляза европеистът Жулиета Пенева пред Bulgaria ON AIR.  Според нея имаме институционален блокаж вследствие на политическото недоверие на гражданите към две големи партии. По думите ѝ това е причината за тези тежки преговори. \"Ако Урсула фон дер Лайен, която е много близка до германския канцлер Ангела Меркел и федералист, стане председател на Европейската комисия, това ще бъде един друг знак. И не само към европейските държави, а и към целия свят, тъй като ще се очаква по-задълбочена интеграция в сферата на сигурността\", смята Пенева.  Тя допълни, че в последната конфигурация на ключовите постове в ЕС не присъства Зелената партия. \"Вишеградската четворка се наложи като един от актьорите на политическата европейска сцена и не може да бъде пренебрегвана. Те подкрепят германския министър за президент на Европейската комисия и това е важен елемент за това кои се наложиха като силни на европейската сцена\", посочи още гостът в студиото на \"Денят ON AIR\" с водещ Николай Кръстев. Според нея премиерът Бойко Борисов се опитва по всякакъв начин да защити интересите на държавата ни и да извлече полза от случващото се, което заслужавало уважение.  Две са спряганите имена за кандидат за еврокомисар - Сергей Станишев и Кристалина Георгиева.", "date": "2019.07.02", "title": "Европеист: Институционален блокаж е причината за тежките преговори в Брюксел"}
{"url": "https://www.bgonair.bg/denqt-on-air/2019-07-02/ekspert-namalyavane-na-dds-e-politicheska-diskusiya-ot-koyato-nyama-smisal", "text": "\r\n Правителството и бизнесът против намаляването на ДДС върху храните и лекарствата. Това стана ясно на заседание на Националния съвет за тристранно сътрудничество преди дни. Предложената от БСП мярка - ДДС върху брашното, месото, млякото, яйцата и лекарствата да падне от 20% на 5%, беше одобрена единствено от КТ \"Подкрепа\". Според финансовия министър Владислав Горанов, промени в данъчната система само биха довели до увеличаване на данъците върху доходите и печалбата, но не и до реално намаляване на цените. На подобни позиции са от Асоциацията на индустриалния капитал и Българската стопанска камара. Финансовият експерт Любомир Дацов, който е и бивш заместник-министър на финансите, коментира в студиото на \"Денят ON AIR\" с водещ Николай Кръстев, че намаляването на ДДС е една изцяло политическа дискусия, от която няма смисъл. По думите му няма икономически аргументи за подобни стъпки. \"Това е от математическа и икономическа гледна точка много вредна политика. Поне от гледна точка на България. Това нарушава много неща\", посочи Дацов пред Bulgaria ON AIR. По думите му много често се използва аргументът, че различно ДДС има в различни страни, но никой не сравнява цялата картина и това, че там където има различно ДДС, други данъци са двойно по-големи от тези у нас. \"Пенсиите - около 40% се допълват от данък добавена стойност, защото той е основен приход в бюджета\", аргументира се още експертът и подчерта, че ако се намалят приходите в държавната хазна с различно ДДС, тогава това макар и малко увеличение на пенсиите от този месец, нямаше да го има. Любомир Дацов допълни още, че социална политика не се прави с данъци, а с разходи и у нас трябва да се наблегне на увеличаване на потреблението чрез по-големи доходи. Харесайте и страницата ни във Facebook ", "date": "2019.07.02", "title": "Експерт: Намаляване на ДДС е политическа дискусия, от която няма смисъл"}
{"url": "https://www.bgonair.bg/world/2019-07-02/nay-posle-se-razbraha-ursula-fon-der-layen-stava-predsedatel-na-evrokomisiyata", "text": "\r\n След тридневни тежки преговори, евролидерите постигнаха съгласие за това кой да застане начело на европейските институции. За първи път в историята на Европейската комисия, беше предложено тя да бъде оглавена от жена - това е германският министър на отбраната Урсула фон дер Лайен. Белгийският премиер Шарл Мишел ще заеме мястото на Доналд Туск - като председател на Европейския съвет. Предвижда се върховен представител на Европейския съюз по външната политика и сигурността - да бъде испанският външен министър Жозеп Борел. Кристин Лагард, изпълнителен директор на Международния валутен фонд, ще стане управител на Европейската централна банка. Председателят на Партията на европейските социалисти Сергей Станишев пък е предложен да ръководи за половин мандат Европейския парламент. Предложенията дойдоха след най-продължителното в историята заседание на националните лидери, което приключи около час преди крайния срок за договаряне, а номинациите трябва да бъдат одобрени от европейските депутати, които в случай, че не са съгласни, могат да поискат ново име за председател на Европейската комисия. Утре европейските депутати официално ще изберат своя председател. Харесайте и страницата ни във Facebook ", "date": "2019.07.02", "title": "Най-после се разбраха: Урсула фон дер Лайен става председател на Еврокомисията"}
{"url": "https://www.bgonair.bg/economy/2019-07-02/15-hil-elektronni-magazini-sa-deklarirani-v-nap", "text": "Близо 15 хил. електронни магазина са били декларирани в Националната агенция за приходите (НАП) до крайния срок 29 юни, съобщават от данъчната администрация. Оттам припомнят, че с промени в законодателството в края на миналата година бяха въведени допълнителни изисквания към електронните търговци, които приемат картови плащания или такива чрез куриери, да подадат информация за сайтовете си  в НАП.  Потребителите могат да проверят дали онлайн магазинът и търговецът, от когото купуват стоки или услуги, са регистрирани чрез безплатната електронна услуга, предоставяна от НАП.  В следващия месец от НАП ще направят контролни покупки от електронните магазини, за да проверят дали се спазват данъчните изисквания, предупреждават от приходната агенция. Анализ на ведомството сочи, че ежегодните щети за бюджета от невнесени данъци и осигуровки в онлайн търговията възлизат на около 170 млн. лв.  Харесайте страницата ни във Facebook ", "date": "2019.07.02", "title": "15 хил. електронни магазина са декларирани в НАП"}
{"url": "https://www.bgonair.bg/bulgaria/2019-07-02/nov-protest-zhiteli-na-mladost-protiv-izdiganeto-na-sgradi-v-zelena-plosht", "text": "\r\n Нов протест срещу презастрояването в София. Хора от квартал \"Младост\" са против издигането на сгради в зелена площ, част от детска площадка.  Няколко пъти площта е препродавана на частни лица, а последният път сделката приключва с разрешително за строеж. Това не удовлетворява желанието на жителите на \"Младост\" 4. \"Против този строеж се борим повече от 10 години. Разбрахме, че на 20 май е дадено разрешително за строеж. Не искаме да се строи, защото е взета част от прилежащата към входа площ и няма откъде да минаваме\", сподели домоуправителят на блока до зелената площ Мариета Димитрова.  \"Имотът е купен с разрешение за строеж. Инициативата да дойдем тук е моя и на инвеститора. Дойдохме на среща с хората, за да чуем какви са техните искания. Идеята е със съдействието на Столичната община и на живущите да се оправи детската площадка и да се преустанови наличието на змии и всякакви други животинки. Готови сме да представим цялата документация на собствениците на тези имоти\", поясни юристът на инвеститора Красимира Арабаджиева. Гражданите на квартала обаче не са съгласни с този план и настояват за отмяна на разрешението за строеж. ", "date": "2019.07.02", "title": "Нов протест: Жители на \"Младост\" против издигането на сгради в зелена площ"}
{"url": "https://www.bgonair.bg/bulgaria/2019-07-02/sadat-opravda-nikolay-nenchev-za-remonta-na-iztrebitelite", "text": "\n Оправдаха бившия военен министър Николай Ненчев. Делото срещу него е за изтребителите МиГ-29. Като министър на отбраната Ненчев беше обвинен, че през 2015 г. е скрил действащ договор за ремонт на изтребителите с руска корпорация и е започнал преговори с Полша.  Според прокуратурата Ненчев не е изпълнил служебните си задължения и не е осигурил авиационната безопасност и летателната годност на самолети от изтребителната авиация на Военновъздушните сили на страната ни. Ненчев отрича действията му да са били незаконни.  Той твърди, че договорът за ремонт на самолетните двигатели с Полша е бил по-изгоден за България, а причина за повдигнатото му обвинение са нарушените руски финансови интереси. Харесайте страницата ни във Facebook ", "date": "2019.07.02", "title": "Съдът оправда Николай Ненчев за ремонта на изтребителите"}
{"url": "https://www.bgonair.bg/denqt-on-air/2019-07-02/remontite-i-novata-aparatura-osiguryavat-kachestveno-zdraveopazvane-v-stolichnite-bolnitsi", "text": "\r\n Общинските болници се финансират добре, за тях има програмен бюджет от около 10 млн. лева, наличен е и приватизационен фонд с финанси за ремонт и апаратура. Това стана ясно от думите на председателя на здравната комисия в СОС д-р Веселин Милев, който гостува в \"Денят ON AIR\" с водещ Николай Кръстев.  \"Нямаме проблеми със заплащането на медиците в столичните лечебни заведения, стараем се да осигуряваме добри условия. Решаваме навременно проблемите и работим добре с управителите\", подчерта той. Пред Bulgaria ON AIR Милев допълни, че в яслите, детските градини и училищата вървят различни профилактични прегледи, които обхващат значителен брой деца. Така в рамките на час-два едно дете бива преглеждано от няколко специалисти.  \"Това е важно както за децата, така и за родителите\", посочи събеседникът. По думите му повечето сгради на столичните болници са стари, за поддръжката им са нужни средства, но се търси баланс такива да се осигуряват както за ремонти, така и за заплати.  Той определи състоянието на общинските лечебни заведения като много добро.  \"Шейново се санира изцяло, там имаме последно поколение мамограф\", допълни председателят на здравната комисия.  Стъпките за добро управление са добрият мениджмънт и правилното финансиране, което трябва да бъде контролирано, стана ясно още от думите му.   Харесайте страницата ни във Facebook   ", "date": "2019.07.02", "title": "Ремонти и нова апаратура гарантирали качествено здравеопазване"}
{"url": "https://www.bgonair.bg/denqt-on-air/2019-07-02/155-godini-ot-rozhdenieto-na-petar-danov", "text": "\r\n Тази година се навършват 155 години от рождението на Петър Дънов - най-популярния духовен учител в новата история на България.  Петър Дънов произхожда от род на български възрожденци. Роден е на 11 юли 1864 г. в с. Николаевка, недалеч от Варна. През август 1888 г. заминава за САЩ,  Културното и духовно наследството, което оставя, е сред значимите у нас - повече от 5000 лекции, 150 музикални авторски произведения и танцът паневритмия, познат в целия свят. За отбелязването на годишнината у нас ще дойдат хора от различни места на света, които търсят общ език, езика на духовното. Това стана ясно от думите на говорителя на Бялото братство Андрей Грива и режисьора и астролог Галина Герaсимова, които гостуваха в \"Денят ON AIR\" с водещ Николай Кръстев.  Утре на летището кацат всички гости във Варна, а на 8 юли ще е началото на концертите в морската столица, следват Габрово и Пловдив, посочиха те. \"След 1989 г., когато бяха промените у нас, те идват за трети път. Ще бъде вълнуващо, много се плаче, трогателно е\", разказа Герасимова.  \"Песните на учителя са много духовни\", подчерта пред  Bulgaria ON AIR Андрей Грива. Харесайте страницата ни във Facebook   ", "date": "2019.07.02", "title": "155 години от рождението на Петър Дънов"}
{"url": "https://www.bgonair.bg/direktno/2019-07-02/tsentarat-po-narkomanii-ne-tryabva-da-bade-zakrivan", "text": "\r\n \"Не може да се говори за дублиране на функции на Националния център по наркомании и Центъра по обществено здраве\", категоричен е Момчил Баев от \"Single step\". Според него държавата няма политика по превенция на зависимостите. Юлия Георгиева от Центъра по хуманни политики пък е на мнение, че има риск от закриване на метадоновата програма. И това би било проблем за лекуващите се по нея. Георгиева припомни в предаването   по  , че в момента у нас няма действаща Национална стратегия по наркотиците, защото предишната е изтекла миналата година.    ", "date": "2019.07.02", "title": "Центърът по наркомании не трябва да бъде закриван"}
{"url": "https://www.bgonair.bg/direktno/2019-07-02/zakrivane-na-otdeleniya-v-bolnitsite-e-greshka", "text": "\r\n Да се закрива отделение в болница е грешка. В това е категоричен здравният експерт Аркади Шарков, който коментира темата  в предаването  по . . Според него е по-добре да се преосмисли начинът на функциониране на тези единици. Освен това Шарков подчерта, че генерално проблемът е в начина, по който функционира здравната система.      \r\n ", "date": "2019.07.02", "title": "Закриване на отделения в болниците е грешка"}
{"url": "https://www.bgonair.bg/ekrani/2019-07-02/krasimir-valchev-tryabva-da-se-promeni-protsedurata-po-odobryavane-na-uchebnitsite", "text": "Трябва да се промени процедурата по одобряване на учебниците. Това заяви пред БНР министърът на образованието Красимир Вълчев по повод скандала с учебниците по история за 10 клас, където комунизмът е представен манипулативно като нещо нормално без достатъчно акцент върху мрачните страни на режима. \"В оценъчните листи за учебниците са отбелязани предимно техническите грешки, което е атестация за проблем с процедурата, че не сме задали повече от формалното съответствие, което изискваме. Освен формално съответствие, би трябвало да искаме този учебник да възпитава в определени отношения“, допълни Вълчев. \"Една от задачите на историята е да формираме отношение на децата към света, в който живеем. Въпреки че като министър утвърждавам учебниците, аз не съм специалист. Дори да прочета всички учебници, може би нямам това око да видя всички разлики. В случая, след като ги прочетох, видях, че тези учебници са много различни един от друг. Формално трябва да отговарят на една и съща програма. Аз бях провокиран да ги прочета след сигналите, които получихме, първо от учители, след това от хора, които се изказаха в публичното пространство\", каза той. Образователният министър подчерта, че \"академичната свобода не е абсолютна, особено когато става дума за писането на учебници, които трябва да съответстват на учебна програма, в която се намира проекция на целите на образованието“. Харесайте страницата ни във Facebook ", "date": "2019.07.02", "title": "Красимир Вълчев: Трябва да се промени процедурата по одобряване на учебниците"}
{"url": "https://www.bgonair.bg/world/2019-07-02/poroi-srutiha-stena-v-mumbay-i-ubiha-nay-malko-27-dushi", "text": "Най-малко 27 са загинали, а десетки са ранени при срутване на стена при проливните дъждове в Мумбай.  Училищата и обществените институции са затворени. Властите призовават хората да останат по домовете си.  Заради лошото време летището в Мумбай са отклонени полети към близки аерогари. Според метеоролозите Индия преживява един от най-интензивните си мусонни сезони. Харесайте страницата ни във Facebook ТУК", "date": "2019.07.02", "title": "Порои срутиха стена в Мумбай и убиха най-малко 27 души"}
{"url": "https://www.bgonair.bg/bulgaria/2019-07-02/ivan-izgubi-bitkata-s-mukovistsidozata", "text": "\r\n Почина 18-годишният Иван от Бургас. Момчето не дочака животоспасяващата трансплантация на бял дроб. Той беше роден с рядкото заболяване \"муковисцидоза\", което засяга белите дробове и панкреаса. Белодробната трансплантация на момчето трябваше да бъде извършена в Австрия. Докато стигне до нея, Ванко се нуждаеше от скъпоструваща поддържаща терапия , която струваше на семейството му 2000 лева на месец. Местни полицаи се обединиха в помощ на момчето, което е син на техен колега. Беше организиран благотворителен концерт, на който бяха събрани 16 700 лв. Но малко преди концерта той изпадна в кома и беше транспортиран във Военно-медицинската академия в София. Със събраните до момента пари семейството на Иван ще реши да подкрепи друга благородна кауза, която също е свързана с набиране на средства за друго дете на служител на бургаската полиция. Това е момиченце, което се нужда е от операция за възстановяване на зрението в чужда клиника, където са обещали за запазят поне частично зрението. Харесайте и страницата ни във Facebook ", "date": "2019.07.02", "title": "Иван изгуби битката с муковисцидозата"}
{"url": "https://www.bgonair.bg/reportazhi/2019-07-02/tri-dni-sreshti-i-dogovorki-no-koi-shte-sa-klyuchovite-shefove-v-es-oshte-ne-se-znae", "text": "\r\n Трети ден денонощни преговори между европейските лидери за новите шефове по ключовите постове в Европейския съюз, но отново без резултат. Бяха споменати и имената на двама българи - Кристалина Георгиева и Сергей Станишев.  Големият въпрос е кой да оглави Европейската комисия. А в центрофугата вече се въртят всевъзможни имена.  Най-актуалното предложение е Урсула фон дер Лейен - министърът на отбраната на Германия и близък съюзник на Ангела Меркел. Изглежда, Франция и Германия са близо до сделка и одобряват този избор. Двете водещи държави в Европейския съюз така и не се разбраха за кандидатурата на Манфред Вебер.  Завъртя се и името на Сергей Станишев, като кандидат за председател на Европейския парламент. Считаният за фаворит холандец Франс Тимерманс не събра достатъчно подкрепа. Част от балтийските страни, обаче, не одобряват това, че той е роден бившата съветска република Украйна. А словакът и настоящ вицепрезидент на Еврокомисията, Марош Шевфчович, може да поеме външната политика на Съюза, вместо спрягания за позицията белгийски премиер Шарл Мишел, който може да оглави Европейския съвет.  А в Страсбург скандал беляза първата сесия на новия Европейски парламент. Тя беше тържествено открита с химна на Европа, изпълнен от джаз-квартет. По време на изпълнението евродепутати, поддръжници на независимостта на Каталуния и на \"Brexit\", отказаха да станат прави и демонстративно обърнаха гръб.  Заседанието на Европейския съвет трябва да приключи до 22 часа.. Ако лидерите на страните членки не постигнат съгласие, идната седмица те ще се съберат отново. Ако и тогава няма резултат - разпределението на постовете може да се отложи за септември. Харесайте и страницата ни във Facebook ", "date": "2019.07.02", "title": "Три дни срещи и договорки, но кои ще са ключовите шефове в ЕС, още не се знае"}
{"url": "https://www.bgonair.bg/world/2019-07-02/izrael-demonstrira-kak-se-reagira-pri-avariyno-katsane-na-samolet", "text": "\r\n Как се реагира при аварийно кацане на летище демонстрира Израел вчера, когато български самолет се приземи със спукана гума на летището в Тел Авив. 100 линейки и 50 пожарни чакаха кацането на \"Боинг 737-400\", собственост на българската чартърна компания \"Електра еър\", чиято гума се взриви още при излитането и имаше сериозни опасения, че машината няма да може да се приземи нормално. Самолетът изпълнява полет от Кьолн за Тел Авив, когато при излитането едната гума се взривява. Пилотът подава сигнал за инцидент. На борда е имало 152 души. Пасажери описват излитането като много шумно и нестабилно. Въпреки ситуацията хората останали спокойни.  \"Изрaелската страна показа това, което самата тя представлява, изключителен ред, изключителна дисциплина\", каза авиоекспертът Ангел Борисов.  Той допълни, че пилотът има 20-годишен стаж и благодарение на професионализма си, успява да приземи машината безпроблемно.  Авиоекспертът е категоричен, че не само опитът е определящ, а и това, че в сърцето и душата си, пилотът трябва да бъде пилот.   ", "date": "2019.07.02", "title": "Израел демонстрира как се реагира при аварийно кацане на самолет"}
{"url": "https://www.bgonair.bg/world/2019-07-02/2000-dushi-uchastvat-v-gaseneto-na-moshten-pozhar-v-germaniya", "text": "Мощен горски пожар бушува в Северна Германия. Стихията е засегнала район около град Любтен, в който се намират редица военни бази, използвани за обучения.  Над 2 хиляди души участват в операцията по гасенето на пламъците. На място са изпратени и хеликоптери. Местни медии съобвщават, че пожарът е овладян и най-вероятно скоро ще бъде потушен.  До момента са засегнати около 600 хектара гори и храсти. Най-вероятното причина за стихията е сухото и горещо време в Германия. В последните дни в страната не е валяло, а властите обявиха, че опасността от горски пожари е голяма. Харесайте страницата ни във Facebook ", "date": "2019.07.02", "title": "2000 души участват в гасенето на мощен пожар в Германия"}
{"url": "https://www.bgonair.bg/world/2019-07-02/skandal-belyaza-starta-na-sesiyata-za-nov-ep-v-strasburg", "text": "Скандал беляза първата сесия на новия Европейски парламент в Страсбург. Тя беше тържествено открита с химна на Европа, изпълнен от джаз-квартет.  При пускането му обаче евродепутати, поддръжници на независимостта на Каталуния и Brexit, отказаха да станат прави, а други от евроскептичната партия Brexit пък обърнаха гръб.  Утре евродепутатите трябва да изберат свой председател. Кандидатурите са отворени до 22.00 часа местно време.  Ако евролидерите не постигнат споразумение за пакетно разпределение на постовете в Съюза, единствено от евродепутатите зависи кого ще изберат за свой председател.", "date": "2019.07.02", "title": "Скандал беляза първото заседание на новия ЕП в Страсбург"}
{"url": "https://www.bgonair.bg/bulgaria/2019-07-02/mvr-vpregna-tseliya-si-resurs-za-da-osiguri-spokoystvie-na-patya", "text": "Засилените проверки на \"Пътна полиция\" на транзитно преминаващите през страната ни превозни средства продължават до 31 август.  От МВР използват целия наличен ресурс инспектори, мобилни камери и дрегери, за да осигурят спокойствието по пътищата през отпускарския сезон.  Пътните полицаи следят за превишена скорост, алкохол, наркотици, поставени колани и дали превозното средство се издирва.  Листовки на 10 езика на граничните пунктове разясняват на чужденците специфичните изисквания за безопасно шофиране у нас. Най-честото нарушение обаче остава високата скорост. Харесайте страницата ни във Facebook ", "date": "2019.07.02", "title": "МВР впрегна целия си ресурс, за да осигури спокойствие на пътя"}
{"url": "https://www.bgonair.bg/sutreshen-blok/2019-07-02/taksitata-vdigat-tarifite-zaradi-novi-kasovi-aparati", "text": "\r\n Такситата поскъпват заради нови касови апарати. От бранша обявиха, че това ще доведе до принудителното съкращаване на шофьори.  От НАП обясниха, че досегашният таксиметров апарат се заменя с нов, който трябва да е свързан с Националната агенция по приходите. Сегашните апарати нямат връзка с НАП и рядко биват отчитани.  \"Teзи промени ще доведат до огромни разходи. За да бъдат оборудвани всички таксита в София, ще трябва да се вдигнат цените. А това несъмнено ще доведе до отлив на клиенти. Българското законодателството е единственото в Европа, което е в ущърб на таксиметровите шофьори\", коментира пред   Малин Господинов от Националния таксиметров синдикат. Според новата наредба за функционалните и техническите изисквания, на които трябва да отговаря фискалната памет на електронните таксиметрови апарати, те вече трябва да са свързани с НАП и да покриват изискванията на прословутата Наредба № Н-18, срещу която възроптаха вече от туристическия бранш. Красимир Цветков от синдиката пък бе категоричен, че изискването за нови разходи за оборудване на такситата ще доведе до ръст на сивия сектор в бранша, както и ще се стигне до съкращаване на шофьори.", "date": "2019.07.02", "title": "Такситата вдигат тарифите заради нови касови апарати"}
{"url": "https://www.bgonair.bg/bulgaria/2019-07-02/kak-da-deystvame-pri-burya-na-poligona-v-pancharevo-se-provede-obuchenie", "text": "\r\n Учение за справяне при буря се проведе тази сутрин на полигона на дирекция \"Аварийна помощ и превенция\" в Панчарево. На него присъстваха столичният кмет Йорданка Фандъкова и министърът на вътрешните работи Младен Маринов. Целта на събитието беше да се подобри взаимодействието и координацията между Столичната община, СДВР, ГДПБЗН, юридически лица и дружества, които подпомагат службите при възникнали аварии и бедствия.  Аварийната обстановка беше представена на терена на полигона, където имаше и възстановка на пострадал жилищен квартал. Столичната община представи и три филма за информация на гражданите как да действат при ситуация на природно бедвствие.  ", "date": "2019.07.02", "title": "Как да действаме при буря? На полигона в Панчарево се проведе обучение"}
{"url": "https://www.bgonair.bg/notifikatsii/2019-07-02/avtobus-prevozvasht-detsa-se-zapali-kray-karnobat", "text": "\r\n Автобус с 31 деца се запали на магистрала Тракия. Инцидентът стана в ранния следобед в посока София до разклона за Карнобат. Групата се е връщала от участие в танцов фестивал в Слънчев бряг. Няма пострадали. Водачът е обяснил - след пламване на предната част на автобуса, той веднага е отбил и децата и двете учителки с тях били отведени на безопасно място. За последните два дни това е поредният инцидент с деца. Вчера пак на Тракия автобус с ученици се сблъска със сръбски автомобил. Нямаше пострадали, само материални щети. Харесайте страницата ни във Facebook ", "date": "2019.07.02", "title": "Автобус, превозващ деца, се запали край Карнобат"}
{"url": "https://www.bgonair.bg/bulgaria/2019-07-02/obviniha-kmeta-na-kostinbrod-v-prichinyavane-na-smart-po-nepredpazlivost", "text": "\r\n Софийската окръжна прокуратура обвини кмета на Костинброд Трайко Младенов за причиняване на смърт по непредпазливост. В неделя вечерта моторист загина в катастрофа, в която участваше градоначалникът.  Обвинението към Младенов е за това, че при управлението на автомобил не е спазил правилата за движение по пътищата, което е довело до смъртта на едно лице. Днес  Трайко Младенов се яви в следствието в София, за да получи своето постановление, с което официално е привлечен като обвиняем. Пред сградата има и близки на загиналия моторист, които казват, че искат извинение от кмета и настояват за истината. Някои от тях са категорични, че Младенов е правил забранен обратен завой. От прокуратурата са наложили на Младенов и парична гаранция в размер на 5 хил. лева. Предвиденото от закона наказание е лишаване от свобода от 2 до 6 години.  ", "date": "2019.07.02", "title": "Обвиниха кмета на Костинброд в причиняване на смърт по непредпазливост"}
{"url": "https://www.bgonair.bg/reportazhi/2019-07-02/boksyorite-ni-se-pribraha-ot-minsk-s-visoko-vdignati-glavi-i-kup-medali", "text": "\r\n Българските състезатели по бокс се прибраха от Европейските игри в Минск с пълен комплект медали. Най-щастлива беше Станимира Петрова, която стана и знаменосец на страната ни при закриващата церемония. Петрова сподели, че се чувства изключително щастлива и горда от спечеления от нея златен медал.  \"Това беше най-приятният момент от всички пъти, в които е свирил химнът. Там явно обичат бокса, всички се радваха още по време на срещата. Никъде извън България не съм виждала такова нещо\", каза боксьорката ни. Харесайте страницата ни във Facebook ТУК", "date": "2019.07.02", "title": "Боксьорите ни се прибраха от Минск с високо вдигнати глави и куп медали"}
{"url": "https://www.bgonair.bg/world/2019-07-02/trima-minyori-zaginaha-pri-zemetresenie-v-polsha", "text": "Трима миньори загинаха при земетресение в Полша. Трусът от 2,5 по Рихтер вчера удари край южния град Катoвице, сърцето на полския въгледобив.  Общо 9 работници са били в района. Шестима от тях са откарани в болница. Тяхното състояние остава неясно.", "date": "2019.07.02", "title": "Трима миньори загинаха при земетресение в Полша"}
{"url": "https://www.bgonair.bg/bulgaria/2019-07-02/5000-lv-garantsiya-i-svoboda-za-kmeta-na-kostinbrod", "text": "\r\n Прокуратурата повдигна обвинение на кмета на Костинброд , заради катастрофата в която загина моторист. Трайко Младенов ще отговаря за за причиняване на смърт по непредпазливост. Близки на загиналия моторист се събраха на протест пред окръжното следствие в София, където на Младенов му беше предявено обвинението. Според него, той шофирал колата си в посока София, решил да се престрои в лявата лента и тогава мотористът, който е карал зад него, се удря в автомобила. Близките на загиналия обаче твърдят, че кметът се е опитал да направи обратен завой и така се е стигнало до катастрофата. Наложена му е мярка за неотклонение парична гаранция в размер на 5000 лева. С отнета шофьорска книжка е и забрана да напуска страната. Харесайте и страницата ни във Facebook ", "date": "2019.07.02", "title": "5000 лв. гаранция и свобода за кмета на Костинброд"}
{"url": "https://www.bgonair.bg/bulgaria/2019-07-02/politsai-i-nadzirateli-izlizat-na-protest-v-petak", "text": "\r\n Полицаи и надзиратели излизат на национален протест в петък – 5 юли. Датата е избрана неслучайно. Най-големият полицейски синдикат ще протестира навръх празника на МВР.  Поводът за недоволството е искането на синдиката ставката за нощен труд да бъде поне лев на час срещу сегашните 25 стотинки. Синдикатите твърдят, че вече повече от година и половина чакат решение на въпроса с нощния труд.  В отговор ресорният министър Младен Маринов заяви, че подобно увеличение е въпрос на възможности и бюджет и може да влезе в сила евентуално от догодина. Снимка: архив  ", "date": "2019.07.02", "title": "Полицаи и надзиратели излизат на протест в петък"}
{"url": "https://www.bgonair.bg/reportazhi/2019-07-02/paradoks-tarnovets-poluchi-6-akta-za-nepravilno-parkirane-v-shvetsiya-bez-da-e-napuskal-balgariya", "text": "\r\n Мъж от Велико Търново получи шест акта за неправилно паркиране в Стокхолм, без да е напускал България. Глобите са за кола, която продал преди шест години. През август 2013 година Райко Раков продал автомобила си на мъж от село Петко Каравелово. Сделката за покупко-продажба се случила при нотариус. Още същия ден, договорът е заведен в \"Местни данъци и такси\" и КАТ – Велико Търново.  \"Издават ми входящ номер и мисля, че дотук нещата приключват\", сподели Райков.  Шест години по-късно обаче Райко получава по куриер глоби за неправилно паркиране на вече продадения автомобил в Стокхолм. \"В един щастлив момент получавам две писма без никакви щемпели по тях, отварям и пише само номера на колата и моето име и адрес за глоба за неправилно паркиране в Стокхолм\", допълни той.  Райко Райков направил справка и се оказало, че нито новият собственик, нито автомобилът са напускали границите на страната в последните шест години. Когато обаче започнал да разнищва случая се оказало, че глобите всъщност са не две, а шест.  \"76 лв и стотинки български пари, всяка от тях. Първо се опитах да видя в компютъра на КАТ дали колата се води на мое име, оказа се, че се води. Аз съм записан като първи собственик, а като нов собственик е записан купувачът. Десет дена след продажбата, колата трябва да се прехвърли на новия собственик – това не е направено, служба регистрации също не са го направили. И след това подадох жалба в прокуратурата\", каза още Райков.  Два месеца след като падал жалба до прокуратурата, Райко все още няма развитие по казуса. От Пътна полиция–Велико Търново заявиха пред Bulgaria ON AIR, че при тях няма подадена жалба по случая и предстои да извършат проверка.  ", "date": "2019.07.02", "title": "Парадокс: Търновец с 6 акта заради паркиране в Швеция, без да е напускал България"}
{"url": "https://www.bgonair.bg/world/2019-07-02/pogrebaha-bashtata-i-dashteryata-migranti-koito-se-udaviha-v-reka-rio-grande", "text": "В столицата на Салвадор погребаха бащата и детето мигранти, чиято снимка обиколи целия свят и предизвика шок и възмущение. Телата на Оскар Мартинез и 2-годишната му дъщеричка Анджи-Валерия бяха намерени преди 10 дни в река Рио Гранде. Двамата се удавили, докато преминавали границата между Мексико и Съединените щати в търсене на по-добро бъдеще. Майката на момичето станала свидетел на трагедията.  Случаят пък разпали отново дебата за строгата мигрантска политика на американския президент Доналд Тръмп.  ", "date": "2019.07.02", "title": "Погребаха удавените в Рио Гранде мигранти, чиято снимка трогна целия свят"}
{"url": "https://www.bgonair.bg/world/2019-07-02/evroliderite-s-kompromis-okolo-imenata-za-klyuchovite-postove-v-es", "text": "Ще постигнат ли евролидерите компромис около имената за ключовите постове в Европейския съюз? След неуспешните преговори, продължили повече от 18 часа в неделя и понеделник, днес по обед държавните и правителствените глави се събират отново в Брюксел.  Ябълката на раздора е основно постът председател на новата Европейска комисия. Според дипломатически източници дори е станало дума за удължаване на мандата на Жан-Клод Юнкер, който изтича на 31 октомври.  Паралелно в Страсбург пък днес новият Европейски парламент се събира за първата си сесия. Според правилата той трябва да избере свой председател по време на гласуванията утре.  Ако дотогава евролидерите не са постигнали споразумение за пакетно разпределение на постовете в Съюза, само от евродепутатите зависи кого ще изберат за свой председател. Харесайте страницата ни във Facebook ", "date": "2019.07.02", "title": "Евролидерите с компромис около имената за ключовите постове в ЕС?"}
{"url": "https://www.bgonair.bg/world/2019-07-02/germaniya-prizova-italiya-nezabavno-da-osvobodi-arestuvaniya-kapitan", "text": "\r\n Напрежение се заформи по оста Германия-Италия. Берлин призова Рим да освободи арестувания капитан на кораба, спасяващ мигранти в Средиземно море – \"Sea Watch 3\".  31-годишната Карoла Ракeте бе задържана в събота, след като въпреки забраната на италианските власти навлезе и акостира в пристанището на Лампедуза, за да окаже помощ на спасените мигранти на борда.  Днес съдът трябва да реши дали германският капитан ще остане в ареста. Тя е обвинена в оказване на съпротива на военен кораб и подпомагане на трафиканти. Ако бъде призната за виновна, Ракeте може да получи до 10 години затвор.  Германският външен министър Хейко Маас предупреди, че арестът на капитана е неприемлив и ако не бъде освободена, ще последва \"значително влошаване\" на отношенията между двете страни.      ", "date": "2019.07.02", "title": "Искри между Германия и Италия заради арестувания капитан"}
{"url": "https://www.bgonair.bg/world/2019-07-02/vlastite-v-hong-kong-izgoniha-protestirashtite-ot-parlamenta", "text": "\r\n В Хонг Конг полицията изгони протестиращите от регионалния парламент. Вчера стотици нахлуха в сградата, чупиха прозорци и рисуваха графити по стените.  Новата ескалация на напрежението беляза годишнината от връщането на Хонг Конг от британските власти на китайската държава. Преди среднощните сблъсъци стотици хиляди хора протестираха мирно в продължение на часове.  Недоволството избухна преди около месец, след като властите се опитаха да прокарат спорен закон за екстрадицията. Според критиците му, той ще позволи изпращането на политически дисиденти в континентален Китай чрез манипулирани обвинения.  Въпреки че текстът беше замразен, сега протестиращите искат оставката на регионалния лидер Кари Лам. Тя пък осъди вчерашната окупация на парламента.", "date": "2019.07.02", "title": "Властите в Хонг Конг изгониха протестиращите от парламента"}
{"url": "https://www.bgonair.bg/sutreshen-blok/2019-07-02/koy-shte-oglavi-evropeyskata-komisiya", "text": "\r\n Държавните и правителствените глави се събират отново в Брюксел, а ключова тема в разговрите се очаква да бъде постът за председател на новата Европейска комисия. Когато се говори за тези сериозни постове, се спазват много баланси - Източна - Западна Европа, мъже - жени. Когато се получават предложения в последния момент, те отпадат на 90%. Това каза директорът на Института за икономика и международни отношения Любомир Кючуков пред \"България сутрин\". По думите му в момента наблюдаваме промяна на ситуацията в ЕП - в проевропейското поле балансът се е изместил вляво.  \"Определянето на ключовите постове в ЕС касае интереси и политики, както и това накъде ще тръгне ЕС занапред\", посочи той.  Кючуков допълни, че няма еднозначен отговор на въпроса кое е най-доброто решение за България.  Пред  специалистът по международни отношения Пламен Ралчев посочи, че според него е нереалистично страната ни да играе с двама кандидати и не бивало да се споменават две български имена.  \"Това са много сложни преговори, които засягат редица интереси. Те предполагат много ловки дипломатически умения и се включват доста имена\", коментира той. \"Ситуацията касаеше тестване, опит да се види колко ще отстъпят по-малките страни. Днешните преговори ще покажат кой колко може да отстъпва\", посочи още Ралчев.  \r\n Харесайте страницата ни във Facebook ", "date": "2019.07.02", "title": "Къде е България в голямото надлъгване за ключовите постове в ЕС?"}
