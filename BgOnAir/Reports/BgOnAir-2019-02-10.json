{"url": "https://www.bgonair.bg/economy/2019-02-10/statistika-na-bnb-nov-milioner-u-nas-na-vseki-dva-dni", "text": "Нов милионер на всеки два дни - това отчита статистиката на Българската Народна Банка. По-бързо нарастват влоговете с големи суми, докато при малките депозити има спад. Най-голям ръст има при влоговете на граждани със суми между 500 хиляди лева и 1 милион лева, като както броят им, така и общата сума в тях се увеличават с над 20%. Влоговете на граждани със суми между половин и един милион вече са 1668. На второ място по ръст са депозитите на домакинствата със суми между 200 хиляди и 500 хиляди лева, които и като брой и като обща сума се увеличават с 18%.  За година спестяванията на хората в банките са нараснали с 3 милиарда и 700 милиона лева лева като в края на декември общата сума на влоговете е над 51,5 милиарда лева. Харесайте и страницата ни във Facebook", "date": "2019.02.10", "title": "Статистика на БНБ: Нов милионер у нас на всеки два дни"}
{"url": "https://www.bgonair.bg/bulgaria/2019-02-10/chast-ot-tunela-na-ndk-e-zatvoren-dnes", "text": "Затворена за движение през целия ден е частта от тунела под НДК, в посока бул. \"Черни връх\". Причината - изграждането на контактната мрежа за удължената тролейбусна линия 7, която ще свързва Люлин с \"Лозенец\" и \"Манастирски ливади\". Харесайте и страницата ни във Facebook ", "date": "2019.02.10", "title": "Част от тунела на НДК е затворен днес"}
{"url": "https://www.bgonair.bg/bulgaria/2019-02-10/toplofikatsiya-sofiya-ima-nov-direktor-i-rakovodstvo", "text": "\"Топлофикация София\" е с нов директор и ръководство, както и нова структура. Начело на Общинското дружество застава Кремен Георгиев, който смени на поста Сашо Чакалски. Георгиев е управлявал топлофикациите във Враца, Велико Търново и Перник. Управлението на дружеството вече ще е двустепенно. Решенията ще зависят и от Надзорен съвет. Председател на Надзорния орган на \"Топлофикация София\" е Десислава Билева, а нейн заместник е вече бившият изпълнителен директор на дружеството Сашо Чакалски. Той управляваше общинското дружеството около година и през това време нарастнаха задълженията на Топлофикация София с близо 100 млн. лв. В момента, общо те са над 500 млн. лв.......... Харесайте и страницата ни във Facebook ", "date": "2019.02.10", "title": "\"Топлофикация София\" има нов директор и ръководство"}
{"url": "https://www.bgonair.bg/world/2019-02-10/seul-shte-plashta-poveche-za-amerikanska-zashtita", "text": "Южна Корея ще плаща повече за издръжката на разположените на Корейския полуостров военни сили на Съединените щати. Официални представители на страната подписаха краткосрочно споразумение. Според него Сеул трябва да увеличи приноса си до 890 милиона долара. Документът трябва да бъде одобрен и от южнокорейския парламент. Това се случи на фона на призива на американския президент Доналд Тръмп за по-сериозно финансиране от страна на Южна Корея. За разлика от предишните петгодишни споразумения, новата сделка има срок от само една година. Харесайте и страницата ни във Facebook ", "date": "2019.02.10", "title": "Сеул ще плаща повече за американска защита"}
{"url": "https://www.bgonair.bg/world/2019-02-10/masovi-antipravitelstveni-protesti-v-ispaniya", "text": "Масови антиправителствени протести в Испания. Хиляди излязоха по улиците на Мадрид, за да изразят недоволството си от управлението на премиера Педро Санчес. Демонстарните искат организирането на предсрочни избори. Причина за протестите са опитите на Санчес за намаляване на напрежението в Каталуния. Неотдавна той обяви плановете си да назначи специален пратеник в автономния регион, който да се включи в преговорите със сепаристите за политическото решаване на кризата. Действията му предизвикаха бурни реакции от страна на опозицията и гражданите. Според тях мерките са предателство спрямо испанския народ. Харесайте и страницата ни във Facebook ", "date": "2019.02.10", "title": "Масови антиправителствени протести в Испания"}
{"url": "https://www.bgonair.bg/bulgaria/2019-02-10/vapreki-hladnoto-utro-dnes-shte-preobladava-slantseto", "text": "Днес ще преобладава слънчево време, в сутрешните часове и преди обяд на отделни места в низините и котловините видимостта ще бъде намалена. От запад високата облачност ще се увеличава и до края на деня ще обхване цялата страна. Ще духа слаб вятър от запад-югозапад. Дневните температури ще се повишат и максималните ще са между 8° и 13°.Такава е прогнозата за времето на Националния институт по метеорология и хидрология. По Черноморието ще преобладава слънчево време, но по-късно през деня ще се появи предимно висока облачност. Ще духа слаб до умерен югозападен вятър, който около обяд ще се ориентира от югоизток, предава Агенция \"Фокус\". Максималните температури ще са между 7° и 9°. Температурата на морската вода е 6-7°. Вълнението на морето ще е 1-2 бала. Над планините ще преобладава слънчево време. Ще духа до умерен северозападен вятър, който след обяд ще се ориентира от запад-югозапад. Температурите ще се повишават и максималната на височина 1200 метра ще е около 5°, на 2000 метра - около минус 1°. Харесайте и страницата ни във Facebook ", "date": "2019.02.10", "title": "Въпреки хладното утро, днес ще преобладава слънцето"}
{"url": "https://www.bgonair.bg/bulgaria/2019-02-10/bsp-sofiya-iskat-reviziya-na-transportnite-druzhestva-v-stolitsata", "text": "Общинските съветници от БСП искат пълна проверка и отчет на работата на транспортните дружества в София от 1 януари 2019 година досега. Справката задължително трябва да включва часовете положен извънреден труд от шофьорите, осигуряване на междусменните почивки и недостига на водачи на превозните средства, категорични са социалистите в СОС. Лидерът на БСП - София Калоян Паргов настоява да бъде докладвано дали са верни информациите, които се разпространяват в социалните мрежи, за недостиг от над 300 шофьори и ватмани в столичния градски транспорт, за липса на почивки, за смени, продължаващи по 16 часа, за до 50 часа извънреден труд на водачите на месец. И като цяло - как столичният градски транспорт гарантира сигурността на гражданите на София. БСП - София не за първи път поставя тези въпроси, припомня Агенция \"Фокус\". Столичните социалисти подкрепиха протеста на шофьорите от градския транспорт срещу лошите условия на труд и ниското заплащане преди време.  Харесайте и страницата ни във Facebook ", "date": "2019.02.10", "title": "БСП-София искат ревизия на транспортните дружества в столицата"}
{"url": "https://www.bgonair.bg/reportazhi/2019-02-10/mlada-zhena-otselya-po-chudo-sled-kato-beshe-pregazena-ot-10-tonen-avtobus", "text": "\r\n Млада жена оцеля по чудо, след като беше прегазена от 10-тонен автобус в китайския град Ля-о-ян. Момичето беше спасено от тълпа случайни минувачи, които мигновено впрягат всичките си сили, за да я измъкнат от капана на огромната машина. Болката е неописуема. Времето напредва, а ситуацията става критична. В този момент тълпа от хора се втурва към автобуса. Те започват да бутат тежката машина с надеждата, че ще измъкнат пострадалата.  А преместването и връщането на тежкия автобус обратно нараняват още повече краката на момичето.  След 9 минути усилията се увенчават с успех. Благодарение на своевременната реакция на хората младата жена ще се възстанови напълно от нараняванията си. Харесайте и страницата ни във Facebook ", "date": "2019.02.10", "title": "Млада жена оцеля по чудо, след като беше прегазена от 10-тонен автобус"}
{"url": "https://www.bgonair.bg/world/2019-02-10/v-germaniya-horata-hvarlyat-na-bokluka-koli-na-po-10-godini", "text": "Колапсът на дизеловия транспорт е близо, като това се отнася най-вече за Германия, пише    Заради забраната за използване на коли с такива двигатели, техните собственици в големите немски градове масово търсят начини, да се отърват от тях. Сметищата са препълнени с нормални автомобили, които няма как да бъдат препродадени, въпреки че са в добро състояние. Всички тези машина са на около 10 години, като при някои от тях пробегът е около 100 000 км. Според законите на Германия, те трябва да бъдат бракувани, тъй като нямат право да се движат в големите градове. Причината е, че те не отговарят на новите екологични норми, въведени през миналата година. Проблемът обаче е, че фирмите, извършващи тази дейност, са претрупани с коли. Затова и много германци директно изхвърлят колите са бунищата, като преди това ги спират от движение. Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.02.10", "title": "В Германия хората хвърлят на боклука коли на по 10 години"}
{"url": "https://www.bgonair.bg/world/2019-02-10/iznasyali-sredstva-ot-venetsuela-kam-balgariya-pod-vliyanieto-na-maduro", "text": "Националната петролна компания на Венецуела се е опитала да изнесе държавни средства в България под влиянието на режима на Николас Мадуро. Това твърди венецуелският депутат Карлос Папарони в Туитър. Той публикува документ, който доказвал незаконната сделка. По думите му вече е осъществен контакт с властите в България. Така опитът за изнасянето на венецуелски държавни средства бил предотвратен. Папарони допълни, че активите на държавната петролна компания принадлежат на всички венецуелци и следващи опити за подобни сделки ще бъдат строго санкционирани. От българското Министерство на външните работи отрекоха да е постъпвала информация за паричен трансфер от Венецуела. Харесайте и страницата ни във Facebook ", "date": "2019.02.10", "title": "Изнасяли средства от Венецуела към България под влиянието на Мадуро"}
{"url": "https://www.bgonair.bg/world/2019-02-10/demontirat-mosta-v-genua-koyto-pogubi-43-dushi-prez-minalata-godina", "text": "Започна пълният демонтаж на моста \"Моранди\" в Генуа. През миналата година съоръжението се срути и уби 43 души. Около 8 часа са необходими за премахването на най-голямото парче бетон, което тежи около 900 тона. Освен големият брой жертви, срутването донесе и истински хаос в транспорта на Генуа. Градът вече се възстановява от трагедията. Започнат е строежът на нов мост, около който ще бъдат разположени точно 43 стълба с осветление, в памет на загиналите при инцидента. Харесайте и страницата ни във Facebook ", "date": "2019.02.10", "title": "Демонтират моста в Генуа, който погуби 43 души през миналата година"}
{"url": "https://www.bgonair.bg/world/2019-02-10/moshtna-burya-vrahletya-sidni-mnogo-ulitsi-i-kashti-byaha-navodneni", "text": "Мощна буря връхлетя Сидни. Проливни дъждове и бурни ветрове оставиха хиляди домакинства без ток и причиниха транспортен хаос. Редица улици и къщи са наводнени. В нощта срещу събота във втория по големина австралийски град са се излели около 60 литра дъжд на квадратен метър. Заради лошото време десетки полети бяха отменени или забавени на Международното летище в Сидни. Имаше и проблеми със железопътния транспорт. Харесайте и страницата ни във Facebook ", "date": "2019.02.10", "title": "Мощна буря връхлетя Сидни - много улици и къщи бяха наводнени"}
{"url": "https://www.bgonair.bg/bulgaria/2019-02-10/zvezdata-v-svetovniya-kikboks-peter-arts-e-spetsialniyat-gost-na-boecbg", "text": "\r\n Величието в световния кикбокс Петер Артс е специален гост на \"BOEC.BG\" тази неделя от 19:00 в ефира на Bulgaria ON AIR. Не пропускайте трикратният шампион на К1 с ексклузивното му интервю при първото му посещение у нас. В предаването ще видите още: голямата ни надежда в кикбокса Християн Корунчев – от световните титли към професионалните гали. Кикбоксът е любимо занимание не само за спортисти, но и за много популярни български лица. За страстта на актьорът и режисьор Ники Илиев, разказва ни от първо лице в звездната ни рубрика. Професионалният бокс у нас с нова верига. Какво да очакваме през годината? Не пропускайте единственото предаване за бойни спортове и изкуства   – всяка неделя от 19:00 в ефира на  .", "date": "2019.02.10", "title": "Звездата в световния кикбокс Петер Артс е специалният гост на \"BOEC.BG\""}
{"url": "https://www.bgonair.bg/bulgaria/2019-02-10/dnes-e-den-na-otvorenite-vrati-v-narodnoto-sabranie", "text": "\r\n Народното събрание отвори врати за граждани днес по повод 140 години от първото заседание на Учредителното събрание. Денят на отворени врати е част от инициативите за отбелязване на годишнината от Учредителното събрание и приемането на Търновската конституция. В сградата на парламента гостите видяха оригиналите на Търновската конституция и на Сребърната конституция. \n Сред експонатите са лични вещи на Петко Р. Славейков – първата библия на говорим български език от 1871 г., издадена в Цариград, джобен часовник, калъф за пера, мастилница, перо, с което е писал, сребърна кутия и броеница, както и масата, която той донася от дома си, за да бъде подписана на нея Търновската конституция. Харесайте и страницата ни във Facebook ", "date": "2019.02.10", "title": "Малки и големи в Народното събрание в деня на отворените врати"}
