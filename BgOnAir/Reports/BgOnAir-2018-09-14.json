{"url": "https://www.bgonair.bg/bulgaria/2018-09-14/oktomvri-dogodina-posledna-smyana-na-strelkite-na-chasovnika", "text": "Октомври догодина може да е последният път, в който ще преместим стрелките на часовниците си. Това ще стане, ако Европейският съвет и Европейският парламент приемат направеното днес предложение на Европейската комисия.  Идеята на Брюксел е премахване на смяната на часовото време. Всяка страна ще има право да реши дали да остане за постоянно на лятно, или на зимно часово време. За целта трябва да се промени съответният европейски закон – процес, който може да отнеме до 2 години.", "date": "2018.09.14", "title": "Октомври догодина - последна смяна на стрелките на часовника?"}
{"url": "https://www.bgonair.bg/world/2018-09-14/florans-vrahletya-ochakvat-navodneniya-nevizhdani-ot-1000-godini", "text": "Мощни приливни вълни, проливни дъждове и ветрове със скорост от 150 километра в час – така ураганът Флорънс удари източното крайбрежие на САЩ. Въпреки че отслабна до първа категория, бурята остава изключително опасна. Причината за това е, че поради забавянето на движението ѝ се очаква носените от нея порои да продължат с дни. Над 620 хиляди домакинства са без ток. Крайбрежните райони на Северна Каролина вече са под вода. Близо 60 души бяха спасени от срутващ се под поривите на вятъра хотел в Джаксънвил. Властите предупреждават, че наводненията могат да достигнат мащаб, невиждан от 1000 години. Според прогнозите над Северна Каролина за 3 дни ще се изсипят количества дъжд, които обикновено падат за 8 месеца.", "date": "2018.09.14", "title": "Флорънс връхлетя: Очакват наводнения, невиждани от 1000 години"}
{"url": "https://www.bgonair.bg/economy/2018-09-14/razrastva-se-targovskiyat-defitsit-na-balgariya-sas-stranite-ot-es", "text": "Търговският дефицит на България със страните извън Европейския съюз продължава да се разширява и на месечна база и през юли, показват предварителните сезонно неизгладени данни на Евростат. За юли той е на ниво от 352,3 млн. евро, докато през предишния месец той бе в размер на 321,9 млн. евро. На годишна база дефицитът се разраства почти тройно, тъй като през юли 2017 г. е бил в размер на 118,7 млн. евро. Общият дефицит към целия свят, включително страните от ЕС, за юли се равнява на 385,7 млн. евро. Така той бележи спад на месечна база, но лек ръст на годишна. Износът се оценява на 2,48 млрд. евро, а вносът – на 2,86 млрд. евро. На годишна база това сочи увеличение и на износа, и на вноса. За първите седем месеца на годината България бележи забележителен търговски дефицит спрямо всички страни в света в размер на 2,9 млрд. евро, като за сравнение, през същия период на 2017 г. той е бил с 1,1 млрд. евро по-малко. Износът бележи слаб ръст – едва от 2% до 15,5 млрд. евро, но вносът расте доста по-бързо – с 8% до 18,4 млрд. евро. Еврозоната бележи излишък в търговията с останалата част от света и през юли, макар и да забавя доста темпа си на растеж на годишна база, достигайки 17,6 млрд. евро. За сравнение, през юли 2017 г. той е бил в размер на 21,6 млрд. евро. Четете повече по темата в", "date": "2018.09.14", "title": "Разраства се търговският дефицит на България със страните от ЕС"}
{"url": "https://www.bgonair.bg/bulgaria/2018-09-14/pak-problem-s-komunikatsiyata-mezhdu-borisov-i-radev", "text": "\r\n Премиерът Бойко Борисов ще води делегацията на тазгодишната сесия на Общото събрание на Организацията на обединените нации. Това е първият случай от 2010 година насам, когато отново Борисов е застанал пред обединените нации. Съгласно правилника на ООН държавата може да се представлява от президент, премиер или министър на външните работи. Неписано споразумение между Дондуков 1 и Дондуков 2 гласи, че държавният глава представлява държавата пред ООН, а премиерът - на европейския съвет. Тазгодишното решение е взето на заседание на министерския съвет, а причината е европейското председателство, което изтече преди месеци. Президентството обаче обяви, че то не е е съгласувано с тях. От правителството обясняват - каза ли са, но не директно на държавния глава.", "date": "2018.09.14", "title": "Пак проблем с комуникацията между Борисов и Радев"}
{"url": "https://www.bgonair.bg/denqt-on-air/2018-09-14/institutsionalni-bitki-voenna-li-e-obstanovkata-mezhdu-prezident-i-premier", "text": "\r\n Премиерът Бойко Борисов ще води делегацията на тазгодишната сесия на Общото събрание на ООН. Това е първият случай от 2010 година насам, когато отново Борисов е застанал пред обединените нации. Съгласно правилника на ООН държавата може да се представлява от президент, премиер или министър на външните работи. Неписано споразумение между президентство и Министерския съвет гласи, че държавният глава представлява държавата пред ООН, а премиерът - на Европейския съвет. Тазгодишното решение е взето на заседание на министерския съвет, а причината е европейското председателство, което изтече преди месеци. От президентството обаче обявиха, че то не е е съгласувано с тях. От правителството пък обясниха, че са казали, но не директно на държавния глава. Журналистът Валерия Велева обясни в студиото на  , че борбата между институциите за това кой да иде в САЩ за събранието на ООН се води от месеци и то чрез писма. По думите ѝ екипът на Борисов е решил именно премиерът да отиде тази година, за да представи резултатите от българското председателство и инициативите на страната ни във връзка със 75-годишнината от спасяването на българските евреи. \"Всичко това извежда на преден план не само липсата на комуникация, създаването на военна обстановка по всеки въпрос между премиер и президент. Това избуя и по указа, който не беше издаден за освобождаването\", допълни Велева. Според нея този неподписан документ за освобождаването на Младен Маринов от поста на главен секретар, е действие на инат. Политологът доц. Румяна Коларова пък дори определи като \"смешно\", че в тази ситуация става дума за неподписан указ за освобождаване, защото при положение, че ставаше въпрос за назначаване, тогава е нормално президентът да има своите съображения. \"Аз направо съм удивена, че главният секретар на президентството изразява някакъв вид официална позиция във Facebook\", подчерта доц. Коларова пред  . Относно темата за това кой от първите мъже в държавата трябва да иде на събранието на ООН, тя смята, че ако премиерът е решил, че трябва сам да представи страната ни там, то президентът не би следвало да има съображения. \"Що се отнася до президента, той вече залита прекалено много в посока да казва - Не и да критикува\", каза още доц. Румяна Коларова.", "date": "2018.09.14", "title": "Институционални битки: Военна ли е обстановката между президент и премиер?"}
{"url": "https://www.bgonair.bg/bulgaria/2018-09-14/glavniyat-sekretar-za-arestuvanite-zhurnalisti-gdbop-sa-rabotili-spored-instruktsiite", "text": "\r\n Двама журналисти и един адвокат са арестувани край Радомир по време на журналистическо разследване. Единият е българин, а другият - румънец.  Главният секретар на МВР Младен Маринов коментира ареста и заяви, че случаят е докладван на прокуратурата в Радомир. По думите има образувано досъдебно производство, а работата по установяването на фактите и обстоятелствата продължава. Главният секретар на МВР заяви още, че от сигнал е постъпил в ГДБОП, а от там са действали съгласно инструкциите.", "date": "2018.09.14", "title": "Главният секретар за арестуваните журналисти: ГДБОП са работили според инструкциите"}
{"url": "https://www.bgonair.bg/denqt-on-air/2018-09-14/ekspert-zakonat-za-kolanite-i-videoregistratorite-v-avtobusite-nerabotesht-i-izlishen", "text": "\r\n Автобусите вече задължително ще бъдат оборудвани с обезопасителни колани и видеорегистратор. Това решиха депутатите. Срокът за оборудване на автобусите, които нямат фабрично поставени колани, ще е 9 месеца. Глобата за неспазване на срока и правилата е 3000 лева, а още 1500 лева е санкцията за превозвач, който не съхранява записите от видеорегистраторите.  Дали промените ще намалят катастрофите по пътищата и инцидентите с автобуси? Според председателя на Българско обединение на шофьорите Христо Радков тези промени най-вероятно въобще няма да влязат в сила. \"Или срокът ще бъде удължен, или нещо друго ще се случи. Законът за коланите и видеорегистраторите няма да влезе в сила. По наши сметки 7000 автобуса трябва да се оборудват. Това са около 10 000 колана, които трябва да бъдат сложени, а разходите са огромни\", обясни в \" \" Радков. По думите му единствените, които могат да правят конструктивни промени по автобусите, са техните производители. \"Според мен превозвачите ще излязат на протест и ще отменят закона. В целия ЕС няма закон, задължаващ автобусния превоз да има видеорегистратори. Единствените държави, в които е задължително това средство, са Русия и доста от държавите в Източна Европа. Видеорегистраторите няма да намалят катастрофите с автобуси. Нима ако имаше такова устройство в автобуса, който катастрофира край Своге, инцидентът щеше да бъде предотвратен\", категоричен е експертът пред . Той е на мнение, че пътищата в България са основният фактор за големия брой загинали в катастрофи.", "date": "2018.09.14", "title": "Експерт: Законът за коланите и видеорегистраторите в автобусите - неработещ и излишен!"}
{"url": "https://www.bgonair.bg/world/2018-09-14/seriya-ot-pozhari-i-eksplozii-v-masachuzets-nay-malko-10-dushi-sa-raneni", "text": "\r\n Най-малко 10 души бяха ранени след серия от пожари и газови експлозии в градчета северно от Бостън в щата Масачузетс. Пострадалите са приети в болница с изгаряния, но няма опасност за живота им.  Според полицията най-малко 39 пожара са избухнали в градчетата Лорънс, Андовър и Северен Андовър. Очевидци разказват, че се носи миризма на газ. Наредена е незабавната евакуация на жителите.  Властите предполагат, че причините за инцидентите се дължат на повреда в газопреносната система. Подаването на газ и ток към района е спряно.", "date": "2018.09.14", "title": "Серия от пожари и експлозии в Масачузетс, най-малко 10 души са ранени"}
{"url": "https://www.bgonair.bg/world/2018-09-14/uraganat-florans-vrahletya-sasht-s-tsyalata-si-mosht", "text": "\r\n Мощни приливни вълни, поройни дъждове и буреносни ветрове със скорост от 155 км/час удариха Източното крайбрежие на САЩ, след като ураганът \"Флорънс\" връхлетя с цялата си мощ.  Стихията отслабна до втора категория, но властите в щатите Северна Каролина, Южна Каролина и Вирджиния, които се намират на пътя ѝ, предупредиха, че бурята може да отнеме човешки животи.  \"Флорънс\" застрашава близо 10 милиона души. Вече бяха евакуирани над 1 милион и 700 хиляди души, но прогнозите са пороите да продължат с дни и да предизвикат мащабни наводнения.  Очакват се невероятни количества валежи - на места над 500 литра на квадратен метър. Към момента 100 хиляди домакинства са без ток, отменени са стотици полети, а много централни пътища са залети от водата.", "date": "2018.09.14", "title": "Ураганът \"Флорънс\" връхлетя САЩ с цялата си мощ"}
{"url": "https://www.bgonair.bg/world/2018-09-14/mazh-se-vryaza-s-kolata-si-v-bar-vav-frantsiya-kreshtyal-allah-akbar", "text": "Двама души бяха ранени след като мъж се вряза с колата си в пълен с хора бар в южния френския град Ним. 32-годишният шофьор е задържан. В бара имало около 50 души, които празнували след края на местен фестивал. Според полицията нападателят, който крещял \"Аллах Акбар\", е психически нестабилен и не става дума за терористично нападение.  ", "date": "2018.09.14", "title": "Мъж се вряза с колата си в бар във Франция, крещял \"Аллах Акбар\""}
{"url": "https://www.bgonair.bg/world/2018-09-14/masova-evakuatsiya-vav-filipinite-zaradi-strahovit-tayfun", "text": "Масова и задължителна евакуация във Филипините заради приближаващия тайфун \"Мангхут\".  Властите разпоредиха мобилизация на военни подразделения и на Гражданска защита, тъй като стихията е от пета категория – най-високата по 5-степенната скала на Сафир-Симпсън.  На пътя на урагана се намират близо 4 милиона души. Супербурята се зароди в Тихия океан и носи със себе си ветрове със скорост 360 км в час. Според екпертите силата на урагана е сравнима с тази на 15 хиляди атомни бомби.", "date": "2018.09.14", "title": "Масова евакуация във Филипините заради страховит тайфун"}
{"url": "https://www.bgonair.bg/world/2018-09-14/7-dushi-sa-raneni-sled-srutvaneto-na-skalna-masa-v-zakintos", "text": "Най-малко 7 души са ранените при вчерашното срутване на скална маса на плажа Навагио на гръцкия остров Закинтос. Съобщава се, че четирима от тях са чехи. Няма данни за пострадали българи.  От срутването на скалната маса са се образували огромни вълни, които са преобърнали няколко туристически лодки. Чешкото семейство се е намирало в една от лодките.  Стотици туристи, които са се намирали на плажа по това време, като по чудо не са ранени. Предполага се, че откъсването на скалите се дължи на сеизмична дейност.  Плажът, който е достъпен само от морето, е една от най-популярните дестинации в Гърция и всекидневно е посещаван от хиляди туристи, както и много българи.", "date": "2018.09.14", "title": "7 души са ранени след срутването на скална маса в Закинтос"}
{"url": "https://www.bgonair.bg/science/2018-09-14/volkswagen-okonchatelno-spira-proizvodstvoto-na-legendarniya-si-beetle", "text": "Германският автомобилен производител Volkswagen спира производството на легендарния си \"бръмбар“ през следващата година. Подразделението за САЩ заяви, че последният Beetle трябва да излезе от фабриката в Пуебла, Мексико, през юли 2019 г. Мениджмънтът на Volkswagen вече обяви през март, че производството на култовата кола ще приключи, но оттогава имаше спекулации, че производството на Beetle може да бъде удължено. Наследникът на култовия автомобил в момента се асемблира само в мексиканския град Пуебла, съобщава още  . Американската дивизия на най-големия производител на автомобили в света обяви в същото време, че ще отпразнува марката през следващите месеци с поредица от събития. Те ще завършат през юли с края на продукцията. Volkswagen възнамерява да сложи край на серията с два специални модела. Първият „бръмбар“ бе свален от поточната линия на Volkswagen през 1938 г. Оттогава в глобален мащаб бяха продадени повече от 21 милиона коли. През 1974 г. във Волфсбург бе произведен последният чисто германски Beetle, след което производството мигрира в Мексико. През 1997 г. се появи New Beetle, а през 2003 г. приключи производството на оригиналния модел. От 2011 г. моделът се нарича просто Beetle.", "date": "2018.09.14", "title": "Volkswagen окончателно спира производството на легендарния си Beetle"}
{"url": "https://www.bgonair.bg/world/2018-09-14/s-minuta-malchanie-pochetoha-v-genua-zhertvite-na-srutiliya-se-most-morandi", "text": "Месец след трагедията в Генуа, жители и гости на италианския град застинаха в минута мълчание, в памет на жертвите на срутилия се мост. Градът замлъкна при звука на сирените точно в 11 часа и 36 минути – моментът, в който на 14-и август 200-метров участък от моста \"Моранди\" рухна от 50 метра с движещите се по него автомобили. Последва камбанен звън, а някои от хората не успяха да сдържат сълзите си.  Други оставиха цветя и свещи близо до падналата магистрала. По-късно днес имената на загиналите ще бъдат изчетени на възпоменателна церемония в центъра на Генуа.  Близо 600 души не могат да се върнат в домовете си заради опасността и други части от моста да рухнат.", "date": "2018.09.14", "title": "С минута мълчание почетоха в Генуа жертвите на срутилия се мост \"Моранди\""}
{"url": "https://www.bgonair.bg/world/2018-09-14/ruskite-voenni-ucheniya-v-sibir-prodalzhavat-s-parashutisti-i-izstrelvane-na-raketi", "text": "\r\n Спускане на парашутисти, изстрелване на ракети земя-въздух и военноморски маневри в Берингово море – така продължават руските военни учения в далечен Сибир. Те са най-мащабните след Студената война и са планирани да продължат до понеделник. Във “Восток 2018” участват близо 1000 самолета, 36 хиляди танка, два военноморски флота и 300 хиляди войници само от руска страна. Към тях в определени маневри се присъединяват и китайски части. Експерти смятат, че целта е задълбочаване на сътрудничеството между руската и китайската армия. Според доклад на американското разузнаване до 2020-а година Москва планира да модернизира 70% от военното си оборудване.", "date": "2018.09.14", "title": "Руските военни учения в Сибир продължават с парашутисти и изстрелване на ракети"}
{"url": "https://www.bgonair.bg/bulgaria/2018-09-14/resheno-i-zadalzhitelno-avtobusite-s-kolani-i-videoregistratori", "text": "\r\n Автобусите вече задължително ще бъдат оборудвани с обезопасителни колани и видеорегистратор. Това решиха депутатите.  Срокът за оборудване на автобусите, които нямат фабрично поставени колани, ще е 9 месеца. Те са общо 1000 на брой в страната.  Глобата за неспазване на срока и правилата е 3000 лева, а още 1500 лева е санкцията за превозвач, който не съхранява записите от видеорегистраторите.  Глоби ще плащат и пътниците без колан – 50 лева за нарушение.", "date": "2018.09.14", "title": "Решено и задължително: Автобусите - с колани и видеорегистратори"}
{"url": "https://www.bgonair.bg/bulgaria/2018-09-14/zhena-e-padnala-pred-vlak-na-metroto-v-sofiya", "text": "Метростанция \"Опълченска\" в София е затворена заради инцидент, при който жена е паднала на релсите и е била ударена от движещ се влак. Все още няма яснота какво е състоянието на жената. Станцията е затворена все още, защото вътре продължава огледа на мястото на инцидента. По информация на столичния \"Метрополитен\", на жената ѝ е прилошало и това е причинило падането ѝ на линията, а според друга версия-тя се е озовала там след спъване.  Някои от влаковете преминават транзитно през метростанция \"Опълченска\" на път към \"Люлин\".", "date": "2018.09.14", "title": "Жена е паднала пред влак на метрото в София"}
{"url": "https://www.bgonair.bg/bulgaria/2018-09-14/27-godishen-mazh-se-hvarli-pred-vlak-kray-verila", "text": "27-годишен мъж е починал след като е бил блъснат от влак малко преди спирка \"Верила\", съобщиха от МВР. Малко след 13 часа на 13 септември на тел. 112 бил подаден сигнал от машинист на товарен влак, че малко преди спирката мъж се е хвърлил пред влака. Местопроизшествието е посетено от дежурна оперативна група, която извършила оглед. Установена е самоличността на починалия млад мъж. По случая е образувано досъдебно производство.", "date": "2018.09.14", "title": "27-годишен мъж се хвърли пред влак край Верила"}
{"url": "https://www.bgonair.bg/lyubopitno/2018-09-14/voleybolnite-natsionali-s-parva-zaguba-na-svetovnoto-parvenstvo", "text": "Българският национален отбор по волейбол записа първа загуба на Световното първенство. Пред над 5000 зрители в зала \"Конгресна\" във Варна \"лъвовете\" отстъпиха на Иран с 1:3 гейма във втория си мач от мондиала.  Така победителите от Азиатските игри излязоха на второ място в нашата група, измествайки нашия тим. Лидер е световният шампион Полша.  Днес надпреварата в групата продължава с нови два двубоя. От 17:00 часа играят Финландия и Куба, а от 20:30 часа България среща Пуерто Рико.", "date": "2018.09.14", "title": "Волейболните национали с първа загуба на Световното първенство"}
{"url": "https://www.bgonair.bg/bulgaria/2018-09-14/padnalata-zhena-na-relsite-na-metrostantsiya-opalchenska-e-pochinala", "text": "\r\n Влаковете продължават да не спират на станцията, а на мястото все още има екипи на полицията. Най-вероятно инцидентът е станал заради невнимание малко след 14:00 часа. Лекарите са били на мястото само след няколко минути.  Според записите от камерите преди това тя е била зад ограничителната линия, гледала мобилния си телефон, загубила е равновесие и е паднала пред идващия влак, който е бил много близо и нямаше как да спре. Починалата жена е на 43 години. Тя е получила черепно-мозъчна травма след падането и удара от влака. Метрото по линия 1 не се движеше няколко часа, но вече работи. Пътниците в мутрисата пък разказа, че са останали затворени за около 10 минути. \n", "date": "2018.09.14", "title": "Падналата жена на релсите на метростанция \"Опълченска\" е починала"}
{"url": "https://www.bgonair.bg/sutreshen-blok/2018-09-14/hilyadi-miryani-posreshtnaha-krastovden-v-rodopskata-mestnost-krastova-gora", "text": "\r\n И тази година в навечерието на Кръстовден хиляди вярващи се събраха в местността Кръстова гора в Родопите, където традиционно се отслужва Света литургия и се излага за поклонение частица от разпятието на Христос. Хората вярват, че мястото има чудодейна сила и всяка година се събират с надеждата за чудо. Хиляди миряни дойдоха да посрещнат празника в местността в Родопите. Вчера множеството посрещна пловдивския митрополит отец Николай, който води службата цяла нощ - от 23 часа снощи до към 2:30 часа през нощта. \"Всяка година ние честваме този празник, идват хиляди миряни, които са свидетели на факта, че тук се диша много по-добре. Пожелавам на хората винаги да носят в сърцата си спомена за Бога и Кръстова гора\", сподели пред   отец Серафим, който от 12 години служи в манастира на Кръстова гора. След доста студената нощ небето тази сутрин е ясно и се очертава един слънчев ден. Хората започват да се разотиват, но има неофициална традиция, според която повечето се отбиват до Бачковския манастир, за да запалят свещ и да се помолят за здраве.", "date": "2018.09.14", "title": "Хиляди миряни посрещнаха Кръстовден в родопската местност Кръстова гора"}
{"url": "https://www.bgonair.bg/sutreshen-blok/2018-09-14/kray-na-dvoyniya-standart-pri-hranite-ep-go-zabrani", "text": "\r\n Европейският парламент забрани двойния стандарт при храните. Според решението на евродепутатите, стоки от една и съща марка и опаковка трябва да имат еднакво съдържание, а дискриминацията на потребители е недопустима.  С приетия доклад ЕП признава официално наличието на разлики в качеството на продуктите, които се предлагат в страните от Източна и Западна Европа. А до края на годината Европейската комисия трябва да излезе със законодателно решение за прекратяване на порочната практика. \"Няма как храна, която се произвежда в Англия и храна, която се произвежда в България, да бъде абсолютно еднаква. Хубавото в цялата ситуация е, че по този начин правителствата биват насърчавани за повече комуникация с неправителствените организации. Освен това държавите от Източна Европа ще бъдат принудени да обърнат повече внимание на безопасността и качеството на храните\", коментира в студиото на   микробиологът Сергей Иванов. Проучванията за наличието на двоен стандарт при храните започват още през 2011 г., когато сравнение между едни и същи продукти, закупени в седем европейски страни, показва, че те са с доста различен състав.  Оттогава са направени редица проучвания, включително и в България. А резултатите сочат, че потребителите често биват подведени. Опаковката е еднаква, а съдържанието е различно, тъй като критериите са различни.", "date": "2018.09.14", "title": "Край на двойния стандарт при храните, ЕП го забрани"}
{"url": "https://www.bgonair.bg/sutreshen-blok/2018-09-14/ep-vze-na-pritsel-orban-shte-zagubi-li-ungariya-pravoto-si-na-glas-v-es", "text": "\r\n Това е първият случай, при който европарламентът се възползва от правото си на инициатива по тази тема.  В същото време Орбан заяви, че причината е отказа на страната му да приема мигранти. , коментира в студиото на \"България сутрин\" журналистът Петър Волгин. По думите му е жалко, че Европейският парламент именно по такъв начин се възползва от правото си на инициатива.  , допълни още Волгин. Пред   експертът по международни отношения проф. Боян Чуков посочи, че в ЕП се наблюдава сблъсък между евродепутати либерали глобалисти и евродепутати етатисти и патриоти. , подчерта още анализаторът в студиото на Николай Кръстев. Според процедурата по чл. 7 от Договора за ЕС, задействана от парламента, сега щафетата се прехвърля към Съвета на ЕС, съставен от правителствата на държавите членки. Пръв ще разгледа въпроса Комитетът на постоянните представители на държавите членки (КОРЕПЕР).  След това Унгария ще бъде включена в дневния ред на Съвета по общи въпроси, съставен от министрите по европейските въпроси на държавите членки. Според чл. 7 съветът \"може да констатира, че има явен риск от сериозно нарушаване\" на основните ценности на ЕС, след като изслуша обвинената страна. В текста обаче не са посочени никакви крайни срокове. За да се заключи, че има такъв риск, е необходимо мнозинство от най-малко четири пети от членовете на съвета.", "date": "2018.09.14", "title": "ЕП взе на прицел Орбан - ще загуби ли Унгария правото си на глас в ЕС"}
{"url": "https://www.bgonair.bg/bulgaria/2018-09-14/velosipedisti-na-protest-nastoyavat-za-po-golyama-sigurnost-na-patya", "text": "\r\n Съдът остави за постоянно в ареста шофьора, прегазил и убил велосипедист на пешеходна пътека във Варна.  В столицата пък велосипедисти организираха протестно шествие, което ще тръгне от \"карето на властта\" - пред Министерския съвет в 18:30 часа и ще потегли към ул. \"6-ти септември\". Колоездачите пък искат сигурност и безопасност за всички велосипедисти. Те настояват да се вземат спешни мерки от Министерството на вътрешните работи, така че коли и велосипеди да се движат без инциденти по улиците. \n  ", "date": "2018.09.14", "title": "Велосипедисти на протест: Настояват за по-голяма сигурност на пътя"}
{"url": "https://www.bgonair.bg/sutreshen-blok/2018-09-14/prezidentat-nyamal-vina-za-ukaza-pravitelstvoto-zakasnyalo-smyatat-analizatori", "text": "\r\n Изненадващо оставките на тримата министри не бяха гласувани в парламента вчера, след като се оказа, че президентът Румен Радев не е разписал указа за освобождаване на Младен Маринов като главен секретар на МВР. В същото време още преди да бъде назначен на поста министър на транспорта, номинираният Александър Манолев се оттегле с мотива, че е станал жертва на координирана атака.  \"Указът е забавен по чисто технологични причини. Подават го, когато президентът вече е на път за друга среща. Срещу Манолев излязоха няколко статии, където има моменти, които могат да бъдат използвани за атака. Може би не е трябвало да се стига до номинация\", коментира политическият анализатор проф. Михаил Константинов. Пред Bulgaria ON AIR той подчерта, че фигурата на главния секретар на МВР е много важна и би трябвало да има консултации кой ще наследи Младен Маринов на поста. \"Президентът Радев не действа с процедурни хватки. Най-вероятно предложението на правителството е дошло твърде късно. Съмнявам се, че президентът ще има възражения относно освобождаването. В случая в цайтнот е премиерът, защото трябва да попълва състава на правителството\", обясни политологът проф. Александър Маринов. В \"България сутрин\" той определи тримата предложени за министри като хора с ниски политически позиции и без опит. Кадровият резерв на българския управленски елит не е голям, смята проф. Маринов Двамата гости в студиото коментираха и новината, че почетният председател на ДПС Ахмед Доган вече е мажоритарен собственик на ТЕЦ \"Варна\". \"Не мога да си обясня защо му е това нещо. Едно открито навлизане в бизнеса все повече стеснява възможностите за участие в политиката\", посочи проф. Маринов и добави, че Доган продължава да има определяща роля в поведението на ДПС. Проф. Константинов отбеляза, че Ахмед Доган вече шеста година не е в политиката, а подобни големи сделки минават през комисии, които трябва да кажат може или не може. По думите му това изглежда много лек и приятен бизнес, но е много отговорен.", "date": "2018.09.14", "title": "Президентът нямал вина за указа, правителството закъсняло, смятат анализатори"}
{"url": "https://www.bgonair.bg/bulgaria/2018-09-14/velosipedisti-izlizat-na-protesten-pohod-pred-ms", "text": "Протестен поход пред Министерския съвет заради зачестилите катастрофи с велосипедисти. Организаторите от \"Критична Маса България\" искат по-ясни, видими, категорични действия на правителството и МВР за безопасността по улиците и пътищата.  Те приканват всеки с колело или без, да се присъедини към похода.  Протестът на велосипедистите ще завърши пред МВР със свещи в ръка.", "date": "2018.09.14", "title": "Велосипедисти излизат на протестен поход пред МС"}
{"url": "https://www.bgonair.bg/bulgaria/2018-09-14/ostaviha-v-aresta-shofyora-ubil-baletist-vav-varna", "text": "\r\n Шофьорът, който прегази и уби балетиста от операта във Варна Мартин Чикалов, остава ареста.  След катастрофата стана ясно, че 25-годишният Петър Здравков е карал без книжка в продължение на поне 8 години.  Повдигнато му е възможно най-тежкото обвинение – причиняване на смърт по непредпазливост, бягство от местопроизшествието и неоказване на първа помощ.  А днес следобед ще се проведе шествие пред Министерския съвет в София заради катастрофи с велосипедисти.", "date": "2018.09.14", "title": "Оставиха в ареста шофьора, убил балетист във Варна"}
{"url": "https://www.bgonair.bg/bulgaria/2018-09-14/zaradi-losh-pat-zhiteli-na-banite-blokiraha-patya-za-krastova-gora", "text": "\r\n Навръх Кръстовден жители на община Баните блокираха пътя за Кръстова гора и за Смолян. Хората от няколко населени места направиха жива верига пред Юговското ханче в знак на протест.  Около 100 души се включиха в блокадата на пътя. Те настояват спешно да бъде решен проблемът с пътната връзка Загражден – Белица, който над 50 години не е ремонтиран.  През зимата отсечката е непроходима и така хората са откъснати от света. Местните са категорични, че ремонтът на пътя ще улесни достъпа на туристи до балнеоложките центрове в района.  От Агенция \"Пътна инфраструктура\" съобщиха, че е започнала процедурата по строителството на пътя.", "date": "2018.09.14", "title": "Заради лош път: Жители на Баните блокираха достъпа до Кръстова гора"}
{"url": "https://www.bgonair.bg/bulgaria/2018-09-14/shefat-na-agentsiyata-po-gorite-hvarlya-ostavka-zaradi-chumata-po-svinete", "text": "\r\n Директорът на Агенция по горите Григор Гогов ще подаде оставка заради сигнал за конфликт на интереси. Това заяви земеделският министър Румен Порожанов след заседание на Централния епизоотичен съвет. Сигналът срещу Гогов е свързан с изграждането оградата по сухопътната ни граница с Румъния, която трябва да спира свинете и разпространяването на африканската чума по тези животно в България.  Според подадения сингал фирмата, която е спечелила обществената поръчка е свързана със семейството на Григор Гогов. Очаква се той да подаде своята оставка днес или в понеделник. Референтната лаборатория в Мадрид е потвърдила положителните проби за африканска чума по свинете, които бяха установени още на 31 август в село Тутраканци.  Българската агенция по безопасност на храните също участваше в заседанието на Централния епизоотичен съвет. Беше отправен призив към стопаните, които отглеждат свине в 20-километрова зона около индустриалните ферми, да ги заколят, за да се предотврати разпространението на заразата у нас.  \"Основното, за което ще предприемем действия е укрепването на биосигурността\", заяви министър Порожанов.", "date": "2018.09.14", "title": "Шефът на Агенцията по горите хвърля оставка заради чумата по свинете"}
{"url": "https://www.bgonair.bg/bulgaria/2018-09-14/zadarzhaha-dvama-razsledvashti-zhurnalisti-i-advokat-kray-radomir", "text": "\r\n Двама журналисти и един адвокат са арестувани край Радомир по време на журналистическо разследване. Единият от тях е Димитър Стоянов от разследващия сайт \"Бивол\". Другият е румънският журналист Атила Биро. На 11 септември тримата подали сигнал в МВР, че в района на Перник и Радомир се подготвя унищожаване на секретни документи. ГДБОП започва разследване по случая. Късно снощи екип на дирекцията посещава мястото, където се предполага, че ще се горят ценните книжа, но откриват само няколко чувала. По това време там са били журналистите и адвокатът, а униформените ги задържали в районното управление в Радомир до изясняване на самоличността им. След това са били освободени.", "date": "2018.09.14", "title": "Задържаха двама разследващи журналисти и адвокат край Радомир"}
