{"url": "https://www.bgonair.bg/world/2018-02-13/svetovnata-zdravna-organizatsiya-iska-reshitelni-deystviya-sreshtu-mrasniya-vazduh-v-es", "text": "Световната здравна организация и Организацията за здраве и околна среда поискаха от Европейския съюз \"решителни действия\" срещу замърсяването на въздуха, информира  Замърсяването е сериозна заплаха за здравето и води до преждевременната смърт на 6,5 млн. души годишно в световен мащаб, сочи статистиката. Това прави мръсния въздух  по-смъртоносен от заболяванията малария и СПИН взети заедно. Данните за ЕС показват, че замърсяването на въздуха годишно причинява смъртта на 399 хил. души. Това е 15 пъти повече спрямо смъртните случаи на пътя. В същото време обаче европейските управляващи много често отлагат мерките за чистия въздух въпреки законовите изисквания и ангажиментите, направени пред Брюксел. Двете организациите смятат още, че мерките на национално и местно ниво не са адекватни. В средата на януари Европейската комисия изпрати последно предупреждение към девет държави в ЕС-Германия, Франция, Италия, Испания, Великобритания, Румъния, Унгария, Чехия и Словакия, да изпълнят европейските директиви за чистотата на въздуха. Решение как ще продължи процедурата ще има към средата на март. Българският министър на околната среда Нено Димов призна преди седмици, че проблемът е сериозен и 16 държави от Европейския съюз се намират в различна фаза на наказателните процедури на Брюксел за неизпълнение на законодателството в областта. ", "date": "2018.02.13", "title": "Световната здравна организация иска решителни действия срещу мръсния въздух в ЕС"}
{"url": "https://www.bgonair.bg/bulgaria/2018-02-13/poreden-protest-v-krasna-polyana-sreshtu-getata-i-vazduha-v-rayona", "text": "Жителите на квартал \"Красна поляна\" в София излязоха на пореден протест срещу незаконните гета и мръсния въздух в района. Хората настояват за точен срок за събарянето на Виетнамските общежития и постоянно полицейско присъствие заради високата престъпност в квартала.   Хората искат разчистването на терена, на който се намират Виетнамските общежития и общината и квартала да решат как да се обособи и какво да се направи на това място.    ", "date": "2018.02.13", "title": "Пореден протест в \"Красна поляна\" срещу гетата и въздуха в района"}
{"url": "https://www.bgonair.bg/world/2018-02-13/putin-i-tramp-obsadiha-mira-v-blizkiya-iztok", "text": "Президентите на Русия и САЩ Владимир Путин и Доналд Тръмп са обсъдили по телефона мира в Близкия изток. Двамата са потърсили начини за изглаждане на различията между Израел и Палестина, които спъват мирните преговори. Разговорите идват на фона на срещата между Путин и палестинския лидер Махмуд Абас в Москва. Очаквано той се обяви против САЩ като посредник след решението за признаване на Ерусалим за столица на Израел. От своя страна Тръмп пък обяви, че не е сигурен дали Израел иска да постигне мирно споразумение с палестинците.", "date": "2018.02.13", "title": "Путин и Тръмп обсъдиха мира в Близкия изток"}
{"url": "https://www.bgonair.bg/bulgaria/2018-02-13/tyaloto-na-dyado-dobri-veche-e-v-tsarkvata-v-selo-baylovo", "text": "Тялото на дядо Добри вече е в църквата в село Байлово, край Елин Пелин. Храмът се намира в близост до къщата, в която той прекарва по-голямата част от живота си. В църквата беше отслужена и молитва в памет на  . През цялата нощ храмът в селото ще остане отворен, за да могат всички, които желаят да се поклонят пред тялото на дядо Добри.  Погребението му ще е в четвъртък", "date": "2018.02.13", "title": "Тялото на дядо Добри вече е в църквата в село Байлово"}
{"url": "https://www.bgonair.bg/world/2018-02-13/samnitelen-paket-pritesni-parlamenta-v-london", "text": "Антитерористичният отряд на британската полиция проверява подозрителен пакет в сградата на парламента в Лондон. По данни на властите, писмо с бял прах е намерено в един от офисите. Изследване е показало, че веществото не е опасно. Говорител на Камарата на общините добави, че затваряне на парламента не е нужно. Това е поредният подобен случай през последните дни. Вчера снахата на Доналд Тръмп - Ванеса, беше приета в болница, след като е отворила плик с бял прах, адресиран до съпруга ѝ. Миналата седмица подобно писмо е получил и основателят на скандалния уебсайт \"Уикилийкс\" Джулиан Асанж. До момента белият прах в нито един от случаите не е включвал опасен материал или биологичен агент.   ", "date": "2018.02.13", "title": "Съмнителен пакет притесни парламента в Лондон"}
{"url": "https://www.bgonair.bg/world/2018-02-13/kim-chen-un-se-obyavi-za-zatoplyaneto-na-otnosheniyata-s-yuzhna-koreya", "text": "Севернокорейският лидер Ким Чен Ун призова затоплянето на отношенията между Пхенян и Сеул да продължи. Това става след завръщането на севернокорейската делегация от Олимпийските игри в ПьонгЧанг. Част от нея беше и сестрата на Ким Чен Ун. В столицата на зимната олимпиада тя предаде лична покана от севернокорейския лидер към южнокорейския президент за визита в Пхенян. Днес Ким Чен Ун благодари за посрещането на делегацията му. Според анализаторите, сестрата на севернокорейския лидер се е превърнала в човешкото лице на режима в Пхенян. А посещението ѝ в ПьонгЧанг е успешен пропаганден удар за Северна Корея.", "date": "2018.02.13", "title": "Ким Чен Ун се обяви за затоплянето на отношенията с Южна Корея"}
{"url": "https://www.bgonair.bg/bulgaria/2018-02-13/tezhka-katastrofa-v-sofiya-s-chetirima-postradali", "text": "Четирима души са пострадали при тежка катастрофа в София тази вечер. Инцидентът е станал на кръстовището на бул. \"Цар Борис III\" и Горнобански път. Движението в района е затруднено. 10 минути след подаването на сигнала, на мястото на инцидента са пристигнали две линейки и пожарникари, които са се включили в спасяването на пострадалите. Виновник за катастрофата е 21-годишен мъж от Мало Бучино, той е откаран в болница \"Пирогов\" в тежко състояние с открита фрактура на крака и контузия на главата. В лечебното заведение са приети и семейство от Радомир, които са пострадали при инцидента. Те също са в тежко състояние.", "date": "2018.02.13", "title": "Тежка катастрофа в София с четирима пострадали"}
{"url": "https://www.bgonair.bg/world/2018-02-13/vanesa-tramp-v-bolnitsa-poluchila-pismo-s-neizvestno-veshtestvo", "text": "Ванеса Тръмп, снахата на президента на САЩ, е приета в болница след като на домашния й адрес в Ню Йорк било изпратено писмо, съдържащо неизвестно вещество.То било адресирано до съпруга на Ванеса Доналд Тръмп-младши, първородният син на държавния глава и бившата му съпруга Ивана.  След като писмото било отворено трима души в жилището в Манхатън са откарани в болница като предпазна мярка.Засега няма данни да за пострадали, нито че веществото в писмото е опасен материал или биологичен агент.  Плик с подобен бял прах получил и укриващият се в еквадорското посолство в Лондон Джулиан Асанж. Основателят на скандалния сайт \"Уикилийкс\" сам съобщи, че писмото му е било доставено миналата седмица.", "date": "2018.02.13", "title": "Ванеса Тръмп в болница, получила писмо с неизвестно вещество"}
{"url": "https://www.bgonair.bg/world/2018-02-13/versiya-zamraznali-skorostni-senzori-prichinili-intsidenta-kray-moskva", "text": "\r\n Нови разкрития се появиха около трагичната самолетна катастрофа в Русия. Възможно е инцидентът да е причинен от замръзване на сензорите за скорост на машината, заявиха властите. Подобен проблем би дал на пилотите грешна информация за скоростта на летене. Местни медии допълват, че има вероятност капитанът на полета да не е проверил дали турбините са затоплени и какви са нивата на антифриза преди да излети. Миналата година, при инспекция на самолета, са разкрити редица нарушения в поддръжката му. В неделя летателният съд на \"Саратовските авиолинии“ се разби в близост до летище Домодедово, минути след излитане, а всички 71 души на борда загинаха.", "date": "2018.02.13", "title": "Версия: Замръзнали скоростни сензори причинили инцидента край Москва"}
{"url": "https://www.bgonair.bg/bulgaria/2018-02-13/pak-nagore-osnovnata-zaplata-na-deputatite-stava-3540-leva", "text": "На фона на минимална пенсия от 200 лв., минимална заплата от 510 лв. и средна заплата в обществения сектор от 1180 лв, депутатското възнаграждение се вдига от 3243 лв. на 3540 лв. Увеличението се дължи на методиката за определяне на възнагражденията на народните представители. Заплатите на избраниците ни са равни на три средни заплати в обществения сектор през последния месец на всяко тримесечие, показват данните на Националния статистически институт. Това е поредно увеличение на депутатските заплати, след като преди три месеца те се вдигнаха със 141 лева. Сумата от 3540 лв. се надхвърля при участие в парламентарните комисии. Освен заплатите в Народното събрание, увеличават се заплатите и в Министерския съвет. Премиерът Бойко Борисов получава с 55% повече от депутата и с увеличената си заплата всеки месец ще взима по 5487 лева. Министрите печелят с 30% повече от депутатите и вече ще получават по 4602 лв. Възнагражденията на заместник министрите стават 3911,70 лв. И докато Министерски съвет заседава през цялото лято, то Народното събрание има едни от най-дългите ваканции. А, някои от депутатите дори не стъпват в парламента.", "date": "2018.02.13", "title": "Пак нагоре: Основната заплата на депутатите става 3540 лева"}
{"url": "https://www.bgonair.bg/denqt-on-air/2018-02-13/sled-arestuvaniya-dnes-marokanets-ekspert-po-sigurnost-prizova-da-badem-izklyuchitelno-vnimatelni", "text": "\r\n България трябва да бъде изключително внимателна! Сега сме в много сериозна фаза като председатели на Съвета на Европейския съюз, което привлича опасни хора като заловения днес мароканец, алармира в   експертът по международна сигурност Димитър Гърдев. Повод за думите му бе новината, че хасковският Окръжен съд реши да остави за 90 дни в ареста 35-годишния мароканец, издирван за тероризъм. Науфел Захри е бил задържан в началото на годината с група мигранти край Свиленград. Един месец е пребивавал в бежанския център в Любимец, до установяване на самоличността му. Захри се оказа член на ИДИЛ, което, подчерта Гърдев,  \"У него са намерени множество фалшиви лични карти, паспорти, някои от тях - испански. Притеснителното е, че освен сирийски документи, виждаме и такъв на държава-членка на ЕС, на Шенген\", посочи гостът на Димитър Гърдев обясни, че тези факти говорят за помагачи вътре в Съюза, за действаща мрежа, която се простира извън границите на Близкия Изток. Тъй като анализи показват как бивши бойци на ИДИЛ решават да сменят лагери и сега да застават срещу кюрдите, експертът бе запитан този процес адекватен ли е за една групировка.  \"Най-опасната такава в Сирия три пъти е сменяла профила си. Първо, бяха непримирими, после станаха умерени, а после решават да преминат към един или друг лагер - това е процес, който те правят\", обясни гостът на телевизията. И даде пример: Свободната сирийска армия е изключителен микс от най-различни групировки - дезертьори на Сирийската арабска армия, радикални арабски групи и др.", "date": "2018.02.13", "title": "След арестувания днес мароканец, експерт призова: Да бъдем извънредно внимателни!"}
{"url": "https://www.bgonair.bg/bulgaria/2018-02-13/pochina-dyado-dobri-svetetsat-ot-baylovo", "text": "\r\n Днес, след кратко боледуване, е починал дядо Добри. Живият светец, както го наричаха хората, е издъхнал по обед в Кремиковския манастир, където беше отседнал през последните години, съобщиха от обителта пред Dnes.bg. Утре тялото на дядо Добри ще бъде изложено за поклонение в църквата на родното му село Байлово. А погребението му ще е в четвъртък. Дядо Добри навърши 103 г. през миналата 2017 г. Роден е на 20 юли 1914 г. в село Байлово. Баща му загива в Първата световна война и майка му отглежда сама децата си. Детството и ученическите си години дядо Добри не помни. Решава да се ожени през 1940 г. – време, в което България участва във Втората световна война. При една от бомбардировките над София снаряд пада в близост до него и почти го лишава от слух. През годините дядо Добри се отделя от материалните аспекти на живота и се посвещава изцяло на духовното. Именно тази нова посока в живота и примерът, който дава впоследствие с щедростта и аскетизма си, карат мнозина да го наричат \"Светецът от Байлово\". Добротата, скромността му, аскетският начин на живот и дълбоката щедрост се възприемат от мнозина като изключителен нравствен модел в съвременното ни общество. Заради лишенията, на които се подлагаше, силната вяра в доброто, чистите си и искрени действия, и надеждата, която даваше на отчаяните, възрастният старец бе изключително уважаван и почитан от хората. Bgonair.bg изказва съболезнования за кончината на светия човек. Бог да го прости!", "date": "2018.02.13", "title": "Почина дядо Добри – \"Светецът от Байлово\""}
{"url": "https://www.bgonair.bg/bulgaria/2018-02-13/seks-narkotitsi-i-rokendrol-stana-na-25", "text": "\r\n Януари се оказва юбилеен месец за театър \"Българска армия”. Тази вечер в 19 часа започна \"Секс, наркотици и рокендрол”. На сцената за 25-годишнината излязоха Добрин Векилов - Дони, Коцето-Калки и проф. Ивайло Христов.  Минути преди юбилейното издание, проф. Христов \"открехна завесата\"  \"Ако в началото спектакълът имаше повече енергия и шоу, сега е по-мъдър, но не е изгубил чувството си за хумор\", отбеляза актьорът и преподавател. Христов подчерта още, че текстът на Ерик Богосян стои в основата на успеха на пиесата.", "date": "2018.02.13", "title": "\"Секс, наркотици и рокендрол\" стана на 25!"}
{"url": "https://www.bgonair.bg/bulgaria/2018-02-13/vmro-iska-korekten-prevod-na-istanbulskata-konventsiya", "text": "Снимка: Олег Попов, Bulgaria ON AIR  Несъстоятелността на българския превод беше използвана като мотив в основната битка на поддръжниците на Конвенцията на Съвета на Европа за превенция и борба с насилието над жени и домашното насилие, известна като Истанбулската конвенция, смятат от ВМРО в специална позиция, изпратена до медиите. \"Именно мандатоносителят – ПП ГЕРБ, още в началото на годината, след гласуването на 3 януари 2018 г. на документа в МС, изрази своите притеснения, че проблемът в неразбирането на текста идва от некоректния превод и заяви, че ще поиска официален такъв от Съвета на Европа. До този момент обаче, вече месец и половина по-късно, такъв няма\", отчитат войводите. Затова те питат по кой текст Конституционният съд на Република България ще направи своето тълкувателно решение – по българския, обявен от ГЕРБ за несъстоятелен, или по английския и/или френския, на които е подписана конвенцията, и които са официални по силата на международното право. Цялата статия прочетете в     ", "date": "2018.02.13", "title": "ВМРО иска коректен превод на Истанбулската конвенция"}
{"url": "https://www.bgonair.bg/denqt-on-air/2018-02-13/ivaylo-kalfin-sotsialnata-politika-v-balgariya-e-izklyuchitelno-skromna", "text": "\r\n Социалната политика в България има много скромен бюджет и самата тя е изключително скромна. Това е мнението на бившият социален министър Ивайло Калфин. Според него в областта трябва да има значителни реформи. \"Тя е като една система от кръпки, създадени отделни мерки за отделни хора в различен период от време и в един момент започва да и се губи цялостната логика. Тя трябва да се пренареди\", категоричен беше Ивайло Калфин в ефира на  . Той обясни още, че бюджетът е малък, защото и данъците ни са малки и няма как да имаме социалната система на Германия. \"Въпреки това те могат да се харчат много по-ефективно и по-съобразени с индивидуалните нужди на хората, а не с някакви общи критерии\", обясни бившият социален министър пред  . Ивайло Калфин коментира и случаите с робски труд във ферми във Великобритания. Според него преди да заминат в чужбина, нашите сънародници трябва да се запознаят добре с мястото, където отиват, с минималната заплата, за условията на труд и други подробности. \"Човек би трябвало да погледне и да се поинтересува къде отива. В Агенцията по заетостта има много информация за всяка една страна\", обясни Ивайло Калфин в студиото на  .  В качеството си на бивш външен министър той коментира и ситуацията с неприемането на страната ни в шенгенското пространство. \"При България и Румъния членството в Шенген се превърна в политически проблем. За съжаление за България продължава да има редица подозрения, че държавата не функционира както трябва\", каза Ивайло Калфин пред ", "date": "2018.02.13", "title": "Ивайло Калфин: Социалната политика в България е изключително скромна"}
{"url": "https://www.bgonair.bg/reportazhi/2018-02-13/stolichniyat-inspektorat-s-aktsiya-sreshtu-kloshari", "text": "\r\n В опит да се справят със замърсяването в столицата, от Столичния инспекторат засилват проверките. На прицел на инспекторите са всички, които нерегламентирано събират и горят отпадъци и гуми, както и тези, които замърсяват около контейнерите за боклуци. От общината поясниха, че резултати има. Само за ден в района на \"Виетнамските общежития\" са заловени близо десет души, които горят кабели и гуми. Инспекторите спипаха възрастен мъж, който връща на вторични суровини празни шишета и хартия, за да се изхранва. Този начин обаче е забранен, тъй като няма право да вади боклуци от контейнерите. По тази причина мъжът се сдоби с акт, който по закон е между 300 и 1000 лева.  Много често обаче нарушителите измисляли как да заобикалят закона. Една от хитростите е да изпратят децата си да събират отпадъци, с което връзвали ръцете на инспекторите.", "date": "2018.02.13", "title": "Столичният инспекторат с акция срещу клошари"}
{"url": "https://www.bgonair.bg/bulgaria/2018-02-13/povedenieto-na-koshlukov-e-narushenie-na-dobrite-nravi-otsadi-sem", "text": "\r\n Програмният директор на БНТ 1 Емил Кошлуков е нарушил добрите нрави, като е показал неприличен жест в ефир, е позицията на СЕМ.  Според становището, поведението му е недопустимо, независимо от високата емоционалност на двете страни в студиото.  На редовното си заседание днес, медийният регулатор обсъди случилото се в ефира на обществената телевизия в петък вечерта. Над 35 писма с оплаквания от поведението на Емил Кошлуков са постъпили в СЕМ до този момент, съобщиха оттам.  Тъй като СЕМ комуникира с ръководството на БНТ, а не с отделни водещи, то ще бъде изслушано. След това комисията ще вземе решение дали да предложи да се състави акт на държавната медия.", "date": "2018.02.13", "title": "Поведението на Кошлуков е нарушение на добрите нрави, отсъди СЕМ"}
{"url": "https://www.bgonair.bg/bulgaria/2018-02-13/moderni-kradtsi-zadignaha-21-bitkoyn-minyora-v-blagoevgradsko", "text": "\r\n Кражба в Благоевград вдигна на крак полиция и прокуратура. Случаят касае 21 машини за \"копаене\" на криптовалутата биткойн, наричани още \"миньори\".  Съоръженията са на рекордна стойност от 210 хиляди лева. Районна прокуратура в Благоевград работи по случая. Обирът е станал в офис на фирма в града.  Предполага се, че крадците са били поне трима. По всяка вероятност престъпниците са следили офиса. Той се намира в една от промишлените сгради в Благоевград, която се стопанисва от частна фирма.  Разбита е врата, а машините за биткойни по непотвърдена информация са били натоварени на микробус. Стойността на всяка от тях е около 10 хиляди лева.", "date": "2018.02.13", "title": "Модерни крадци задигнаха 21 биткойн \"миньора\" в Благоевградско"}
{"url": "https://www.bgonair.bg/bulgaria/2018-02-13/zadarzhaniyat-u-nas-marokanski-terorist-ostava-v-aresta-za-90-dni", "text": "Задържаният у нас и издирван от Интерпол марокански терорист ще остане в ареста за 90 дни, след което ще бъде екстрадиран.  В мароканеца са открити 5 различни документа за самоличност – сирийска лична карта, сирийски паспорт, испанска лична карта, документ за семейно положение, както и сирийско свидетелство за управление на МПС.  При проверката българските власти установяват, че мароканецът е обявен за издирване от Интерпол, а документите са фалшифицирани.", "date": "2018.02.13", "title": "Задържаният у нас марокански терорист остава в ареста за 90 дни"}
{"url": "https://www.bgonair.bg/bulgaria/2018-02-13/kola-izletya-ot-most-v-sofiya-zhena-e-s-opasnost-za-zhivota", "text": "Кола падна от мост в София. Инцидентът е станал близо до кръстовището на Околовръстното шосе с бул. \"Александър Малинов\". Пострадала е жената, която е управлявала автомобила. Сигналът за инцидента е подаден около 10 ч. тази сутрин.  Автомобилът идвал от Околовръстното шосе и се е движел в посока \"Младост\". Излетял е от пътя, след което се е ударил в дърво и е паднал от моста директно на шосето. Жената е настанена в столичната болница \"Св. Анна\", където неврохирурзите се борят за живота ѝ.", "date": "2018.02.13", "title": "Кола излетя от мост в София, жена е с опасност за живота"}
{"url": "https://www.bgonair.bg/bulgaria/2018-02-13/kamion-se-preobarna-na-patya-pleven-byala-shofyorat-zagina-na-myasto", "text": "Шофьор на камион загина при катастрофа тази сутрин по пътя Плевен - Бяла, в района на русенското село Пейчиново, съобщиха от МВР. Сигнал за инцидента е подаден около 7:30 часа. Камион \"Рено\" с българска регистрация излязъл извън пътното платно и се преобърнал. На място е починал шофьорът на превозното средство. Самоличността му все още не е установена. Екип на противопожарната служба е изпратен на място, за да окаже съдействие при изваждане на тялото от смачканата кабина. Причините за инцидента се изясняват. Пътят не е затворен за движение.  ", "date": "2018.02.13", "title": "Камион се преобърна на пътя Плевен - Бяла, шофьорът загина на място"}
{"url": "https://www.bgonair.bg/sutreshen-blok/2018-02-13/krum-gori-kalorii-vav-fitnesa-a-na-metri-ot-nego-kolata-mu-v-plamatsi", "text": "\r\n Докато \"гори\" калории във фитнес залата, известният поп-фолк изпълнител Крум получава обаждане, че на метри от него автомобилът му е в пламъци.  В студиото на   певецът сподели, че има подозрения кой може да е извършителят, но всичко се базира само на съмнения и ще остави разследващите органи да разкрият виновника. \"Това се случи в четвъртък. Често тренирам в определен фитнес и районът около него ми е познат. Обичайно паркирам пред сградата, но беше пиков час и местата бяха запълнени, затова спрях колата си на друга уличка, както съм правил и преди\", разказа пред  Крум Сираков. След края на тренировката си изпълнителят забелязва много пропуснати обаждания в телефона и веднага се свързва с пиарката си. \"Тя притеснена ми съобщи, че отвън има полиция и пожарна, защото автомобилът ми гори\" - но Крум първоначално приема информацията като шега, тъй като няколко дни преди това негов близък си прави подобна закачка с него. Крум е разказал всичко пред полицията и определи като \"абсурдно\" да става въпрос за конкуренция.", "date": "2018.02.13", "title": "Крум гори калории във фитнеса, а на метри от него - колата му в пламъци"}
{"url": "https://www.bgonair.bg/sutreshen-blok/2018-02-13/mis-bez-silikon-estestvenata-krasota-tozi-pat-grabna-koronata", "text": "\r\n Красивата и талантлива Марина Георгиева е новата \"Мис София\". Освен с грация и чар, брюнетката спечели симпатиите на журито и публиката и със своя глас, като отправи и музикален поздрав от сцената. А най-голямата радост за ценителите е, че победителката не прелива от силикон и пластични корекции. \"Не бях планирала да участвам в конкурса, но видях съобщение за него в интернет и си казах \"защо пък да не опитам\", сподели тя пред  От две години Марина е треньор по канго джъмпс, също така е и истински гуру в интернет на тема здравословно хранене. През 2016 година тя грабна титлата \"Мис Родопи\" и получи възможността да замине за Китай, където да заснеме рекламен клип за киселото мляко. Марина Георгиева спечели \"Мис София\" в конкуренцията на 14 други красавици. Всички те бяха оценявани от професионално жури, в редиците на което място намериха \"Мис Вселена-България\" Николета Тодорова и \"Мис Свят-България\" Вероника Стефанова.  Председател сред оценяващите бе Венета Кръстева – единствената българка, представила страната ни на двата най-големи световни форума за красота. А след като грабна титлата на \"Мис София\" красавицата автоматично си проправи път и към надпреварата за следващите издания на \"Мис Свят-България\" и \"Мис Вселена-България\".    ", "date": "2018.02.13", "title": "Мис БЕЗ силикон! Естествената красота този път грабна короната!"}
{"url": "https://www.bgonair.bg/sutreshen-blok/2018-02-13/gerb-bavi-razvitieto-na-elektronnoto-upravlenie-smyata-hasan-azis", "text": "\r\n Централната избирателна комисия /ЦИК/ препоръча да се откажем от електронното гласуване, защото този вот можел да се контролира по-лесно от хартиения. Електронното гласуване трябваше да бъде въведено за евроизборите през 2019 година. В доклад до парламента, който предстои да бъде разгледан от правната комисия, ЦИК обаче предлага депутатите да обсъдят възможността за отлагането му. \"Минаха вече повече от 16 години откакто България прие стратегията за електронното управление. За съжаление напредъкът ни не е никак голям и не можем да се похвалим с видими резултати\", отбеляза пред   зам.-председателят на Националното сдружение на общините в България и кмет на община Кърджали Хасан Азис.  Той се завърна от Брюксел, където се проведоха срещи на високо равнище заедно с еврокомисаря Мария Габриел във връзка с електронното управление. В студиото на   Хасан Азис отбеляза, че по негово мнение, именно правителството на ГЕРБ вече толкова години бави развитието на въпросния процес. \"Държавата в лицето на правителството насочва вниманието единствено към държавните структури. Затова и не можем да очакваме резултати в електронното управление. Към днешма дата 272 администрации са изявили желание да използват електронния обмен на документи, а само 180 имат тази възможност\", отбеляза още кметът на Кърджали. Според него е важно да се формулират точно целите и следващите стъпки в процеса на въвеждането на електронните услуги.", "date": "2018.02.13", "title": "ГЕРБ бави развитието на електронното управление, смята Хасан Азис"}
{"url": "https://www.bgonair.bg/bulgaria/2018-02-13/zoozashtitnitsi-poeha-grizhite-za-pitbula-ot-mokrishte", "text": "Столична организация за защита на животни е поела грижите за питбула от Мокрище, който на 29 януари уби 3-годишния племенник на стопаните си. Кучето е взето вчера следобед от представител на  веднага, след като изтече 14-дневната карантина за отхвърляне вероятността за бяс. През целия период животното не е проявило нито признаци на смъртоносна болест, нито агресия, казват от Агенцията по храните. Междувременно то е добре хранено и е наддало на тегло. Официална информация за предаването на питбула така и не беше оповестена. За това се разбра от пост в социалните мрежи на \"Вотан\", а ресорните институции се въздържаха от всякакви коментари. Кучето е предоставено на организацията за отговорно пазене, докато трае делото, а не за осиновяване. След приключването му ще бъде преценено дали кучето да ѝ бъде прехвърлено изцяло, или ще има друга съдба, посочиха от организацията. От \"Вотан\" са поели ангажимент да направят пълни изследвания на животното, да не го извеждат на публични места и да не допускат външни хора до него   ", "date": "2018.02.13", "title": "Зоозащитници поеха грижите за питбула от Мокрище"}
{"url": "https://www.bgonair.bg/sutreshen-blok/2018-02-13/pak-agresiya-nad-detsa-bashta-stiga-sme-si-zaravyali-glavite-v-pyasaka", "text": "\r\n Родители застанаха пред камерата на  , за да изразят възмущението си и последствията, които виждат у децата си, след поредната агресия от страна на възпитателка в детска градина, този път от Плевен. \"Проблемът не е единичен, той е масов! Малтретирането над деца е публична тайна, а ние - родителите и обществото, трябва да спрем да си \"заравяме главите в пясъка\", призова един от родителите! Вчера в социалните мрежи се появи запис от фалшив профил, който разкрива крясъци, заплахи и обиди, отправени от учителката на ДГ \"Надежда\" Стойка Гатева. Тя е педагог с 40-годишен стаж в целодневната градина в Плевен. Днес пред камерата на телевизията една майка сподели, че е подозирала за подобно отношение спрямо детето ѝ, тъй като то се оплакало, че е било ударено по ръката от г-жа Гатева. \"Освен това, когато си подрежда играчките вкъщи, детето ми започва да се кара на мен и баба си: \"Аз командвам тук!\" Няма как то да е чуло тези думи от другите деца в градината\", убедена е майката. Директорката на детското заведение Дарина Стойчева не е подозирала за случващото се и обясни, че след края на отпуската по болест на Стойка Гатева, тя ще изиска писмено обяснение, след което учителката ще бъде отстранена от длъжност. Община Плевен също започна проверка по случая и заместник-кметът Стефан Милев подчерта, че досега жалби от такъв въпрос не са пристигали. \"Призовавам всички родители, които имат съмнение за агресия над децата си в детските градини, да подават сигнали в общината\", заяви зам.-кметът. Единият от възмутените родители апелира също за монтирането на аудиоустройства в детските градини, за да се следи контролът в тях!", "date": "2018.02.13", "title": "Пак агресия над деца... Баща: Стига сме си \"заравяли главите в пясъка!\""}
{"url": "https://www.bgonair.bg/bulgaria/2018-02-13/detski-rozhden-den-v-germaniya-zavarshi-s-masov-boy-na-balgari", "text": "Масов бой на българи в германския град Швалмщат. Сънародниците ни празнували детски рожден ден в събота в местен общински клуб.  По време на празненството избухнал спор, който бързо прераснал в бой. Ранени са 3 възрастни и 4 деца.  Местните власти все още изясняват причината за свадата, тъй като никой от българите не говори немски. ", "date": "2018.02.13", "title": "Детски рожден ден в Германия завърши с масов бой на българи"}
{"url": "https://www.bgonair.bg/sutreshen-blok/2018-02-13/dve-momcheta-sazdavat-platforma-za-andargraund-muzikanti", "text": "\r\n Музиката събира две момчета, които искат да създадат платформа за талантливите ъндърграунд музиканти. Боян и Самуил са основателите на \"Urban tapes\" - първата платформа за акустични сесии на български музиканти. \"Идеята стартира в Лисабон, където живеех, а Боян пътуваше по света. Двамата се върнахме във Варна един ден, видяхме се, \"щракнахме с пръсти\" и създадохме \"Urban tapes\", разказа в \"България сутрин\" Самуил Петков. Гостът на Bulgaria ON AIR посочи очевидната липса на развита ниша за ъндърграунд музика в България. А същевременно комерсиалната такава търпи успех. \"Българските музиканти, които се опитват сами да се развиват, сами да се справят с музикалния бизнес - няма кой да продуцира качествено тяхното съдържание\", отбеляза Петков. След като двамата с Боян виждат, че самостоятелно заснетите видеа, но без много добър аудио запис става популярни, решават ,че сега е моментът да влязат в индустрията.", "date": "2018.02.13", "title": "Две момчета създават платформа за ъндърграунд музиканти"}
{"url": "https://www.bgonair.bg/bulgaria/2018-02-13/poredni-vazpitateli-na-agresiyata-v-dom-za-siratsi", "text": "\r\n Пореден случай на насилие в Дом за деца лишени от родителска грижа. Този път гротескната форма на \"възпитаване\" е в Центъра за настаняване на деца от семеен тип във врачанското село Борован.  Шокиращи кадри показаха как възпитатели удрят и обиждат децата. Видеоматериалът, който изтече в медиите, е заснет от бивш служител в Центъра.  В Дома за деца живеят 15 момчета и 15 момичета. Някои от тях споделиха пред репортера на  , че поведението на агресивната възпитателка не е отскоро.  По техни думи се е случвало неведнъж да бъдат обиждани или бити от Людмила Петрова, която в момента не е на работа, тъй като се възстановява от операция.  Кметът на община Борован Десислава Тодорова е назначила проверка по случая и обеща да вземе спешни мерки. Тя подкрепя монтирането на видеонаблюдение в Центъра за деца, но подчерта, че това не зависи от нейната институция. Сигналът за своеволията на възпитателката Людмила Петрова е първият подобен, подаван до местната управа.  Някои от децата споделиха, че са били заплашвани, че ако разкажат за случващото се в Центъра ще бъдат наказани.  ", "date": "2018.02.13", "title": "Поредни \"възпитатели на агресията\" в Дом за сираци"}
{"url": "https://www.bgonair.bg/bulgaria/2018-02-13/zaradi-pechatna-greshka-ot-mon-nastoyavat-izdatelstvo-da-iztegli-pomagaloto-si", "text": "От Министерството на образованието очакват издателството, отпечатало учебното помогало с грешка, да изтегли от пазара изданието. Печатна грешка в помагало по математика за 1 клас предизвика вълна от възмущение в социалните мрежи. В задачата пише \"Ако панталонките на едно момченце струват 10 лв, а блузката му е с 20 лева по-скъпа, то колко струва роклята му?\" Този въпрос отприщи стотици коментари, повечето свързани с темата за третия пол и образованието на децата. От издателството са категорични, че става въпрос за печатна грешка. В същото време от МОН обявиха, че ще търсят по съдебен път правата си, защото в помагалото пише, че ведомството е одобрило книжката, а това не било така.", "date": "2018.02.13", "title": "Заради печатна грешка: От МОН настояват издателство да изтегли помагалото си"}
{"url": "https://www.bgonair.bg/bulgaria/2018-02-13/sdruzhenieto-na-obshtinskite-bonitsi-zapochva-diskusiya-za-zdraveopazvaneto", "text": "Сдружението на общинските болници започва обществена дискусия за българското здравеопазване. Поканени са и представители на работодателите, както и на Центъра за защита на правата в здравеопазването. През последните месеци лекари и сестри от над 20 града протестираха срещу състоянието на общинските болници, повечето от които са пред фалит. Те поискаха целева субсидия от 30 млн. лв. Министърът на здравеопазването Кирил Ананиев се ангажира до няколко месеца да бъде създаден нов модел на системата за здравеопазване, както и да бъде решена съдбата на общинските лечебни заведения.", "date": "2018.02.13", "title": "Сдружението на общинските болници започва дискусия за здравеопазването"}
{"url": "https://www.bgonair.bg/sutreshen-blok/2018-02-13/krasna-polyana-na-poreden-protest-sreshtu-mrasniya-vazduh-i-vietnamskite-obshtezhitiya", "text": "\r\n Жители на столичния квартал \"Красна поляна\" излизат на пореден протест срещу мръсния въздух и Виетнамските общежития.  Хората прибягват до все по-нетрадиционни методи, за да привлекат и насочат вниманието на институциите и медиите към проблемите в района. Видеоклип с хип-хоп звучене оказва мястото и времето на днешния протест. Повече от година те се борят със замърсяването на въздуха и настояват за спешни мерки за премахването на Виетнамските общежития. \"Появи се нов проблем. На входа Западен парк има новопостроено гето, което допълнително замърсява околната среда. То се разширява постоянно, а обитателите му, клошари, влизат непрестанно с колички, пълни с боклуци и изсичат парка, за да използват дървата за отопление\", каза един от протестиращите пред  Te са категорични, че е необходимо да бъде поставена жандармерия, която денонощно да охранява парка. \"Искаме Виетнамските общежития да бъдат премахнати, да ни се даде срок, в който това ще бъде извършено и институциите да обърнат внимание на мръсния въздух, който всеки ден ни трови\", допълниха още гражданите. Поредният протест на жителите на \"Красна поляна\" е тази вечер от 18.00 ч. на кръстовището на бул. \"Никола Мушанов\" и ул. \"Добротич\".  ", "date": "2018.02.13", "title": "\"Красна поляна\" на пореден протест срещу мръсния въздух и Виетнамските общежития"}
{"url": "https://www.bgonair.bg/sutreshen-blok/2018-02-13/vremasdasdasdeto-e-podgotvilo-oblatsi-i-dazhd-za-vtornik", "text": "\r\n България се събуди сутринта с купеста слоеста облачност. Температурите са между -3 до 4 градуса. С напредване на деня ще се повишават, но не много. Облачността ще остане съществена, но към обед ще има известно разкъсване, уви не за дълго. В следобедните часове ще започне да превалява дъжд. Това посочи климатологът на Bulgaria ON AIR Симеон Матев. В студиото на \"България сутрин\" той отбеляза, че с напредване на деня дъждът ще премине над цялата страна. Валежите няма да бъдат особено обилни – до 8 л/кв.м. \"Утре ще започне с облачно време и валежи от дъжд. Още следобед валежите ще спират и времето ще се изяснява. През уикенда се очаква слънчево време и температури до 8 градуса\", прогнозира синоптикът.  ", "date": "2018.02.13", "title": "Времето е подготвило облаци и дъжд за вторник"}
