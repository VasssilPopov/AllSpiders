{"url": "https://www.bgonair.bg/denqt-on-air/2019-02-01/sds-styaga-reditsite-za-evroizborite-govori-za-koalitsiya-s-demokratichna-balgariya", "text": "Стягаме редиците вдясно за евроизборите. Засега говорим само с \"Демократична България\", но оставаме отворени за предложения. Ще се срещнем и с г-н Каракачанов. Това каза в студиото на \"Денят ON AIR\" лидерът на СДС Румен Христов. Той е категоричен, че десните партии трябва да се мобилизират, за да не разочароват за пореден път десния избирател. \"Хората няма да ни простят, ако за пореден път десните партии не се съберат. Не трябва да ги разочароваме. Искаме тези, които ще бъдат със СДС, да имат европейски възгледи. Дори говорим и за федерализация на Европа, проевропейските партии са основно десни. Нормално е да разговаряме с \"Демократична България\". Разбиранията ни още не са официални, но разговорите вървят добре\", обясни Христов. Той допълни, че СДС не търси коалиция само, за да прескочи заветните 6%. \"Търсим коалиция, която преследва проевропейски цели и ценности. Ако постигнем договореност с \"Демократична България\", може да се говори за един по-дългосрочен проект. Засега обаче на дневен ред са евроизборите, след тях ще видим какво ще се случи\", сигурен е политическият лидер. Румен Христов коментира още, че СДС има амбиция за влизане в следващия парламент. Той е на мнение, че на фона на всички скандали предсрочни избори ще има, въпросът е кога. \"Вратите на СДС са отворени - знаковите фигури са добре дошли. По-сложно е положението със сдруженията, които те оглавяват. Ние показахме преди 5 години, че можем да мобилизираме електората. На предходните избори за ЕП постигнахме 145 хил. гласа. Надяваме се и сега да ги достигнем\", завърши лидерът. За още новини харесайте и страницата ни във Facebook ", "date": "2019.02.01", "title": "СДС стяга редиците за евроизборите, обсъжда се коалиция с \"Демократична България\""}
{"url": "https://www.bgonair.bg/world/2019-02-01/merkel-obyavi-che-zakriva-stranitsata-si-vav-facebook", "text": "Ангела Меркел вече не се нуждае от своя акаунт във Facebook Inc. Германският канцлер, която планира да напусне политиката след края на мандата си, ще закрие официалната си страница в мрежата, защото вече не е начело на партията Християндемократически съюз, каза тя в петък във видео съобщение, публикувано на платформата, пише  . \"Мило Facebook общество, днес е денят, в който искам да благодаря за силната подкрепа във Facebook страницата ми. Знаете, че вече не съм ръководител на ХДС (Християндемократическия съюз) и затова закривам страницата си във Facebook\", заяви Меркел във видеозапис в социалната мрежа. Проверка на Bloomberg показва, че Меркел закрива страница с над 2,5 млн. харесвания – повече, отколкото има френският президент Еманюел Макрон и всеки един германски политик. В профила си тя изрежда своите хобита, включително опера, планинарство и градинарство, любимия ѝ филм - романтичната драма от 1985 г. „Извън Африка“ с участието на Робърт Редфорд и Мерил Стрийп, както и нейната лична мечта - да пътува по Транссибирската железница от Москва до Владивосток. Най-голямата икономика в Европа става все по-хлъзгав терен за социалните мрежи, след като правителството на Меркел започна през миналата година прилагането на най-тежкия закон на континента, насочен към намаляване на речта на омразата и фалшивите новини - заплашващ да наложи глоби на социални мрежи, като Facebook, Twitter Inc. и YouTube от по 50 милиона евро, ако не успеят да изтрият незаконно съдържание навреме. Меркел няма да отсъства от всички социални медии. Канцлерът заяви, че обществеността може да получи информация за работата ѝ от страницата на германското правителство във Facebook. А за истинските фенове на Меркел – ето и нейната  .", "date": "2019.02.01", "title": "Меркел обяви, че закрива страницата си във Facebook"}
{"url": "https://www.bgonair.bg/world/2019-02-01/tezhka-katastrofa-v-rumaniya-zaginaha-balgarski-i-estonski-shofyor", "text": "Български и естонски шофьор на камион са загинали при тежка катастрофа в Румъния. Инцидентът е станал тази сутрин в района на град Илова, в югозападната част на страната. Според местната полиция, български и румънски камион са се ударили странично, след което българският камион е навлязъл в насрещното и се ударил челно в естонски камион. При сблъсъка единият от тях се възпламенява, а двамата шофьори са загинали на място. Харесайте и страницата ни във Facebook ", "date": "2019.02.01", "title": "Тежка катастрофа в Румъния - загинаха български и естонски шофьор"}
{"url": "https://www.bgonair.bg/denqt-on-air/2019-02-01/arestite-v-stolipinovo-spetsaktsiya-na-politsiyata-ili-previshavane-na-prava", "text": "През седмицата в най-голямата ромска махала на Пловдив - \"Столипиново\" беше проведена специализирана полицейска акция на Криминална полиция по линия наркотици. Арестувани бяха четирима души, иззет беше близо 1 кг наркотик. Единият от задържаните е наркодилър от Кричим, а другите трима са негови приближени. Акцията обаче не се размина без напрежение. В махалата се събраха над 300 души пред заведение, където е извършено претърсването. При арестите жители на \"Столипиново\" се опитали да възпрепятстват действията на полицията, а самите роми обвиниха полицията в упражнено насилие. Общинският съветник от ВМРО в София Карлос Контрера заяви в студиото на  , че жителите на \"Столипиново\" определено си измислят като казват, че са били бити от полицаи по време на акцията, защото по думите му, ако униформените наистина са били направили това, самите жители са щели да изглеждат по друг начин. Контрера нарече това \"митове\", защото никъде по медиите не са били показани бити хора. , настоя Контрера. По думите му при положение, че става въпрос за специализирана акция е нормално да се приложи сила и то при положение, че ромите са се опитали да предпазят \"наркодилъри\", при положение, че има съпротива. , обясни още общинският съветник от ВМРО пред  . Карлос Контрера коментира и темата за ромската интеграция като отново посочи, че това зависи от самите хора, а според него с гетата трябва да се справя държавата, защото много малки общини няма как да отделят целият нужен ресурс за премахване на незаконните постройки. Контрера обаче беше категоричен, че много политици не искат това да стане, защото от криминалната дейност в махалите се обогатяват страшно много хора. Харесайте и страницата ни във Facebook ", "date": "2019.02.01", "title": "Арестите в \"Столипиново\" - спецакция на полицията или превишаване на права"}
{"url": "https://www.bgonair.bg/world/2019-02-01/dronove-s-voda-i-raztvor-se-boryat-s-mrasniya-vazduh-v-bankok", "text": "Тайланд с крайни мерки срещу мръсния въздух. Властите в Банкок пуснаха над града дронове, разпръскващи вода и специален разтвор. Това е поредният опит за справяне с отровния смог обхванал столицата. Замърсяването на въздуха в световен план се превръща във все по-наболяла тема. Ефективно разрешение на проблема обаче досега не е намерено. В търсенето му, властите в Банкок прилагат иновативни методи – пускат дронове, снабдени с вода, над града.  Планът е да пуснат във въздуха около 50 машини, всяка с по 10 литра. Те ще пръскат вода във въздуха, а надеждата е това разреди свръхконцентрацията на фини прахови частици. В 41 области на тайландската столица са отчетени норми на замърсяване над допустимите. Министерството на здравеопазването предупреди хората да не излизат навън. Бяха затворени и училищата.  Банкок е петият най-мръсен град в света. Една от причините за тежката ситуация – броят на автомобилите расте главоломно. Правителството прилага различни мерки за овладяване на ситуацията. Водни оръдия изстрелват струи във въздуха, а самолети за предизвикване на валежи се опитват да създадат дъждовни облаци. За сега няма резултат, а в дългосрочен план замърсяването може да причини на хората астма, проблеми със сърцето и редица алергии. Харесайте и страницата ни във Facebook ", "date": "2019.02.01", "title": "Дронове с вода и разтвор се борят с мръсния въздух в Банкок"}
{"url": "https://www.bgonair.bg/bulgaria/2019-02-01/30-kmch-v-gradovete-i-s-80-kmch-izvan-tyah-shte-se-vavedat-li-novite-ogranicheniya-u-nas", "text": "\r\n Статистика показва, че трите държави с най-много загинали по пътищата са на Балканите. Най-много хора загиват в катастрофи в Румъния – 98 души на 1 милион население.  В тази класация България заема втора позиция. По закон и сега има ограничение от 30 км/ч за междублоковите пространства, близо до училищата и детските градини. Практиката обаче показва, че ограничението не е въведено навсякъде.  Идеята е това да се промени – друга обсъждана мярка за справяне с войната на пътя е максималната скорост по първокласните пътища да се намали до 80 км/ч.  Владимир Тодоров е професионален шофьор от 41 години. Разказва, че ограничението от 30 км/ч може както да помогне, така и да навреди. Според него по-важна е културата както на шофьора, така и на пешеходеца. Мерките ще бъдат обсъдени в държавни обществени комисии и след мнението на експерти ще стане ясно дали ще бъдат приложени. За още новини харесайте и страницата ни във Facebook ", "date": "2019.02.01", "title": "С 30 км/ч в градовете и с 80 км/ч извън тях... Ще се въведат ли новите ограничения у нас"}
{"url": "https://www.bgonair.bg/world/2019-02-01/velikobritaniya-studat-blokira-shofyori-po-patishtata", "text": "Във Великобритания стотици шофьори останаха часове блокирани по пътищата на страната, заради мощния студент фронт, който удари Обединеното кралство. Много от блокираните хора потърсиха временен подслон в страноприемници и училища. Обилният снеговалеж наруши работата на летища, причини аварии, и затвори над хиляда училища.  Харесайте и страницата ни във Facebook ", "date": "2019.02.01", "title": "Великобритания: Студът блокира шофьори по пътищата"}
{"url": "https://www.bgonair.bg/world/2019-02-01/evropa-s-tezhki-merki-sreshtu-voynata-po-patishtata", "text": "Борбата с войната на пътя се води не само у нас, а и в цяла Европа. Тази седмица Испания намали ограничението на скоростта по междуградските си пътища от 100 на 90 км/ч.  За разлика от Франция, където подобни мерки предизвикаха бурни протести, сред испанските шофьори не се наблюдава недоволство. Причината вероятно е успешната комуникация на правителството. Управляващите заявиха, че целта им е да намалят броя на жертвите по пътищата под 30 на 1 милион души население. В момента числото е 39.  Всяка подобна промяна обаче води до извънредни разходи. За подмяна на табелите през последните месеци са инвестирани 526 хиляди евро.  Миналата година във Франция също намалиха ограничението на скоростта извън града с 10 километра. Макар и още да е рано за заключения, данните за 2018 година показват, че това е годината с най-малко жертви на пътя, откакто в страната се води статистика.  Ограничението на скоростта от 90 на 80 км/ч беше сред мотивите за недоволството на \"жълтите жилетки“ във Франция, които протестират вече повече от 2 месеца. За този период са повредени 60% от радарите по пътищата. Заниженият контрол очевидно стимулира френските шофьори да натиснат педала, тъй като през декември пък се наблюдава четирикратен скок в броя на глобите за превишена скорост. Не във всички страни в Европа обаче намаляват ограниченията на скоростта. Изключение правят Австрия и Германия. Наскоро правителството в Берлин отхвърли предложение за въвеждане на стандартното ограничение от 130 км/ч за всички магистрали. В Германия има аутобани, по които можете да се движите с колкото пожелаете. Интересно е обаче, че основният аргумент за идеята за намаляване на скоростта са не жертвите на пътя, а ограничаване на вредните емисии.  Ако се върнем на жертвите на пътя, трите държави с най-много загинали са все на Балканите. Най-много хора загиват в катастрофи в Румъния – 98 души на 1 милион население. За жалост в тази класация България заема предна позиция.  Трите държави с най-малко загинали на пътя са Швеция, Великобритания и Холандия. В Швеция и Холандия ограниченията на скоростта са съответно 70 и 80 км/ч. За още новини харесайте и страницата ни във Facebook ", "date": "2019.02.01", "title": "Европа с тежки мерки срещу войната по пътищата"}
{"url": "https://www.bgonair.bg/science/2019-02-01/a1-predlaga-poslednoto-pokolenie-na-apple-ipad-97-v-svoite-magazini-i-onlayn", "text": "\r\n А1 предлага последното поколение на Apple iPad 9.7 в своите магазини и онлайн на A1.bg. Моделът е изключително мощен и позволява дори монтаж на 4K видео, игри с тежки графики или работа с най-новите приложения за добавена реалност. Можете да закупите iPad 9.7 за 31,99 лева на месец или 638,99 лева в брой с план А1 Surf 2XL. Февруари може да е най-късият месец в годината, но ще ни донесе забележително количество спортни събития от най-висока класа. Няма нищо малко в Малък Сечко, когато на екрана сили ще премерят Атлетико и Реал Мадрид в Ла Лига, Рома и Милан в Серия А и четвъртфиналистите в Купата на Франция. Фенербахче среща Панатинайкос в баскетболната Евролига и Робърт Уитакър се изправя срещу Калвин Гaстелум в UFC 234 - през февруари по Макс Спорт. Вече е ясен победителят от месечната игра на А1. Това е Георги Чобански. Той печели смартфона Xiaomi Redmi S2. Новата награда в играта на А1 е смартфонът А1 Smart N9. Можете да го спечелите, ако отговорите правилно на въпроса: \"С какви планове можете да закупите новото поколение Apple iPad 9.7 (2018) от А1?\" във Facebook страницата на оператора.", "date": "2019.02.01", "title": "А1 предлага последното поколение на Apple iPad 9.7 в своите магазини и онлайн"}
{"url": "https://www.bgonair.bg/bulgaria/2019-02-01/demontirat-bronzovata-kashta-v-sofiya", "text": "\n Започна демонтажът на Бронзовата къща в София, която беше разположена на площадката на бившия мавзолей. Инсталацията трябваше да остане там в продължение на една година - по време на европредседателството. Поставянето на Бронзовата къща обаче се забави с няколко месеца след края на председателството. Изграждането на арт инсталацията беше свързано с няколко скандала между автора ѝ Пламен Деянов и Столичната община. Бронзовата къща струваше два милиона лева и остана общо 3 месеца от предвидените 12. Снимка: Димитър Кьосемарлиев (Bulgaria ON AIR) За още новини харесайте и страницата ни във Facebook ", "date": "2019.02.01", "title": "Демонтират Бронзовата къща в София"}
{"url": "https://www.bgonair.bg/bulgaria/2019-02-01/maykata-na-banev-zaplashvala-svideli-chrez-internet-prilozheniya", "text": "\r\n Майката на бизнесмена Николай Банев – Мария, е заплашвала свидетели заради сина си. Това се случвало чрез интернет приложения за мобилна комуникация. А нареждането за заплахите идвало от килията на Банев в Националното следствие.  В началото на януари от специализираната прокуратура съобщиха, че в килията на Николай Банев е открит телефон. С него той общувал не само с адвоката си, но и с руски граждани. Целта му била да търси политическо убежище.  Банев си пишел и със съпругата си. Евгения Банева също е в следствения арест и не би трябвало да разполага с мобилен телефон. Разследващите предполагат, че устройствата са внесени в кутия от сок с двойно дъно.  Посредством интернет приложения за комуникация Николай Банев общувал и с майка си. Обсъждали не само делото за пране на пари, по което тя също е обвиняема. Експертиза на телефона, открит у Николай Банев показала, че той е поръчвал, а майка му реализирала заплахи срещу свидетели. После му се отчитала.  Решението на спецсъда да остави за втори път Николай Банев в ареста не е окончателно. То може и ще бъде обжалвано пред по-горна инстанция. \n Харесайте и страницата ни във Facebook ", "date": "2019.02.01", "title": "Майката на Банев заплашвала свидели чрез интернет приложения"}
{"url": "https://www.bgonair.bg/bulgaria/2019-02-01/balgarite-konsumirat-2-pati-poveche-vino-otkolkoto-si-kupuvat", "text": "Българите консумират средно 4,3 литра вино на година, но си купуват 2,2 литра, показват данните на Националния статистически институт, разпространени по случай – празник на винарите и лозарите Трифон Зарезан. Разликата в произведените и консумирани количества вероятно се дължи на домашното производство, съобщава  . Според данните през 2017 година в България са произведени близо 138,2 млн. литра вино от грозде в 210 предприятия. За 14 години износът на бяло и червено вино намалява. От над 76,8 млн. литра през 2003 г. експортът на вино намалява повече от два пъти до 31,3 млн. литра през 2017 г. От гледна точка на стойността износът се е свил от 120,4 млн. лева до 69,2 млн. лева за периода. Най-много вино е било изнесено за Русия, Полша и Великобритания. За сметка на износа вносът за 14 години се увеличава.  От 1,2 млн. литра внос на бяло и червено вино през 2003 г. импортът преди две години е достигнал 8,7 млн. литра. По стойност увеличението на вноса е забележително - от 2,3 млн. лева до 36,7 млн. лева за периода. Основните количества вносно вино са дошли от Италия, Франция и съседна Македония. Статистиката на НСИ показва, че във винопроизводството са заети 3398 души. В момента студентите агрономи, които учат за лозаро-винари-градинари са 398, а 304 се обучават за технолози – винари. По повод празника от НСИ съобщават, че по данни от 10 януари тази година имен ден ще празнуват 4403 мъже и 2116 жени. Снимка: Pixabay \r\nХаресайте страницата ни във Facebook ", "date": "2019.02.01", "title": "Консумираме 2 пъти повече вино, отколкото си купуваме"}
{"url": "https://www.bgonair.bg/bulgaria/2019-02-01/meditsi-ot-belgiya-i-balgariya-spasiha-zrenieto-na-nedonoseno-bebentse", "text": "Медици от България и Белгия спасиха зрението на момиченце, родено в 27-ма гестационна седмица с тегло от едва 1000 гр. След тримесечни грижи в интензивния сектор на отделението по неонатология на Болница \"Токуда\", бебето е транспортирано до Антверпен (Белгия) за операция на агресивна форма на ретинопатия на недоносеността. Реанимационните действия са осъществени чрез осигурен от лечебното заведение специализиран транспортен кувьоз. Лечението е поето от Център \"Фонд за лечение на деца\", съобщиха от софийската болница. Момиченцето е родено в 27 гестационна седмица с тегло 1000 гр. Вследствие на недоносеността, детето развива ретинопатия. От раждането си е под интензивни грижи в отделението по неонатология, като през времето до лечението в чужбина, е проведена два пъти лазерна терапия, но поради агресивната форма на заболяването и прогресиране на промените с риск от отлепване на ретината, възможностите за лечение се свеждат до специфична хирургия, която не се практикува у нас. Поради тази причина бебето е насочено за лечение в болницата в Антверпен, предаде  . В момента момиченцето е под лекарско наблюдение в белгийската болница и се възстановява след две успешни операции. \"Аджибадем Сити Клиник Болница Токуда\" изказва благодарност за съдействието на институциите, които осигуриха въздушния транспорт до Белгия, както и за перфектната организация на летището, посрещането от българското посолство и превозването на медицинския екип и техниката до болницата в Антверпен. Харесайте Facebook страницата ни ", "date": "2019.02.01", "title": "Медици от Белгия и България спасиха зрението на недоносено бебенце"}
{"url": "https://www.bgonair.bg/bulgaria/2019-02-01/galap-mnozinstvoto-ot-balgari-sachuvstvat-na-elena-yoncheva", "text": "\r\n Министърът на културата Боил Банов и депутатът Елена Йончева вече са дали обяснения в прокуратурата по случая \"Ало, Банов съм\". Малко след това Банов дойде на парламентарен контрол в Народното събрание. Той категорично отказа да каже какви данни е дал на разследващите.  Обясни, че няма никакви притеснения от проверките. Културният министър все още не е завел дело срещу Йончева заради записа, който тя изнесе и за който твърди, че уличава Банов в опит да спести 700 000 неустойка на частна фирма.  За автор Банов сочи бивш негов служител - Ангел Ангелов, който го е изнудвал с години. На този фон - повечето българи съчувстват на Елена Йончева за повдигнатото обвинение преди седмица срещу нея за пране на пари. Това показва социологическо проучване на \"Галъп\". По-голямата част от хората приемат действията на прокуратурата спрямо Йончева като репресия.  22% пък смятат, че журналистката е корумпирана, а обвинението е обективно. Според половината от запитаните и ГЕРБ, и БСП губят от създалата се ситуация. Макар и с малко обаче по-губещи са ГЕРБ. В допитването се изследва и отношението на българите за критичния към управляващите отчет на президента Румен Радев, в който той призова МВР и прокуратурата да се захванат с корупцията по високите етажи на властта. Мнозинството са съгласни с държавния глава.", "date": "2019.02.01", "title": "\"Галъп\": Мнозинството от българи съчувстват на Елена Йончева"}
{"url": "https://www.bgonair.bg/bulgaria/2019-02-01/bolnitsa-lozenets-veche-shte-e-darzhavna-mbal-no-koy-shte-plashta-dalgovete-", "text": "\r\n Властта вече няма болница. До шест месеца \"Лозенец\" няма да е правителствена, а ще стане държавна многопрофилна болница за активно лечение. Все още не е ясно какво ще стане с дълговете ѝ и колко точно са те.  Към 31 ноември болница \"Лозенец\" има 36 милиона лева просрочени дългове и още 60 милиона поети задължения. В края на годината 23 милиона са били платени, след като кабинетът ги даде на лечебното заведение. След като се прости със статута си на правителствена, болницата ще стане държавно търговско дружество.  До момента болница \"Лозенец\" е разчитала на субсидия от Министерския съвет, тъй като на практика е била под шапката на кабинета. След окончателно приетите промени в Закона за лечебните заведения, сега тя ще трябва да се самоиздържа, както и да изплати старите си задължения. Финансовият министър не вижда основания на болницата да се отпускат допълнителни средства.  Опозицията заподозря, че това обрича болницата на фалит, след това и на продажба, но мнозинството отрече. Планът на Министерство на здравеопазването е да предостави \"Лозенец\" на СУ \"Климент Охридски\" за управление, тъй като тя е база за обучение на студентите по медицина. От висшето училище обаче се колебаят, защото не знаят дали ще могат да поемат финансова отговорност за болницата. Харесайте и страницата ни във Facebook ", "date": "2019.02.01", "title": "Болница \"Лозенец\" вече ще е държавна МБАЛ, но кой ще плаща дълговете ѝ?"}
{"url": "https://www.bgonair.bg/denqt-on-air/2019-02-01/bitki-ot-tipa-banov-sreshtu-yoncheva-shte-gledame-oshte-mnogo-kazvat-eksperti", "text": "Министърът на културата Боил Банов и депутатът Елена Йончева вече са дали обяснения в прокуратурата по случая \"Ало, Банов съм\". Малко след това министърът беше и на парламентарен контрол в Народното събрание. Той категорично отказа да каже какви данни е дал на разследващите. Културният министър все още не е завел дело срещу Йончева заради записа, който тя изнесе и за който твърди, че уличава Банов в опит да спести 700 000 неустойка на частна фирма. Социологът Евелина Славкова и политологът Георги Киряков коментираха в студиото на  , че по този случай все още има много неясноти и че са останали много въпроси без отговор.  каза Киряков.  Евелина Славкова пък беше категорична, че казусът \"Ало, Банов съм\" определено няма да приключи скоро.  допълни социологът пред . Според Славкова е видно още от сега, че битката за евроизборите ще бъде много сериозна и че определено този скандал няма да бъде последен. Тя допълни, че и двете основни партии преплитат евровота във вътрешнополитическа плоскост и не се говори въобще за важността на тези избори за бъдещето на Европейския съюз. Политологът Георги Киряков пък допълни, че от изхода на изборите през май зависят много неща за политическото бъдеще на страната дори победата да е в едната посока само с един глас.   ", "date": "2019.02.01", "title": "Битки от типа \"Банов срещу Йончева\" ще гледаме още много, казват експерти"}
{"url": "https://www.bgonair.bg/world/2019-02-01/spetschasti-nahluha-v-doma-na-samoobyaviliya-se-za-prezident-na-venetsuela", "text": "Спецчасти на венецуелските сили за сигурност са щурмували дома на Хуан Гуайдо, който на 23 януари се самообяви за президент на страната.  35-годишният опозиционен лидер не е бил в дома си по време на полицейското нахлуване, но там са били съпругата му Фабиана Росалес и 20-месечната му дъщеря. Гуайдо определи действията на властите като опит за сплашване.  Той беше категоричен, че случилото се няма да се размине без последици и няма да се остави да бъде заплашван от диктатурата на Николас Мадуро.  По-рано САЩ предупредиха Мадуро, че ще има \"сериозни последици\", ако бъде употребена сила срещу Гуайдо, който получи безусловната подкрепа на Вашингтон. За още новини харесайте и страницата ни във Facebook ", "date": "2019.02.01", "title": "Спецчасти нахлуха в дома на самообявилия се за президент на Венецуела Гуайдо"}
{"url": "https://www.bgonair.bg/world/2019-02-01/samolet-na-yaponskite-aviolinii-izleze-ot-pistata-pri-katsane-i-zatvori-letishte-v-tokio", "text": "Самолет на японските авиолинии излезе от пистата при кацане и затвори за кратко летище Нарита в Токио, което е едно от най-натоварените в японската столица. На борда на машината е имало 201 пътници и екипаж, които са невредими. Самолетът е изпълнявал редовен полет от Ню Делхи. Инцидентът е станал заради повреда на левия колесник на машината. Харесайте страницата ни във Facebook ", "date": "2019.02.01", "title": "Самолет на японските авиолинии излезе от пистата при кацане и затвори летище в Токио"}
{"url": "https://www.bgonair.bg/world/2019-02-01/reditsa-poleti-otlozheni-poradi-moshtniya-stud-na-ostrova", "text": "Мощен студент фронт удари Великобритания. Части от страната бяха покрити с няколко сантиметра сняг, като снеговалежите се очаква да продължат и през уикенда.  Температурите на някои места вече паднаха под нулата. Заради лошото време \"Бритиш Еъруейс\" вече анулира полети от и до лондонското летище \"Хийтроу\".  Авиокомпанията отмени голяма част от своите полети на къси разстояния заради зимните метеорологични условия в някои части на Югоизточна Англия. Харесайте Facebook страницата ни ", "date": "2019.02.01", "title": "Редица полети отложени поради мощния студ на Острова"}
{"url": "https://www.bgonair.bg/world/2019-02-01/goreshtinite-postignaha-rekord-v-avstraliya-47-gradusa", "text": "Температурен рекорд в Австралия. Живакът в термометрите отчете близо 47 градуса в град Аделаида, където месец януари беше обявен за най-горещият в историята.  В останалата част на страната ситуацията не е по-различна – заради жегите асфалтът по пътищата се топи, бушуват огромни пожари, а животните умират от неистовите горещини.  Властите обявиха най-високия код за опасно време заради безпрецедентното време. Издадено е предупреждение хората да не излизат навън, да пият много течности и да сведат физическата активност до минимум.  Пожарът на остров Тасмания продължава да се разраства заради сухото и ветровито време. Огънят е изпепелил десетки къщи, а в най-застрашените райони е наредена задължителна евакуация. Харесайте Facebook страницата ни ", "date": "2019.02.01", "title": "Горещините постигнаха рекорд в Австралия - 47 градуса"}
{"url": "https://www.bgonair.bg/reportazhi/2019-02-01/detska-gradina-v-rusensko-varna-na-rabota-obvineni-v-tormoz-vazpitatelki", "text": "\r\n Медицински сестри и възпитателки, обвинени в тормоз над децата в детската градина в Глоджево (област Русе), са върнати отново на работа. За това сигнализираха разтревожени родители.  Според ръководството на детското заведение проблем няма, тъй като проверките не са доказали вина на персонала, а и опитите да се намерят заместници са се провалили поради липса на кадри. Скандалът в Глоджево избухва преди година, когато родител прави аудиозапис, на който се чуват обиди към децата от страна на персонала и съмнителен шум. Последвалите проверки констатират, че няма упражнено насилие, но четирите жени от персонала напускат по собствено желание.  Яслата е принудена да затвори за три месеца. След случая от миналата година нови жалби от родители не са постъпвали, но представители на неправителствени организации искат допълнителна проверка от Агенцията за закрила на детето.  За още новини харесайте и страницата ни във Facebook ", "date": "2019.02.01", "title": "Детска градина в Русенско върна на работа обвинени в тормоз възпитателки"}
{"url": "https://www.bgonair.bg/sutreshen-blok/2019-02-01/podklazhda-li-nyakoy-buntove-v-romskite-geta", "text": "\r\n Трусовете в новата коалиция на Веселин Марешки продължават. Часове след като сформираха ново обединение, неформалният лидер на една от партиите в него - Касим Дал, изключи председателя Орхан Исмаилов. Причината – партията нямала място при формация, която е част от семейството на националистите на Марин льо Пен.  Орхан Исмаилов оспорва отстраняването и дори планира днес да се срещне с парламентарната група на \"Воля\". Атака към Исмаилов дойде и от страна на ВМРО и Красимир Каракачанов, заради ромските размирици в Асеновград.  Каракачанов и ВМРО твърдят, че именно Айрин Мурат е подбуждал размириците в ромските квартали в Пловдив и Асеновград. Дори стигна и по-далеч - че този човек е насаждал радикален ислям.  \"За пореден път ВМРО използва такива моменти, за да създава етническо напрежение, за да затвърди собствения си електорат. Познавам Мурат. Ако има подклаждане на бунт, съм готов да съдействам на органите на реда. Той каза не само, че не е организирал бунт, ами и помагал на органите на реда да си свършат работата. Мурат е религиозен, но не знам за радикалност. У нас няма почва за радикален ислям. Може и да има някъде, но ДАНС и Прокуратурата трябва да следят за такива неща\", посочи Орхан Исмаилов в \"България сутрин\".  Той отбеляза, че от 2 години е председател на НПСД. \"Мисля, че опознах членовете на партията, но не в детайли. Аз съм законният председател на НПСД\", категоричен бе гостът.  \"ВМРО целят да извличат политически дивиденти, като сеят напрежение в гетата. Това е популистко действие. Проблемът с гетата е бомба със закъснител. 30 години нищо не се прави по този въпрос. Партиите ги използват за разменна монета\", подчерта още Исмаилов.  \"Полицията разкрива разпространители на наркотици, след което идва масов протест, организиран от общински съветник от НПСД. Тази партия е в коалиция с родолюбците на Веселин Марешки. Това е партия, която изповядва радикалния ислям. Тази случка показа кой се храни политически от гетата – това са партии за \"права, достойнство и свободи\". Гетата не спазват законите на държавата\", коментира депутатът от \"Обединени патриоти\" Милен Михов пред Bulgaria ON AIR.  Харесайте Facebook страницата ни ", "date": "2019.02.01", "title": "Подклажда ли някой бунтове в ромските гета и има ли пропагандиране на радикален ислям?"}
{"url": "https://www.bgonair.bg/bulgaria/2019-02-01/v-grad-maglizh-otbelyazaha-praznika-trifon-zarezan", "text": "\r\n Празникът Трифон Зарезан традиционно честваха в подбалканския град Мъглиж. Облечени в народни носии жителите на града зарязаха 200-декаровия лозов масив на кооперацията.  Шествието бе предвождано от Цар Трифон. Идеята на фестивала, който организират от кметството, е да не бъдат забравяни старите обичаи и традиции. Харесайте Facebook страницата ни ", "date": "2019.02.01", "title": "Древните обичаи за Трифон Зарезан оживяха в Мъглиж"}
{"url": "https://www.bgonair.bg/sutreshen-blok/2019-02-01/protest-pred-parlamenta-zaradi-izselvaneto-na-beli-bryag-i-troyanovo", "text": "\r\n Жителите на селата Бели бряг и Трояново трябва да бъдат изселени, за да се разширят рудниците на \"Мини Марица-изток''. Хората от двете села обаче са недоволни от паричните компенсации и настояват дружеството да им изплати справедливи обезщетения за имотите им в региона.  От 200 къщи в село Бели бряг са останали само двайсеттина неизкупени имота. Хората настояват да бъдат обезщетени по обективни критерии, а не по пазарните цени, които им определят от \"Мини Марица-изток\". Жители на Бели бряг излязоха на протест пред парламента тази сутрин. Хората са категорични, че оценките, по които се изплащат имотите, не могат по никакъв начин да финансират започването на нов живот на друго място. \"Искаме реално обезщетение за нашите имоти, за да можем да си възстановим живота на ново място. Нашето село трябва да бъде изселено. Селото умира бавно и за жителите, които сме останали там, е почти невъзможно да се живее. Надяваме се да бъдем чути, да се вземе решение и да има повече яснота\", коментира един от протестиращите пред репортер на Bulgaria ON AIR. Събралите се пред парламента хора раздават листовки на депутатите и ги запознават с проблема на Бели бряг. Същото е положението и в Трояново, но представители на селото на протеста липсваха. И в двете села вече няма магазини, откъдето хората да пазаруват хранителни продукти. По-голямата част от поминъка им вече е унищожена. \r\n Харесайте страницата ни във Facebook ", "date": "2019.02.01", "title": "Протест пред парламента заради изселването на Бели бряг и Трояново"}
{"url": "https://www.bgonair.bg/bulgaria/2019-02-01/maykata-na-albert-popov-ne-sme-iznenadani-ot-pobedata", "text": "\r\n Блестящото представяне на Алберт Попов върна България в ТОП 6 на световния ски спорт. 21-годишният спортист завърши на шесто място в слалома за Световната купа в Шладминг и накара цяла България да се гордее с постиженията му. Как се става победител - разказва пред Bulgaria ON AIR майка му Мартина Попова. \"Бях изключително горда и щастлива. Но това постижение не беше изненада за нас. Всички знаехме, че той може и има тези качества. Беше въпрос на време и шанс да постигне победата. Той е спокоен в тези среди и вярва, че е подготвен\", сподели майката на Алберт.  Щастливата Мартина Попова отбеляза, че още от първия момент, в който Алберт се качил на ски, тя се вълнува. Надява се всеки родител да може да преживее толкова велики емоции с децата си.  \"Всички трябва да усмирим \"Зелените\", които пречат на развитието на спорта и на децата да тренират. Липсва ми, че децата ми не могат да карат ски в България\", посочи още тя.  Харесайте Facebook страницата ни ", "date": "2019.02.01", "title": "Гордата майка на Алберт Попов: Не сме изненадани от постиженията му"}
{"url": "https://www.bgonair.bg/bulgaria/2019-02-01/24-chasova-ohrana-i-panik-butoni-za-meditsite-v-gorna-oryahovitsa", "text": "Спешният център в Горна Оряховица от днес ще има 24-часова жива охрана, а медиците ще разполагат с паник бутони.  Промените идват след поредица от нападения в местната Спешна помощ, които накараха голяма част от персонала да подаде оставки.  След намесата на здравния министър 90% от медиците решиха да се откажат от напускане и да останат на работа. Харесайте страницата ни във Facebook ", "date": "2019.02.01", "title": "24-часова охрана и паник бутони за медиците в Горна Оряховица"}
{"url": "https://www.bgonair.bg/bulgaria/2019-02-01/dnsk-obyavyava-rezultatite-ot-proverkite-po-yuzhnoto-chernomorie", "text": "Трябва да станат ясни резултатите от проверките на Регионалната строителна дирекция по Южното Черноморие. Те бяха разпоредени след като граждани алармираха за строежи на брега на морето в общините Созопол и Царево. Отговорните институции ги спряха. Специална проверка установи, че докато укрепва свлачището на \"Алепу\", инвеститорът строи и хотелски комплекс. Край \"Арапя\" строителството беше спряно заради липсваща обезопасителна ограда, а на къмпинг \"Градина\" - доброволно. Правителството ще търси всички законови начини за спиране на строителството в чувствителните зони около морските плажове. Това увери регионалният министър Петя Аврамова. Ще се търси и възможност за отчуждаване на имоти За още новини харесайте и страницата ни във Facebook ", "date": "2019.02.01", "title": "ДНСК обявява резултатите от проверките по Южното Черноморие"}
{"url": "https://www.bgonair.bg/sutreshen-blok/2019-02-01/predizboren-li-e-rekordniyat-byudzhet-na-stolichna-obshtina-za-tazi-godina", "text": "\r\n Бюджетът на София за тази година е рекорден - 1,750 млрд лв. Това е с близо 300 млн. лв. повече от парите за миналата година.  Традиционно гласуването премина с дълги и остри дебати. От БСП и \"Политическа група 5\" не подкрепиха заложената рамка. Те определиха бюджета като предизборен. Според приетата финансова рамка най-много средства за тази година са отделени за транспорт, образование, екология и чистота.  \"Целият процес на изготвяне и представяне на бюджета е обида към общинските съветници и не само към нас, но и към тези от другите политически партии\", заяви  общинският съветник от БСП  Иван Таков пред Bulgaria ON AIR. По думите му за 2017 и 2018 година неизпълнението на капиталовите програми е в размер на 442 милиона лева. Според него в самия бюджет на счетоводно ниво няма анализ защо това се е случило. \"Анализът на направените предложения от страна на коалиционни партньори на национално и общинско ниво, не е задължително да се извършва само в заседание на комисията на Общинския съвет. По отношение на анализа за неизпълнение и изпълнение на инвестиционните капиталови програми на последните две години, мисля че той трябва да се води от съответните пера\", коментира общинският съветник от ГЕРБ Лорита Радева в \"България сутрин\". По нейни думи няма как бюджетът за 2019 да бъде определян като предизборен, тъй като през последните години винаги има избори, с изключение на 2018 г.. Част от средствата в бюджета ще бъдат отделени за изграждането на аквапарк в столичния парк \"Възраждане\". Столичната община ще инвестира в него малко над 9 милиона лева. \"Паркът представлява една привлекателна част от нашата програма, свързана с обогатяване на \"зелената\" система с нова форма за среда за отих\", обясни Лорита Радева. \r\n  Харесайте страницата ни във Facebook ", "date": "2019.02.01", "title": "Рекорден бюджет от 1,750 млрд. лева за София. Предизборен ли е?"}
{"url": "https://www.bgonair.bg/bulgaria/2019-02-01/deputatite-se-otkazaha-ot-bolnitsa-lozenets-otiva-kam-su", "text": "\r\n Властта остана без специално медицинско обслужване. На второ четене депутатите прехвърлиха лечебното заведение \"Лозенец\" към Софийския университет. Многопрофилна болница за активно лечение \"Лозен\" - най-вероятно по този начин ще бъде преобразувана сегашната болница на властта. Това ще доведе до сериозни промени в начина, по който болницата се управлява. След като стане многопрофилна болница, \"Лозенец\" ще се превърне в търговско дружество. Ще трябва да се издържа със собствени приходи. До момента тя разчиташе на финансиране от Министерския съвет, но това ще трябва да се промени.  Финансовият министър Владислав Горанов е категоричен, че няма причина след преобразуването си болница \"Лозенец\" да получава държавна издръжка. Ако иска да получава финансиране от държавата, то тя трябва да бъде натоварена с допълнителни функции, твърди още Горанов.  Именно това породи съмненията на опозицията, че може да се стигне до фалита на болницата и впоследствие нейната приватизация. Управляващите категорично отрекоха и обявиха, че мениджмънтът на \"Лозенец\" трябва да намери своя начин да издържа медицинското заведение.", "date": "2019.02.01", "title": "Депутатите се отказаха от болница \"Лозенец\" - отива към СУ"}
{"url": "https://www.bgonair.bg/bulgaria/2019-02-01/nyama-nezakonno-stroitelstvo-v-sozopol-i-tsarevo", "text": "\r\n Няма незаконно строителство в общините Созопол и Царево, но са установени сериозни отклонения и нередности в техническата документация. Това съобщи директорът на ДНСК арх. Иван Несторов на извънреден брифинг в Бургас.  Строителството край къмпинг \"Арапя\" спира, тъй като няма разрешение за строеж на временния път до обекта, както и за изграждането на канално помпената станция.  \r\nОт 2007 г. има становище от екоинспекцията в Бургас за изграждане на една сграда, а не на 23 както се предвижда по проект. Не е ясно как ваканционното селище ще се снабдява с ток, вода и къде ще отиват отходните води.  За строежа в защитена местност Алепу е констатирано, че главният архитект на Община Созопол не е разделил обекта на два етапа. Изграждането на укрепителното съоръжение е започнало едновременно с изграждането на сградите. Двете фирми, осъществили строителния надзор на двата обекта ще бъдат глобени, като глобата стига до 100 000 лв. Строителството на къмпинг \"Градина\" е преустановена от инвеститора.  С решение на ВАС от 2014 г., което все още е в сила се спира и строителството на Корал, докато не се проведат нови процедури по екологичното законодателство. Харесайте страницата ни във Facebook ", "date": "2019.02.01", "title": "ДНСК: Няма незаконно строителство в Созопол и Царево"}
