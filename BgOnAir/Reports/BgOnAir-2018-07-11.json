{"url": "https://www.bgonair.bg/world/2018-07-11/sreshtata-na-visoko-ravnishte-na-stranite-chlenki-na-nato-zapochva", "text": "Срещата на високо равнище на страните-членки на НАТО започва днес в Брюксел.  Форумът се провежда на фона на обтегнатите отношения между Съединените щати и европейските съюзници заради средствата, които страните-членки на Стария континент отделят за отбрана.  Президентът на САЩ Доналд Тръмп вече е в Брюксел. Малко преди пристигането си в белгийската столица американският държавен глава обвини съюзническите страни, че не отделят достатъчно средства за военни разходи.  От борда на Еър Форс Едно, Тръмп поиска на Вашингтон да бъдат възстановени разходите за отбрана. Според американският президент не е нормално страна като  Германия, която е най-голямата европейска икономика, да отделя за отбрана само 1,24 процента от своя БВП и предупреди – форумът в Брюксел може да премине в доста напрегнати разговори по въпроса.  Президентът Румен Радев ще ръководи българската делегация за участие в Срещата на държавните и правителствените ръководители на страните - членки на НАТО. А над 3000 полицаи и военни ще се грижат за сигурността и реда по време на форума.", "date": "2018.07.11", "title": "Срещата на високо равнище на страните-членки на НАТО започва "}
{"url": "https://www.bgonair.bg/world/2018-07-11/doyde-v-saznanie-otroveniyat-s-novichok-britanets", "text": "Отровеният с \"Новичок\" британец вече е в съзнание. Състоянието на 45-годишния Чарли Роули все още е критично, но той е контактен, съобщиха медицински източници.  В края на миналия месец той беше открит в безпомощно състояние в дома си в Еймсбъри. Приятелката на Роули – 44-годишната Доун Стърджис почина в неделя.  Инцидентът стана само на няколко километра от Солсбъри – британският град, в който бяха отровени бившият руски шпионин Сергей Скрипал и дъщеря му Юлия.  Според британската полиция, двамата отровени в Еймсбъри, са пострадали, след като са взели в ръце заразен с отровата предмет.", "date": "2018.07.11", "title": "Дойде в съзнание отровеният с \"Новичок\" британец"}
{"url": "https://www.bgonair.bg/world/2018-07-11/velikobritaniya-globi-facebook-za-iztichane-na-lichni-danni", "text": "Над половин милион евро глоба за Facebook във Великобритания. Тя е наложена от британския регулатор за защита на личните данни и е максималният размер, който законът позволява.  Според британските експерти социалната мрежа не е успяла да се справи с изтичането на чувствителна информация през консултантската компания \"Кеймбридж Аналитика\".  През март стана ясно, че личните данни на милиони потребители на социалната платформа са използвани неправомерно. Информацията е събирана през приложение, създадено именно за \"Кеймбридж Аналитика\". От Facebook засега не коментирата глобата. ", "date": "2018.07.11", "title": "Великобритания глоби Facebook за изтичане на лични данни"}
{"url": "https://www.bgonair.bg/world/2018-07-11/panika-na-letishteto-vav-viena-amerikanka-si-vzela-za-spomen-nevzrivena-bomba-ot-vsv", "text": "Паника на летището във Виена заради необичаен сувенир. Американска туристка реши да си вземе за спомен неексплоадирал артилерийски снаряд от Втората световна война.  24-годишната дама открила бомбата в неделя докато се разхождала в планинския масив Дахщайн. Тя го прибрала в багажа си на път за родината, но решила да го декларира пред митническите власти.  На международното летище във Виена веднага пристигнали сапьори и отцепили зоната за пътници за около 15 минути.  Инцидентът не е предизвикал забавяне на полетите, но туристката е обвинена в предизвикване на обществена опасност по небрежност и е глобена с 4 хиляди евро.", "date": "2018.07.11", "title": "Паника на летището във Виена, американка си взела за спомен... невзривена бомба от ВСВ"}
{"url": "https://www.bgonair.bg/world/2018-07-11/179-stanaha-zhertvite-v-yaponiya-premierat-shindzo-abe-na-obikolka-v-zasegnatite-rayoni", "text": "179 са вече потвърдените жертви на тежките наводнения и свлачища в западната част на Япония. Страната на изгряващото слънце бе засегната от проливни дъждове - най-тежките от 36 години насам.  Спасители продължават да издирват затрупани под тоновете кал и отломки хора. Днес премиерът Шиндзо Абе ще посети префектура Окаяма за оценка на щетите.  Заради бедствието той отмени планирана обиколка в чужбина.", "date": "2018.07.11", "title": "179 станаха жертвите в Япония, премиерът Шиндзо Абе на обиколка в засегнатите райони"}
{"url": "https://www.bgonair.bg/world/2018-07-11/pozharnikarite-v-zagreb-prizovavat-horata-da-sa-vnimatelni-za-da-mogat-da-gledat-macha", "text": "Пожарникарите в Загреб с молба към всички фенове на футбола преди мача Хърватия – Англия тази вечер. Във видео в социалните мрежи, те казват, че ще подкрепят отбора, но призовават: всички фенове да са внимателни по време на мача, за да не се налага да се намесват и да пропуснат играта. На видеото се вижда как пожарникарите гледат мача срещу Русия на 7 юли, когато получават сигнал. Без да кажат и дума те стават, зарязват мача и се отзовават на сигнала, но пропускат победата на хърватския отбор.", "date": "2018.07.11", "title": "Пожарникарите в Загреб призовават хората да са внимателни, за да могат да гледат мача"}
{"url": "https://www.bgonair.bg/denqt-on-air/2018-07-11/prisaedinyavaneto-na-makedoniya-v-nato-bilo-vazhno-za-mezhdunarodnata-sigurnost", "text": "\r\n Македония очаква да получи официална покана за преговори за членство в НАТО. Днес и утре в Брюксел се провежда срещата на върха на членовете на организацията, на която лидерите ще се опитат да демонстрират единство и воля да действат пред глобалните заплахи, в това число и от Русия. \"Както за Македония, така и за Балканите, а и за самата организация, е изключително важно страната да стане 30-ия член на НАТО. Приобщаването на допълнителни държави, особено на такива, намиращи се в региони като нашия, където международната сигурност непрестанно бива застрашавана, е много важно\", коментира в студиото на  депутатът от ГЕРБ Владимир Тошев. Вратите на Македония към НАТО бяха широко отворени след споразумението с Гърция за името. Атина от години блокираше опитите на Скопие да стане членка на алианса и ЕС заради опасения, че Македония ще има териториални претенции към едноименната област в Северна Гърция. \"Надявам се югозападната ни съседка утре да получи официална покана за членство в общността и това да бъде крачка напред към започването на преговори за присъединяване към Европейския съюз заедно с Албания\", каза още гостът в студиото на Ганиела Ангелова. Пред  Владимир Тошев бе категоричен, че НАТО неминуемо се нуждае от европейска идентификация. \"Всички виждаме как американският държавен глава Доналд Тръмп реагира на различните тези по отношение защитата на ЕС, както и тази на НАТО. Той определено има по-нестандартни позиции от досегашните президенти на САЩ за на глобалната политика\", подчерта народният представител. А по-рано днес, часове преди срещата на високо равнище на НАТО, Доналд Тръмп отправи остра атака срещу Германия. Той заяви, че зависимостта на Берлин от руския газ поставял страната в подчинение на Москва.", "date": "2018.07.11", "title": "Присъединяването на Македония в НАТО било важно за международната сигурност"}
{"url": "https://www.bgonair.bg/world/2018-07-11/tramp-germaniya-e-zalozhnik-na-rusiya", "text": "\r\n Доналд Тръмп с остра атака срещу Германия часове преди срещата на високо равнище на НАТО. Американският президент заяви, че зависимостта на Берлин от руския газ поставя Германия в подчинение на Москва. Той отправи коментара преди да се качи на самолета за Брюксел. Двудневната среща на страните-членки на Алианса започва този следобед, а основната тема се очаква да е увеличаването на вноските на европейските страни. Вашингтон отдавна упреква Стария континент, че не плаща достатъчно за своята отбрана. Очаква се Тръмп да разговаря с германския канцлер Ангела Меркел в кулоарите по-късно днес. По-рано той заяви, че срещата с европейските му колеги може да се окаже по-трудна и напрегната от тази с руския президент Владимир Путин, планирана за следващия понеделник. Снимка: Pixabay", "date": "2018.07.11", "title": "Тръмп: Германия е \"заложник\" на Русия"}
{"url": "https://www.bgonair.bg/world/2018-07-11/hilyadi-bosnentsi-otbelyazaha-23-g-ot-karvavoto-klane-v-srebrenitsa", "text": "Светът днес си спомня за жертвите на кървавото клане в Сребреница преди 23 години.  На 11 юли 1995 г. около осем хиляди мъже и момчета са убити в малкото мюсюлманско градче Сребреница.  По това време то е под защитата на ООН и населено предимно с бежанци.  Босненско-сръбски сили под ръководството на генерал Ратко Младич, които са значително повече от холандските миротворчески сили, нападат града. През следващите пет дни жените и мъжете са разделени, жените са изпратени в базата на холандците.  Мъжете, включително и малките момчета, са екзекутирани и погребани в масови гробове. Общият брой на убитите е над 8 хиляди.", "date": "2018.07.11", "title": "Хиляди босненци отбелязаха 23 г. от кървавото клане в Сребреница"}
{"url": "https://www.bgonair.bg/reportazhi/2018-07-11/v-smolyan-kardiolozi-spasiha-zhivota-na-mlada-zhena-na-rozhdeniya-den-na-dashterichkata-y", "text": "\r\n В Смолян кардиолози спасиха 29 годишна жена на рождения ден на дъщеричката й. Заради операцията по спешност в областната болница заработи лаборатория по инванзивна кардиология, която целият регион очакваше да стане факт от десетилетие. Севдие е само на 29 години и днес е жива благодарение на смолянските кардиолози, които отварят все още не работещата лаборатория само заради нея.  Момичето се оказа с обширен миокарден инфаркт.Това всъщност е възможно най-големият обем засягане на сърцето, с почти пълно запушване. Като причина за това нейно състояние е много тежката фамилна анамнеза. Оказа се, че баща й също е починал на 30 години внезапно и категорично от инфаркт. Севдие знаела, че се налага да бъде първият пациент в новото отделение, въпреки това се доверила на лекарите да и сложат стенд.  Другата възможност била като за всички пациенти досега - да пътува почти два часа до Пловдив. През сълзи младата жена благодари на екипа спасил живота й, за да бъде отново до 5-годишната си дъщеричка.   Така, макар и последна в страната, смолянската болница може да приема пациентите в инвазивен център до 90 минути след постъпване на сигнала.", "date": "2018.07.11", "title": "В Смолян: Кардиолози спасиха живота на млада жена на рождения ден на дъщеричката й"}
{"url": "https://www.bgonair.bg/bulgaria/2018-07-11/vazrastna-zhena-blasna-motorist-i-go-ubi-na-myasto", "text": "64-годишна жена удари с автомобила си и уби мотоциклетист в Русе. Инцидентът стана на международното шосе от Дунав мост в посока към София, а 33-годишният мъж е загинал на място. Районът, където е станало произшествието, е известен с многобройните си инциденти при обратен завой. Точно такава маневра е правил и лекият автомобил, управляван от възрастната жена. Тя не е забелязала движещия се в скоростната лента мотор и го е ударила.", "date": "2018.07.11", "title": "Възрастна жена блъсна моторист и го уби на място"}
{"url": "https://www.bgonair.bg/bulgaria/2018-07-11/choveshka-greshka-obarkala-klasiraneto-v-chetiri-stolichni-gimnazii", "text": "Човешка грешка е довела до гафа с класирането в четири софийски гимназии след 7-ми клас. Министърът на образованието ще настоява за дисциплинарни наказания за отговорните, включително за началника на регионалното управление на образованието в София Ваня Кастрева. Какви ще бъдат конкретните наказания ще стане ясно след като утре излязат окончателните резултатите от проверката. ", "date": "2018.07.11", "title": "Човешка грешка объркала класирането в четири столични гимназии"}
{"url": "https://www.bgonair.bg/denqt-on-air/2018-07-11/spiraneto-na-lekarstva-za-kravno-i-sartse-mozhelo-da-se-okazhe-borba-na-interesi", "text": "\r\n В цяла Европа бяха блокирани лекарства за лечение на артериална хипертония, скорошен миокарден инфаркт и сърдечна недостатъчност. Причината е примес в активното вещество валсартан, който се определя като вероятен канцероген, съобщиха от Изпълнителната агенция по лекарствата. Европейската агенция по лекарствата и здравните институции в отделните държави на Стария континент вече работят съвместно, за да проучат степента на замърсяване с опасния примес и влиянието върху човешкия организъм. У нас са блокирани 62 лекарства, които се приемат от над 160 хиляди пациенти. Спирането им е превантивна мярка и няма място за паника. Това заяви от парламентарната трибуна днес директорът на Агенцията по лекарства проф. Асена Стоименова. Народният представител от БСП проф. Георги Михайлов заяви, че от агенцията е трябвало обяснят, че е възможна алтернатива на лечението, че тя съществува и че останалите партиди лекарства на пазара не съдържат този продукт. \"Това коментирахме и в залата, че зад цялата тази информационна вълна, която беше подхвърлена в множество сайтове, в множество медии, могат да стоят и други интереси\", каза в студиото на   проф. Георги Михайлов. Депутатът от БСП обясни, че може да се окаже, че съставката, за която се предполага, че е канцерогенна, не е в значими количества, които да увредят здравето и всичко да се окаже борба на интереси. \"Самият факт, че има стотици медикаменти, които са на различна цена и които се използват за лечението, говори, че могат по една или друга причина да се търсят чисто търговски интереси за защитаване и да се използват средства, които в никакъв случай не са в интересите на българските граждани\", допълни проф. Михаклов пред  . Той беше категоричен също, че е трябвало от Агенцията по лекарствата да излязат по-рано със становище и да обяснят какъв е случая. Народният представител добави също, че очаква отговор от професионалните институции, които трябва да проучат въпроса.  ", "date": "2018.07.11", "title": "Спирането на лекарства за кръвно и сърце можело да се окаже борба на интереси"}
{"url": "https://www.bgonair.bg/reportazhi/2018-07-11/spiraneto-na-lekarstvata-za-visoko-kravno-i-sardechni-problemi-bilo-prevantivno", "text": "\r\n Спирането на над 60 лекарства за високо кръвно и сърдечни проблеми е превантивна мярка и няма място за паника. Това заяви от парламентарната трибуна директорът на Агенцията по лекарства проф. Асена Стоименова. Тя беше задължена от парламента да даде обяснения за това как се стигна до спирането на медикаментите и дали в търговската мрежа все още има от тях. В България медикаментите на китайския производител с подозрително вещество се разпространяват от 14 търговци. Техен ангажимент е да изтеглят съмнителните лекарства, които го съдържат.  Повод за паника няма, а на пазара има алтернативни медикаменти. Пациентите могат да получат информация за тях от Белия списък на Агенцията по лекарства или от фармацевтите си. Информацията за евентуалната опасност е подадена от Европейската агенция по лекарства. За нея веднага е уведомена Жени Начева – заместник-министър на здравеопазването и шеф на надзора на Здравната каса.  Депутатите все пак задължиха проф. Стоименова да дойде с аргумента, че казусът засяга обществения интерес, а спрените лекарства се ползват от 160 хиляди българи. За сравнение в Испания над 1 милион пациенти ползват лекарствата от Черния списък. ", "date": "2018.07.11", "title": "Спирането на лекарствата за високо кръвно и сърдечни проблеми било превантивно"}
{"url": "https://www.bgonair.bg/denqt-on-air/2018-07-11/akad-stefan-vodenicharov-zove-za-natsionalno-edinenie-po-osnovnite-problemi-v-balgariya", "text": "\r\n Бившият председател на БАН академик Стефан Воденичаров призовава за национално единение политическите партии и всички българи в името на България. Той беше категоричен, че всички политици, ако се замислят, ще осъзнаят, че трябва да се замислят за общото бъдеще на всички страната. По думите му сега мисленето в политиката е за 4 години и според него народните представители трябва да бъдат стреснати, а целта на акад. Воденичаров и неговите съмишленици, които отправят този призив, е на 1 ноември да се направи един национален сбор за единение на България. \"Това единение ще бъде по бъдещи програми за развитието на страната\", каза той в студиото на  . Акад. Стефан Воденичаров обясни, че според експертите по демография, които са разработили и стратегия за справянето с този проблем, ако до 6-7 години не се предприемат конкретни стъпки, то процесите ще бъдат необратими. \"Първо е занемарено възпитанието в къщи. Образованието не е съобразено с новите реалности и има още много стъпки. Държавата трябва да предприеме много непопулярни мерки, за които трябва да има силата и волята да се свърши това нещо\", настоя бившият председател на БАН пред  . Според него именно заради това трябва партиите да седнат на една маса, за да се реши демографският въпрос, да се оправи образованието и здравеопазването. Акад. Воденичаров допълни още, че има и чуждестранен опит, който може да се ползва и настоя, че:", "date": "2018.07.11", "title": "Акад. Воденичаров зове за национално единение по основните проблеми"}
{"url": "https://www.bgonair.bg/bulgaria/2018-07-11/otnovo-dete-postrada-pri-padane-v-akvapark", "text": "Момиче на 9 години е пострадало след игра с водни атракциони. Снощи русначето е изпаднало в животозастрашващо състояние вследствие на голяма кръвозагуба. Наложило се е да му бъде преливана кръв след травма, получена при падане в аквапарк в бургаски курорт. Има образувано производство срещу неизвестен извършител, но няма повдигнато обвинение. Това е втори подобен случай в рамките само на няколко седмици, след като друго момиченце, от Украйна, е претърпяло сходен инцидент и също е било прието по спешност.", "date": "2018.07.11", "title": "Дете пострада при падане в аквапарк"}
{"url": "https://www.bgonair.bg/bulgaria/2018-07-11/zakonat-za-gorivata-vliza-za-obsazhdane-na-vtoro-chetene-v-ns", "text": "Законът за горивата влиза за обсъждане на второ четене в Народното събрание. Промените в закона предизвикаха напрежение в коалиционните партньори от \"Обединени патриоти\".  Според един от вносителите - Емил Димитров, законопроектът има за цел да направи разграничение между белия и сивия сектор при търговията с горива, за да спрат злоупотребите.  Земеделски производители, дребни търговци и превозвачи обаче протестираха и обвиниха Димитров в лобизъм в полза на големите в бранша.  На тяхна страна застана вицепремиерът Валери Симеонов. От НФСБ обявиха, че ще гласуват \"против\", защото законопроектът е неприемлив и ще ощети стотици малки дистрибутори на горива.  Депутатите ще гласуват на второ четене и промени в Закона за защита от шума в околната среда.  С него се въвеждат ограничения върху озвучаването в определени часове и публични места, както и по-високи глоби при нарушение. Основната му цел, според вицепремиера Симеонов, е да бъде опазено здравето на хората.", "date": "2018.07.11", "title": "Законът за горивата влиза за обсъждане на второ четене в НС"}
{"url": "https://www.bgonair.bg/bulgaria/2018-07-11/tezhka-katastrofa-kray-grad-elena-prati-trima-patnitsi-v-bolnitsa", "text": "Край град Елена вчера е станала катастрофа, която е пратила трима пътници в болница. Три жени са пострадали при инцидента в района на ханче \"Боаза\", което се намира в района на град Елена. Произшествието е станало около 15,30 ч. във вторник, съобщи полицията във Велико Търново, пише  .  По първоначална информация лек автомобил Рено, управляван от 35-годишна жена от Плевен, движейки се в посока Лясковец, е навлязъл в насрещната лента и се е ударил в Опел \"Астра\", управляван от 83-годишен мъж от Елена. В опела са пътували още две жени на 88 и 66 години от Варна. Пострадали са и двете пътнички, както и водачката на реното.  \r\nТе са откарани  във великотърновската болница, където са настанени. Лекарите са установили комоцио на една от ранените, а водачката е с установена травма на ребро. Двамата водачи на МПС-ата са изпробвани за употреба на алкохол с техническо средство, пробите са отрицателни. По случая е започнато досъдебно производство.", "date": "2018.07.11", "title": "Тежка катастрофа край град Елена прати трима в болница"}
{"url": "https://www.bgonair.bg/bulgaria/2018-07-11/ekotaksata-za-starite-koli-skacha-s-13-a-za-novi-pada-s-10", "text": "За да стимулира ползването на коли с по-ниски нива на замърсяване, правителството увеличи продуктовата такса за старите автомобили с 12-13%, пише  . Намалява се размерът на таксата за нови автомобили с 10% и се запазва досегашният размер за тези до 5 години. За хибридните автомобили тенденцията е същата, като таксата за новите се намалява с около 20%, а за по-дълго употребяваните се увеличава с 12%. Отпада заплащането на продуктова такса за електромобили до 31.12.2021 г. Поставят се и високи цели за излезлите от употреба моторни превозни средства от категориите за превоз на повече от 8 пътници и за превоз на товари над 3,5 т - за оползотворяване 96% и за рециклиране 94% . С промени в Наредбата за опаковките и отпадъците от опаковки се увеличава броят на разположените съдове за населени места с под 50 000 жители средно с 15%, от 50 000 до 100 000 жители - 9% и над 100 000 жители - с около 7%. Снимка: Pixabay  ", "date": "2018.07.11", "title": "Екотаксата за старите коли скача с 13%, а за нови - пада с 10%!"}
{"url": "https://www.bgonair.bg/bulgaria/2018-07-11/parviyat-vlak-za-novata-liniya-3-na-metroto-pristigna-v-sofiya", "text": "\r\n \n В София пристигна първата мотриса за линия 3 на столичното метро. Поръчката е за общо 20 влакчета, които да обслужват най-новата линия от софийската подземна железница. Цената на едно влакче е приблизително 5 млн. лева. За разлика от досегашните, новите мотриси няма да могат да се движат по вече съществуващите трасета. Любопитен факт е, че те са с автономно движение, съответно влакчето може да се движи и без машинист в кабината. Очаква се първият етап от третата линия на метрото да бъде готов до края на 2019 година.", "date": "2018.07.11", "title": "Първият влак за новата линия 3 на метрото пристигна в София"}
{"url": "https://www.bgonair.bg/bulgaria/2018-07-11/blokada-na-gkpp-kapitan-anreevo-zatvori-granitsata-za-2-chasa", "text": "\r\n Нова блокада на граничния пункт \"Капитан Андреево\". Районът остана недостъпен за около два часа днес, след като протест на собствениците на малки бензиностанции в страната затвори границата с Турция. Извиха се километрични опашки от автомобили, камиони и бусове. Протестиращите настояват да не бъде приеман нов закон, с който се предвижда търговците на горива да заявяват суми под формата на банкови гаранции, както и да имат пределен капитал, за да продължат да работят. Собствениците на малки бензиностанции смятат, че ще фалират, ако този закон се гласува. Според тях готвените промени ще премахнат малките търговци на горива и малките превозвачи от пазара. Около 12 на обяд граничния пункт отново бе отворен по решение на протестиращите.", "date": "2018.07.11", "title": "Блокада на ГКПП \"Капитан Анреево\" затвори границата за 2 часа"}
{"url": "https://www.bgonair.bg/bulgaria/2018-07-11/novi-trusove-v-obedineni-patrioti-zaradi-zakona-za-gorivata", "text": "\r\n 1 млн. лв. ще трябва да имат големите търговци на горива, а 20 хил. - малките. Това решиха депутатите с приемането на Закона за горивата. Текстовете предизвикаха нови трусове в Обединените патриоти. И към този момент депутатите продължават да разглеждат Закона за горивата. Текстът среща най-голям отпор от депутатите от НФСБ. Странното е, че този закон всъщност е внесен от депутати от Обединените патриоти. НФСК обяви, че имат разногласия със своите партньори за закона и не е постигано никакво съгласие относно текстовете.  Групата на Обединените патриоти се събраха на извънредно събрание. Емил Димитров, който внесе текста за обсъждане в Народното събрание, заяви, че не би трябвало законът да предизвиква трусове в коалицията, защото бил обсъждан преди това. Първоначалният вариант за законопроекта всъщност предвиждаше доста по-сериозни искания към търговците на горива.  \"Не се въвеждат нови изисквания към превозвачите на горива - те трябва да отговарят на досегашните\", подчерта Димитров. Междувременно стана ясно, че собствениците на малки бензиностанции ще блокират граничния пункт \"Капитан Андреево\" с искане за промени в законите за горивата.", "date": "2018.07.11", "title": "Нови трусове в Обединени патриоти заради Закона за горивата"}
{"url": "https://www.bgonair.bg/bulgaria/2018-07-11/nankov-i-radev-nezabavno-da-otidat-v-miziya-za-asfaltirane-na-ulitsite-razporedi-borisov", "text": "\r\n Нормализира се обстановката в Мизия, но язовир \"Рогозен\" остава в критично състояние,  има готовност за евакуация на населението. Чистенето на улиците и отводняването на къщите в града продължава. Щетите са за хиляди левове. \"При всяко ново покачване на нивото на реката си мислим, че пак ще ни залее, но няма да напуснем града си, защото го обичаме\", каза собственичка на пострадала от наводненията къща. Кметът на Мизия опроверга твърденията, че наводненията са в резултат на непочистени райони и увери, че се отводняват дворове, мазета и приземни етажи. Темата бе засегната и в Министерския съвет. Регионалният министър Нанков и вътрешният министър Радев незабавно да отидат в Мизия и да започнат да асфалтират разрушените улици, разпореди премиерът Борисов. \"Намерете начин, по който кметът да възложи това, а вие да го реализирате\", каза той. Първо ще бъдат оправени улиците, след което комисия ще описва щетите. Пари ще бъдат взети от Фонда за бедствия и аварии.", "date": "2018.07.11", "title": "Борисов нареди: Нанков и Радев незабавно да отидат в Мизия!"}
{"url": "https://www.bgonair.bg/sutreshen-blok/2018-07-11/rok-i-metal-legendata-brus-dikinsan-progovarya-v-avtobiografiya", "text": "\r\n \"Преди повече от 20 години, когато Iron Maiden гостуваха за пръв път в София, вуйчо ми ме заведе и това бе искрата, която запали големия пожар\", сподели в студиото на Bulgaria ON AIR Николай Петрос от фенклуба на Iron Maiden в България. От книгата на Дикинсън \"Автобиография - За какво служи този бутон\" разбираме, че рок-легендата е бил запален по фехтовката и авиацията, като много от песните му са повлияни от тези му интереси. Николай Петрос разказа в \"България сутрин\" още любопитни моменти от неговото битие и характер -  че той не бил стандартният тип рок звезда, а по-скоро земен човек  и опортюнист. \"Той постоянно приема възможността да се занимава с нещо ново\", допълни един от най-запалените фенове на групата.  Детството на метъл-звездата е било нелеко, но го научава да бъде благодарен да цени това, което има. Отгледан е от баба си и дядо си. Николай Петрос обяви, че на 22 юли предстои концерт на Iron Maiden в Пловдив, като определи това като най-силния период през годините на групата.", "date": "2018.07.11", "title": "Рок и метъл легендата Брус Дикинсън проговаря в автобиография"}
