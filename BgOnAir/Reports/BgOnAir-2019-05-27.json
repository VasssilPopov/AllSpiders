{"url": "https://www.bgonair.bg/economy/2019-05-27/bitkoynat-dostigna-vrah-za-poslednata-godina", "text": "Биткойнът се изкачи до най-високото си ниво за последната година, поскъпвайки повече от два пъти от началото на март, съобщава Bloomberg. Най-голямата по пазарна капитализация криптовалута повиши стойността си с 10% в понеделник спрямо нивата от петък и се търгува за 8847 долара по време на търговията в Токио. Останалите цифрови валути също поскъпват в началото на седмицата. Лайткойнът отчете ръст в цената си с почти 9%, а етерът – с 6%. Привържениците на криптопазара са окуражени от последните новини около цифровите валути. Fidelity Investments финализира плановете си да продава и купува дигитални активи на институционални клиенти, а E*Trade Financial Corp. се готви да разреши криптотърговията. От AT&T заявиха, че ще позволят на клиентите си да използват платежната система BitPay, за да управляват онлайн сметките си. Биткойн е поскъпнал с почти 70% през този месец въпреки притесненията на стратезите от JPMorgan Chase, според които цената му може да се повиши повече от реалната му стойност. Така или иначе е очевидно, че не всички са съгласни с тази концепция. Харесайте и страницата ни във Facebook ", "date": "2019.05.27", "title": "Биткойнът достигна връх за последната година"}
{"url": "https://www.bgonair.bg/reportazhi/2019-05-27/silvio-berluskoni-otnovo-vliza-v-politikata-kato-evrodeputat", "text": "\r\n Милиардерът, медиен магнат и бивш италиански премиер Силвио Берлускони отново на политическата сцена. Той влиза в новия европарламент като получи над 500 000 преференции независимо, че резултатът на партията му Форца Италия е доста скромен.  Зaемащ министър-председателския пост в продължение на четири мандата, Берлускони беше принуден да се оттегли през 2011 година в разгара на кризата в еврозоната. Името му обаче нашумя и покрай редица скандали с пикантен привкус.  В европарламента влиза и издирваният бивш председател на правителството в Каталуния Карлес Пучдемон. Все още обаче не е ясно дали може да заеме мястото си, тъй като е обект на съдебно разследване в Испания.  Пучдемон в момента се намира в Белгия, където избяга от испанското правосъдие след референдума за независимост на Каталуния.  Шанс макар и минимален да прекрачи прага на европарламента има и бившият финансов министър на Гърция Янис Варуфакис. Името му стана известно покрай разразилия се скандал с дълговата криза в южната ни съседка. Прогнозите сочат, че евродепутат ще бъде и правнукът на Мусолини – Кайо Джулио Чезаре Мусолини. Той е член на малката крайнодясна партия Братя на Италия, която печели 6,5%.  По всяка вероятност в еврпарламента ще влезе и един от синовете на Полския герой от борбата за демокрация и нобелов лауреат за мир Лех Валенса – Ярослав Валенса. Той е член на Гражданска платформа от опозиционна Европейска коалиция, която се нарежда на второ място във вота.", "date": "2019.05.27", "title": "Силвио Берлускони отново влиза в политиката като евродепутат"}
{"url": "https://www.bgonair.bg/denqt-on-air/2019-05-27/politolog-vidyahme-grazhdanite-po-madri-ot-polititsite-na-evroizborite", "text": "\r\n Какъв ще е обликът на Европейския парламент след евроизборите? По темата в студиото на \"Денят ON AIR\" говори политологът проф. Анна Кръстева. \"Евроизборите станаха повече от екшън. В момента, в който изгрява звездата на някого, в следващия - се срутва. Три бяха големите предизвикателства пред изборите: \"зелените\", генерационният сблъсък и популизмът. По темата за оставката на Ангела Меркел, Кръстева е на мнение, че тя не е успяла да намери диалог с младежта и германското общество. По думите ѝ са се появили много нови звезди на европейската сцена, а това е тенденция за обновяване на политическия елит. \"Видяхме гражданите по-мъдри от политиците\", отбеляза гостът на Bulgaria ON AIR. Относно избора на Макрон за водещ на листата, политологът смята, че е направил голяма грешка. По думите ѝ такава е направила и Марин льо Пен, призовавайки за негативен вот към френския президент. Тя определи провала на консерваторите като невиждан в историята.  ", "date": "2019.05.27", "title": "Политолог: Видяхме гражданите по-мъдри от политиците на евроизборите"}
{"url": "https://www.bgonair.bg/denqt-on-air/2019-05-27/glas-ot-vmro-rezultatat-ot-evroizborite-e-poveche-ot-dobar-dovolni-sme", "text": "\r\n \"Резултатът за ВМРО от евроизборите е повече от добър. Имайки предвид посочените до момента данни, категорично сме доволни\", коментира в студиото на   бившият началник на Стрямската бригада ген. Димитър Шивиков. Андрей Слабаков с преференция влиза като втори евродепутат от ВМРО. От партията изпращат двама евродепутати. Водач на листата им беше Ангел Джамбазки. \"Спокойно можехме да се преборим и за трети евродепутат. По време на предизборната кампания хората ни припознаваха и оценяваха. Бяха наясно, че всички от листата на ВМРО сме сплотени, мислим еднакво и отстояваме едни и същи интереси. А най-важното - страняхме от клишетата и т.нар. \"брюкселски език. Искахме да сме максимално близо до обществото\", каза Димитър Шивиков. Пред  депутатът от ВМРО допълни още, че противоречията в \"Обединени патриоти\", на които станахме свидетели през последните месеци, безспорно водят до сериозни трусове. Те обаче едва ли биха довели до дестабилизиране на правителството. \"Силно се надявам резултатите от тези евроизбори да отрезвят нечии глави. Защото ако това не се случи, разпадът в малката коалиция би бил неизбежен\", подчерта Шивиков. Гостът в студиото на Ганиела Ангелова коментира още проблема с мигрантите, пред който е изправена цяла Европа. \"Бежанската криза е продукт на политиката, провеждаща се от водещи европейски държави - Германия, Франция... А като част от семейството на ЕС, България няма как да не понесе последствията\", добави Шивиков.  ", "date": "2019.05.27", "title": "Глас от ВМРО: Резултатът от евроизборите за нас е повече от добър, доволни сме!"}
{"url": "https://www.bgonair.bg/world/2019-05-27/pilotite-na-formula-1-pochetoha-niki-lauda-v-monako", "text": "  [related_articles] Битка, достойна за Гран При на Монако, се разигра вчера на пистата, където Люис Хамилтън отбеляза своята поредна победа във \"Формула 1“ и я посвети на починалия миналата седмица Ники Лауда. През цялото време британецът бе здраво притискан от Макс Верстапен, който по време на 76-ата обиколка се опита да го изпревари, но не успя. Стигна се до контакт гума в гума, а холандецът бе наказан. Така, макар че завърши втори, Верстапен не се качи на подиума, а остана четвърти, отстъпвайки място на Себастиан Фетел и Валтери Ботас. Гран При на Монако мина под знака на легендата Ники Лауда. Преди състезанието всички пилоти се събраха в кръг и отдадоха почит с минута мълчание. На главите си те носеха червени шапки на които пишеше \"Ники“. Каската на Лауда бе между тях на подиум, на който пишеше: , информира Освен че посвети победата си на Ники Лауда, след края на състезанието Хамилтън посочи името на легендата изписано на каската си. Пред журналистите британецът бе категоричен, че се е качил в болида си с мисълта за победа в името на Лауда. Още от самото начало обаче той имаше проблем с гумите. Но въпреки износването им, Хамилтън така и не пусна Верстапен пред себе си. \"Запитах се: \"Какво би направил Ники“ и си отговорих: \"Би продължил.“ Затова продължих да карам. Чувствах, че духът му бе с мен по време на състезанието“, каза Хамилтън. Харесайте страницата ни във Facebook   ", "date": "2019.05.27", "title": "Пилотите на \"Формула 1\" почетоха Ники Лауда в Монако"}
{"url": "https://www.bgonair.bg/world/2019-05-27/pravitelstvoto-sebastian-kurts-ne-otselya-sled-vot-na-nedoverie", "text": "Правителството на австрийския канцлер Себастиан Курц не оцеля при вот на недоверие в парламента. Това означава отстраняване от длъжност на Курц.  До този развой се стигне след разразилия се корупционен скандал заради аферата \"Ибиса\", в който е замесен коалиционният партньор.  След разтрогването на коалицията, Курц насрочи предсрочни избори през есента. Сега президентът трябва да назначи нов премиер. Курц е първият канцлер в следвоенната история на Австрия, отстранен с вот на недоверие.", "date": "2019.05.27", "title": "Правителството Себастиан Курц не оцеля след вот на недоверие"}
{"url": "https://www.bgonair.bg/world/2019-05-27/liderat-na-upravlyavashtata-partiya-v-rumaniya-otiva-v-zatvora", "text": "Лидерът на управляващата партия в Румъния Ливиу Драгня отива в затвора.  Върховният съд на северната ни съседка потвърди присъдата му от 3.5 години за корупция на втора инстанция.  Очаква се до 24 часа мярката да влезе в сила.  Миналата година Драгня обжалваше решението на първа инстанция. Според експерти присъдата може да сложи край на политическата му кариера.", "date": "2019.05.27", "title": "Лидерът на управляващата партия в Румъния отива в затвора"}
{"url": "https://www.bgonair.bg/world/2019-05-27/arestuvaha-dvama-za-bombenata-ataka-v-lion-ediniyat-e-student", "text": "Френската полиция арестува двама мъже, заподозрени за бомбеното нападение в Лион миналата седмица. Един от тях е студент.  Веднага след атаката полицията разпространи снимка от охранителна камера на заподозрян за взрива. Той бил заснет да оставя чантата си пред хлебопекарна.  Експлозията в центъра на града беше предизвикана чрез задействане на бомба в чанта. Пострадаха 13 души, сред които и дете.  Харесайте страницата ни във Facebook ", "date": "2019.05.27", "title": "Арестуваха двама за бомбената атака в Лион, единият е студент"}
{"url": "https://www.bgonair.bg/bulgaria/2019-05-27/shte-zaeme-li-kristalina-georgieva-posta-varhoven-predstavitel-na-es", "text": "Поредните спекулации за разпределянето на ръководните места в органите на ЕС свързват Кристалина Георгиева с поста на Върховен представител на ЕС - позиция, която в момента се заема от Фредерика Могерини.  В случай, че успеят да поставят Франс Тимерманс на ръководната позиция в ЕК, социалистите също няма да възразят, ако Кристалина Георгиева заеме позицията на Върховен представител на ЕС, посочват пред Euractiv източници, запознати с темата, пише  . Иначе днес испанският премиер Педро Санчес ще се срещне с президента на Франция Еманюел Макрон Париж, като се очаква той да лобира за редица кандидати на социалистите и социалдемократите за ръководните позиции в различните институции на Европейския съюз (ЕС), съобщава изданието.  Лидерите на ЕС ще се срещнат във вторник, за да проведат и първото обсъждане за разпределението на най-високите позиции в различните звена на блока, включващи председателските постове в Европейската комисия (ЕК), Европейския съвет и Европейския парламент, управител на Европейската централна банка, както и заместник-председател на ЕК и Върховен представител на ЕС по въпросите на външните работи и политиката на сигурност. Харесайте страницата ни във Facebook ", "date": "2019.05.27", "title": "Ще заеме ли Кристалина Георгиева поста Върховен представител на ЕС?"}
{"url": "https://www.bgonair.bg/direktno/2019-05-27/vodim-mahlenska-politika-v-balgariya", "text": "\r\n В България водим махленска политика. Загубилите на тези избори са фракции, които имаха негативна кампания. А за Десислава Иванчева гласува протестният вот, каза Ваня Нушева - Кашукеева от \"Прозрачност без граници\" в предаването по  . Според ПР експерта Александър Христов подкрепата на Иванчева е протест срещу системата. У нас кампания за евроценности нямаше. Политологът Линка Тонева-Методиева е категорична, че на тези избори са гласували повече проевропейци, вместо евроскептици.        ", "date": "2019.05.27", "title": "Водим махленска политика в България"}
{"url": "https://www.bgonair.bg/economy/2019-05-27/s-35-po-skap-tok-predlaga-kevr-ot-1-yuli", "text": "С близо 3.5% да се увеличи цената на тока от 1 юли, предлага енергийният регулатор. Решението е взето от членовете на комисията за енергийно и водно регулиране след исканията на трите електразпределителни дружества.  Според приетия доклад, се очаква токът за клиентите на ЧЕЗ да поскъпне с 3.46%, за тези на ЕВН – с 3.59%, а в района, обслужван от \"Енерго Про\" – с 3.38 на сто. ", "date": "2019.05.27", "title": "С 3.5% по-скъп ток предлага КЕВР от 1 юли"}
{"url": "https://www.bgonair.bg/bulgaria/2019-05-27/martin-kamburov-s-dve-obvineniya-i-globa-za-nepristoyno-povedenie", "text": "\r\n Нападателят на футболен клуб Берое Мартин Камбуров получи от Районна прокуратура Пловдив две обвинения - едно за повреждане на чуждо имущество и второ за непристойно поведение, нарушаващо обществения ред.  Футболистът бе задържан за 24 часа вчера, след като влезе в пререкание с полицаи и служители на \"Паркиране и репатриране“. Автомобилът, който е управлявал, е бил паркиран на забранено място, което е довело до поставянето на скоби на гумите. Камбуров хвърлил на земята пред екипа по репатрирането 30 лева, отказал да покаже документите си за самоличност на полицая и потеглил с колата, при което счупил блокиращите скоби. Срещу Камбуров се води бързо производство и му е наложена гаранция от 1000 лева. Харесайте и страницата ни във Facebook ", "date": "2019.05.27", "title": "Мартин Камбуров с две обвинения и глоба за непристойно поведение"}
{"url": "https://www.bgonair.bg/denqt-on-air/2019-05-27/kakvo-predstoi-za-upravlyavashti-i-opozitsiyata-sled-evroizborite", "text": "\r\n Пет български партии изпращат депутати в Европейския парламент. Това са ГЕРБ, БСП за България, ДПС, ВМРО и Демократична България. Управляващите водят левицата с близо 6,7%. От ГЕРБ са доволни от победата си на евроизборите, но Борисов заяви, че трябва промяна.  \"Промяна очевидно трябва най-малко в комуникацията с хората, защото в последните два месеца станахме свидетели на страхотен имиджов проблем с ГЕРБ. Има хора в тази партия, които са изгубили представа кое е прилично в политиката и кое не е. В електорално отношение успяха да се съхранят и запазиха същата изборна подкрепа, каквато имаха през 2014 година. БСП бяха по същия начин. Голямата изненада за мен е ниският вот за ДПС\", коментира доц. Стойчо Стойчев в \" \". По думите му резултатът е щял да бъде по-различен и скандалите са щели да имат голямо значение, ако изборите са били за национален парламент, а не за европейски. Според политолога Георги Киряков премиерът е дал ясна заявка, че ще продължи това, което е започнал - разчистването в собствената му партия, а след това ще мисли какво да прави с правителството. Той е на мнение, че активното участване на Борисов в кампанията и включванията му на живо в социалните мрежи са допринесли за високия резултат на ГЕРБ. \"Това бяха най-гледаните видеоклипове по време на изборната кампания. Очевидно се хареса на по-широка публика от твърдото ядро и това помогна за обръщането на резултата\", заяви Киряков пред . След загубата на евровота от БСП обявиха, че ще стартират процедура за пряк избор на нов лидер.  Според Стойчо Стойчев Нинова е направила редица грешки, които са ѝ отредили второто място. По думите му лидерката на социалистите е очаквала да се мобилизира голям наказателен вот срещу ГЕРБ, който да отиде при БСП, а най-големият проблем е било, че е разединила партията, редейки евролистата ѝ. Киряков допълни, че последната грешка на Нинова е била, че е заговорила за загубата и кой ще поеме отговорност, ако БСП не спечели на евроизборите още преди те да се състоят. Харесайте и страницата ни във Facebook ", "date": "2019.05.27", "title": "Какво предстои за управляващите и опозицията след евроизборите?"}
{"url": "https://www.bgonair.bg/reportazhi/2019-05-27/idvam-da-pomogna-meditsite-ot-speshnata-pomosht-slozhiha-oranzhevi-lentichki", "text": "\r\n С оранжеви лентички и надпис \"Идвам да помогна\" работиха днес лекарите и медицинските специалисти в Центъра за спешна медицинска помощ - София. Инициативата е по повод 27 май - Световният ден на Спешната помощ. На този фон статистиката за агресията срещу медици показва, че вербалните и физически нападения се увеличават.  Д-р Николаева е едно от младите попълнения в екипа на столичната спешна помощ. Преди 2 години и половина не е предполагала, че съдбата ще я срещне с линейките. В световния ден на Спешната помощ, със закачени оранжеви лентички на реверите и надпис \"Идвам да помогна\", лекарите и сестрите се обявиха против агресията срещу тях. От началото на 2019 г. 7 екипа са били нападнати физически по време на своите дежурства.  А днес медиците поднесоха цветя пред Докторския паметник в столицата с минута мълчание в памет на загиналите лекари по време на изпълнение на служебния си дълг.  Специалността \"Спешна медицина\" се въвежда през 1994 г. в Белгия, а страната ни е една от първите 5 в Европа, която я въвежда още същата година. ", "date": "2019.05.27", "title": "\"Идвам да помогна\": Медиците от Спешната помощ сложиха оранжеви лентички"}
{"url": "https://www.bgonair.bg/reportazhi/2019-05-27/niskata-izbiratelna-aktivnost-na-evroizborite-zaradi-vyala-kampaniya", "text": "\r\n Вяла кампания - това бе обяснениято за ниската избирателна активност на европейските избори. Някои от участниците обаче приложиха забравени трикове и скандални похвати. Оприличаван на \"Терминатор за печелене на избори\". Макар и в една от последните серии от поредицата и признанието, че машината вече е износена, Бойко Борисов се върна към ранната си версия. Когато се качи в джипа и закара ГЕРБ до изборния успех.  Седмици преди европейския вот обаче той далеч не беше сигурен. Заради умората в материала на машината и заради \"Апартаментгейт\". Затова премиерът отново се качи в автомобила си и направи това, което умее най-добре... обиколи България. Без да обикаля страната, защото е под домашен арест, Десислава Иванчева пък постигна по-добър резултат от Волен Сидеров, Валери Симеонов и някогашните управляващи от НДСВ. С няколко хиляди лева от дарения на граждани и на практика без кампания, за бившия кмет на \"Младост\" гласуваха близо 30 хил. души.  Популярност със скандал. \"Възраждане\" опита да привлече внимание с клип, в който млад мъж стреля с автомат по депутати. Кадрите са от сериала \"Слуга на народа\", където в главната роля е актьорът и вече президент на Украйна Володимир Зеленски. Клипът беше забранен от ЦИК заради кадрите на насилие.  А въпреки твърдението на Костадинов, \"Възраждане\" получи малко повече от 1% на евровота. ", "date": "2019.05.27", "title": "Ниската избирателна активност на евроизборите - заради вяла кампания!?"}
{"url": "https://www.bgonair.bg/world/2019-05-27/evroskeptitsite-pechelyat-izborite-v-italiya", "text": "В Италия  евроскептичната съуправляваща партия \"Лига\" на вицепремиера Матео Салвини печели между 27 и 31% от гласовете на провелите се избори. Това показват резултатите от екзитпола.  Коалиционните партньори на Салвини в правителството - Движение \"Пет звезди\", се борят за второто място с лявоцентристката Демократическа партия. Демократите, които са членове на Партията на европейските социалисти, получават между 22,5 и 24,5 на сто от гласовете, докато Движение \"Пет звезди\" между 21,5 и 24,5% от вота.    ", "date": "2019.05.27", "title": "Евроскептиците печелят изборите в Италия"}
{"url": "https://www.bgonair.bg/world/2019-05-27/marin-lyo-pen-iska-predsrochni-izbori-vav-frantsiya", "text": "Лидерът на крайнодясната партия ''Национален сбор'' във Франция - Марин льо Пен, иска предсрочни избори. Само с малко над 1%, формацията на Льо Пен изпревари партията на френския президент Еманюел Макрон - \"Републиката, напред\". Националистите получават 23,53%, а управляващите 22,47%. Интересен аспект е дали това ще бъде прието като знак, че все пак националистите във Франция не са толкова силни, защото всъщност Льо Пен губи 2 места в Европейския парламент. Въпреки това тя заяви, че преднината на партията ѝ е ''победа на народа'' и добави, че Макрон няма друг избор освен да свика нови парламентарни избори. Харесайте и страницата ни във Facebook ", "date": "2019.05.27", "title": "Льо Пен иска предсрочни избори във Франция"}
{"url": "https://www.bgonair.bg/world/2019-05-27/dvama-dushi-byaha-raneni-pri-strelba-v-uchilishte-v-polsha", "text": "Двама души бяха ранени при стрелба в училище в Полша. Атаката била извършена от бивш ученик, носещ оръжие и пиротехнически изделия. Според наличните данни 18-годишният младеж взривил в училището две бомбички и открил стрелба. Ранени били служителка на училището и 11-годишна ученичка. И двете са без опасност за живота. Харесайте страницата ни във Facebook ", "date": "2019.05.27", "title": "Двама души бяха ранени при стрелба в училище в Полша"}
{"url": "https://www.bgonair.bg/reportazhi/2019-05-27/rezultatite-ot-vota-v-evropa-nay-razpokasaniyat-parlament-v-istoriyata", "text": "\r\n Ключови избори за Евросъюза - традиционните партии загубиха вчерашния вот,  ЕНП и европейските социалисти губят по 40 места, става ясно от резултатите до момента. На свой ред това означава, че бъдещият ЕП ще е много разпокъсан, а за мнозинство ще трябват повече от две партии, предаде специалният пратеник на Bulgariа ON AIR Цветана Балабанова. Роля ще играят както либералите, така и \"Зелените\".  Фрагментарен парламент означава и труден избор по отношение на ключовите позиции в европейските институции в следващите години. Вчера   достигна  В Гърция премиерът Алексис Ципрас и неговата партия СИРИЗА претърпяха тежка загуба от главната опозиционна партия \"Нова демокрация\". Това се случва на фона на провеждащите се местни избори в страната.  Във Франция темата за предсрочни избори също излезе на дневен ред. Това стана след като победител на евроизборите се оказа крайнодясната партия \"Национален сбор\" на Марин льо Пен. Макар и само с 1% преднина формацията успя да измести партията на френския президент Еманюел Макрон - \"Републиката, напред\". А лидерът ѝ категорично заяви, че провеждането на нови избори е неизбежно. И докато триумфът на \"Национален сбор\" беше колеблив, то в редица други страни като Полша Унгария и Италия, крайнодесните получиха широка подкрепа. Но може би най-голямата изненада на евроизборите беше Германия. Не само заради високата избирателна активност, но и заради неочаквания успех на \"Зелените\".  Те се превърнаха във втората политическа сила в страната след Християндемократите на канцлера Ангела Меркел. А на трето място се наредиха социалдемократите, като това е и една от най-тежките им загуби. Резултатът е повече от впечатляващ и идва на фона на неспирните призиви за решение на климатичната криза, пред която е изправен светът.  А във Великобритания - преднина за евроскептичната партия \"Brexit\" на Найджъл Фараж. Тя получава приблизително 32%. Либералдемократите също регистрираха сериозна подкрепа. А Консервативната и Лейбърстката партия изостанаха значително. Мнозина разчетоха това като протестен вот, провокиран от политическия хаос около Brexit. Харесайте страницата ни във Facebook ", "date": "2019.05.27", "title": "Резултатът от вота в Европа: Най-разпокъсаният парламент в историята"}
{"url": "https://www.bgonair.bg/bulgaria/2019-05-27/radan-kanev-bsp-ne-mozhe-da-bade-alternativa", "text": "\r\n \n Водачът на листата на \"Демократична България\" Радан Кънев с първи коментар, след като стана ясно, че формацията ще изпрати един евродепутат в Европейския парламент.  Той коментира, че изводът от изборите е, че БСП не може да бъде алтернатива. \"Опозицията в българската политика трябва да бъде различна от бившите комунисти. Едва тогава може да бъде успешна. А нашата задача е да изградим тази алтернатива и тази опозиция\", отсече той.", "date": "2019.05.27", "title": "Радан Кънев за извода от вота: БСП не може да бъде алтернатива"}
{"url": "https://www.bgonair.bg/bulgaria/2019-05-27/pravitelstvoto-fiksira-partiynite-subsidii-na-11-leva-na-glas", "text": "Правителството предлага корекция в партийните субсидии. Така партиите ще получават реални 11 лева на получен глас, вместо досегашните 13,20 лева.  Припомняме, че Прокуратурата започна проверка по изнесена информация, че има допуснати нарушения на Закона за политическите партии при определяне на партийната субсидия за 2018 година. По този начин на партиите са дадени близо 39 милиона лева, вместо предвидените от закона малко над 32 милиона.  С корекцията на правителството общият размер на държавната субсидия за политическите партии и коалиции за една година ще бъде намален с 6,50 лева. Харесайте страницата ни във Facebook ", "date": "2019.05.27", "title": "Правителството фиксира партийните субсидии на 11 лева на глас?"}
{"url": "https://www.bgonair.bg/bulgaria/2019-05-27/radev-pozdravi-gerb-i-vmro-no-otchete-prodalzhavame-da-se-otdalechavame-ot-evropa", "text": "\r\n Президентът Румен Радев поздрави ГЕРБ и ВМРО за постигнатите резултати на евроизборите. Според него най-голям успех е постигнала \"Демократична България\".  Държавният глава не скри и притесненията си от ниската избирателна активност у нас на евровота, за разлика от останалите държави членки на ЕС. Според него БСП и останалите партии трябва да направят анализ на случилото се на изборите и дали техните послания са стигнали до хората. \"Продължаваме да се отдалечаваме от Европа - не само като качество на живот и качество на управление, но и като динамика и пълноценност на протичащите в европейските държави и у нас процеси. Призовавам всички партии да направят много добър анализ какво реално се случва в България и как наистина ще догонваме Европа\", коментира държавният глава. Харесайте страницата ни във Facebook ", "date": "2019.05.27", "title": "Радев поздрави ГЕРБ и ВМРО, но отчете: Продължаваме да се отдалечаваме от Европа"}
{"url": "https://www.bgonair.bg/bulgaria/2019-05-27/bsp-s-protsedura-po-izbora-na-nov-lider-vrashta-se-v-parlamenta", "text": "\r\n БСП се връща в парламента, а Националният съвет на партията ще стартира процедура за пряк избор на лидер. Това стана ясно след спешната среща на \"Позитано\" 20 след неуспеха на евроизборите. На Националния съвет ще има и възможност за смяна на всички общински и областни ръководства на партията.  \"За пръв път ще проведен избор на председател по новия устав - ще гласуват всички членове на партията. Ще се явя на избор пред цялата партия, заедно с всички останали кандидати. Предстои ни, ако утре Националният съвет удобри това предложение, да изготвим правила за избора, начин на правене на кампанията, срок и време, в което да се проведе, но аз вярвам, че до месец-два ще приключим с тази процедура. Разбира се, че тази процедура е свързана с резултатите от изборите. Нали не очаквате да кажа, че въпреки добрите неща, които споменах, сме морални победители\", заяви Корнелия Нинова. Като най-голям минус за изборите тя посочи ниската избирателна активност. Утре ще бъде предложено и левицата да се върне в парламента.   ", "date": "2019.05.27", "title": "БСП с процедура по избора на нов лидер, връща се в парламента"}
{"url": "https://www.bgonair.bg/bulgaria/2019-05-27/polovin-denonoshtie-chakat-na-opashka-chlenove-na-sik-vav-vrachansko", "text": "\r\n Близо половин денонощие чакат на опашка членове на секционни избирателни комисии във Врачанско. Повечето пристигнали около 1 часа през нощта и се наложило да преспят на столове в коридора на училище, за да изчакат да им дойде редът и да предадат документите от вота.  Според Районната избирателна комисия забавянето е заради грешки, но хората смятат, че проблемът е в организацията. Те са категорични, че при напрежението, продължило вече денонощие и половина, грешките няма как да бъдат избегнати. Харесайте ни във страницата ни във Facebook   ", "date": "2019.05.27", "title": "Мъчително чакане и спане в коридорите за членове на СИК във Врачанско"}
{"url": "https://www.bgonair.bg/bulgaria/2019-05-27/sled-kraha-na-evrovota-speshna-sreshta-na-bsp-ochakvat-se-vazhni-resheniya", "text": "\r\n След обявяването на резултатите от изборите на членове на Европейския парламент и второто място на тези избори, ръководството на БСП отказа коментар снощи и заяви, че прави собствено паралелно преброяване. Днес Изпълнителното бюро на партията пък се събра на спешна среща след изборите, на която да направи равносметка на случилото се. За такава призова и лидерът на ПЕС Сергей Станишев, за да стане ясно защо БСП са загубили изборите и то при положение, че преди месеци социологическите проучвания са показвали преднина на социалистите.  Припомняме, че БСП започна кампанията си с вътрешнопартиен спор как да изглежда листата им. Националният съвет се събра и пренареди изцяло предложенията на лидера Корнелия Нинова. След това тя пък обяви, че няма да носи отговорност за евентуална загуба на изборите.  Очаква се днес в БСП да реши дали някой ще поеме отговорност за поражението и дали ще се завърнат в парламента. Харесайте и страницата ни във Facebook ", "date": "2019.05.27", "title": "След краха на евровота, спешна среща на БСП - очакват се важни решения"}
{"url": "https://www.bgonair.bg/reportazhi/2019-05-27/kakvo-ni-kazaha-polititsite-i-kakvo-da-ochakvame-sled-evrovota", "text": "\r\n Без лидерски изявления на двете водещи партии и без особена яснота какво предстои след евровота. В изборната нощ премиерът Бойко Борисов не пожела да говори пред медиите. Думата взе водачът на листата на ГЕРБ Мария Габриел.  От ДПС предпочетоха да анализират изборните резутлати след излизането на официалните данни от ЦИК. Лидерът на партията Мустафа Карадайъ няма да бъде евродепутат, а решение за втория в листата - Делян Пеевски, все още не е взето. Лидерът на ВМРО Красимир Каракачанов бил доволен от резултата, но намекна за възможни проблеми в коалицията \"Обединени патриоти\" заради действията на \"Атака\" по време на предизборната кампания. Харесайте страницата ни във Facebook", "date": "2019.05.27", "title": "Какво ни казаха политиците и какво да очакваме след евровота?"}
{"url": "https://www.bgonair.bg/multimediya/2019-05-27/otlicheniyat-s-askeer-aleksandar-sekulov-pred-multimediya", "text": "\r\n Предаването  по  от 25 май, събота, е вдъхновено от празника 24 май. В него говорим с наградения с Аскеер за драматургия Александър Секулов. Спектакълът по негов текст “Дебелянов и ангелите” спечели още наградите за най-добър спектакъл, за режисура на Диана Добрева,  за костюмография на Мира Каланова и за изгряваща звезда Ненчо Костов. Писателите Алек Попов, Георги Господинов и Захари Карабашлиев, журналистите Бойко Василев, Георги Гошев и Любен Дилов-син, Лиза Василева от Storytel, актьорът Владимир Карамазов, художниците Дамян Дамянов и Теодор Ушев и режисьорът Явор Гърдев говорят за ценността на българския език днес. Гостува ни и внукът на Йордан Радичков - Йордан Радичков, който говори за две новоизлезли книги свързани с големия писател. В студиото са и рок група Jeremy? преди концертите им на фестивала Camden Rocks в Лондон на 1 юни и заедно с Кирил Маричков на 30 май в Music Jam в София. Предаването включва и анонс за фестивала Варна лит от неговите участници.              ", "date": "2019.05.27", "title": "Отличеният с Аскеер Александър Секулов пред Мултимедия"}
{"url": "https://www.bgonair.bg/world/2019-05-27/aleksis-tsipras-svikva-predsrochni-izbori-v-gartsiya", "text": "Гръцкият премиер Алексис Ципрас свиква предсрочни избори. Причината - поражението на партията му \"Сириза\" на изборите за Европейски парламент. Партията остана на 9%  зад опозиционната \"Нова демокрация\".  Официално мандатът на Ципрас трябва да изтече през октомври. Той заяви, че ще се срещне с гръцкия президент, за да обсъдят организирането на избори веднага след приключването на втория тур на местните избори, насрочен за следващата седмица.    ", "date": "2019.05.27", "title": "Алексис Ципрас свиква предсрочни избори в Гърция"}
{"url": "https://www.bgonair.bg/ekrani/2019-05-27/nad-10-chasa-predavat-izbornite-kbizha-vav-v-tarnovo", "text": "\r\n Напрежение в Районната избирателна комисия във Велико Търново. Близо 10 часа продължи предаването на изборни книжа. Причината - 17 объркани протоколи от секции в Община Лясковец.  Въпреки забавянето, Районната избирателна комисия взе решение да сметне протоколите за валидни, а резултатите от тях постъпиха за обработка в \"Информационно обслужване\". \"Според нас РИК реагира много бавно\", разказаха изнервените членове на СИК.  До забавяне се е стигнало заради неправилно окомплектоване на протоколите в  секциите в Лясковец, обясни председателят на РИК Десислава Йонкова.  Очаква се изборните книжа да отпътуват към ЦИК в късния следобед.  Харесайте ни във страницата ни във Facebook ", "date": "2019.05.27", "title": "Над 10 часа предаваха изборните книжа във Велико Търново"}
{"url": "https://www.bgonair.bg/world/2019-05-27/moshtnoto-zemetresenie-v-peru-pogubi-chovek-i-srina-desetki-sgradi", "text": "Силно земетресение разлюля Перу. Един човек е загинал, а десетки сгради са сринати. Пострадали са болници и училища.  Трусът е бил с магнитут от 8 по скалата на Рихтер. Той е усетен също в Еквадор и Колумбия. Най-засегнати обаче са два града в северната Амазонска област.  Това е най-мощното земетресение в Перу от 2007 година насам. Харесайте страницата ни във Facebook ", "date": "2019.05.27", "title": "Мощното земетресение в Перу погуби човек и срина десетки сгради"}
{"url": "https://www.bgonair.bg/world/2019-05-27/enp-ostava-nay-golyamata-sila-i-v-sledvashtiya-evropeyski-parlament", "text": "\r\n Разпределението на мандатите в Европейския парламент  до 2024 година показва, че \"Европейската народна партия\" остава най-голямата в парламента с 179 спечелени места, а \"Партията на европейските социалисти\" - втора със 150.  Трети са центристите от \"Алианс на либералите и демократите за Европа\" - със 107 места, а четвърти - \"Зелените\" със 70.  За евроскептиците от \"Европа на нациите и свободите\" се прогнозират 58 места, а за \"Европейски консерватори и реформисти\" - 56. Либералите и Зелените ще формират по-големи групи в новия състав на Европейския парламент.  Избирателната активност на проведените между 23 и 26 май избори за Европейски парламент е 50,5%, което е с 8% повече, отколкото през 2014 година. Манфред Вебер направи призив за обединение. Най-вероятният бъдещ председател на Европейската комисия заяви, че през следващите 5 години \"Европейска народна партия\" трябва да работи заедно със социалистите, либералите и \"Зелените\". Изявлението му дойде минути, след като стана ясно че ЕНП остава лидер в изборите за Европейски парламент. \"Европа трябва да гледа динамично към бъдещето и да предприеме необходимите стъпки за приближаването му. Това трябва да направим. Това искат хората от нас и ако постигнем тези точки, можем да покажем, че прогресивната, конструктивна, кооперативна политика дава резултати и че национализмът носи само страхове и омраза. И така, още веднъж моята оферта е на масата, нека седим заедно с прогресивните сили в този парламент. Нека се опитаме да намерим програма за следващите пет години, която ще подготви Европа за следващите 30 години\", заяви Вебер. Харесайте и страницата ни във Facebook ", "date": "2019.05.27", "title": "ЕНП остава най-голямата сила и в следващия Европейски парламент"}
