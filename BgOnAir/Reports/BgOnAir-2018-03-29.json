{"url": "https://www.bgonair.bg/world/2018-03-29/shofyor-opita-da-pregazi-voenni-vav-frantsiya", "text": "Шофьор се опита да прегази група военни във Франция, излезли на сутрешна тренировка близо до казармата си край Гренобъл. Първоначално мъжът отправял към десетимата военнослужещи заплахи на арабски. Те скочили в канавката край пътя, за да избегнат сблъсъка. Няма пострадали. Шофьорът е обявен за издирване. По първоначални данни той е карал откраднат автомобил.  Мъжът е няколко часа по-късно. Засега мотивите му са неизвестни. По непотвърдена информация в автомобила с него е имало и жена.  ", "date": "2018.03.29", "title": "Шофьор опита да прегази военни във Франция"}
{"url": "https://www.bgonair.bg/science/2018-03-29/v-mrezhata-veche-nikoy-ne-ostava-anonimen-google-znae-za-vas-poveche-ot-mayka-vi", "text": "В мрежата вече никой не остава анонимен, колкото и да му се иска. Днес между думите \"интернет\" и \"подслушване\" спокойно може да бъде сложен знак за равенство. Големите технологични компании не само знаят всичко за теб, но са наясно и с това какво притежаваш и могат спокойно да се намесват и дори да влияят върху политическите ти възгледи. Интернет отдавна не е забавно място, в което хората споделят смешни картинки. Мрежата се съсредоточи основно върху продажбата на лични данни, пише \"Гардиън\". Само преди седмица избухна огромният Facebook скандал и провалът на социалната мрежа да опази личните данни на милиони потребители. Това предизвика вълна от недоволство и стартира движението #DeleteFacebook (#ИзтрийФейсбук). Настанаха тъмни дни за Марк Зукърбърг. Някои дори изтеглиха всички свои данни от социалната мрежа, преди да потънат вдън земя. Доста от потребителите останаха шокирани от огромния размер информация,  който интернет \"чудовището\" събира за тях – данни за всички ваши обаждания и съобщения, например. И то с години. С избухването на Facebook скандала вече стана ясно, че не можем просто да продължим да кликаме безразборно, ако ценим личното си пространство и собствената си сигурност. Дори ако ценим свободния си избор. Как да се предпазим в необятното интернет пространство и на какво се \"съгласяваме\", когато сърфираме? \r\n   \r\nСвалете цялата информация, която Google притежава за вас Може и вече да сте изтеглили данните си от Facebook (това дори се превърна в мода за последните няколко дни). Какво държи обаче и \"Чичо Гугъл\" за вас на виртуалното си бюро? Отидете на Google’s \"Takeout\" tool и свалете данните от приложенията на най-голямата търсачка, които най-вероятно използвате – Gmail, Карти, Диск. Ще получите огромно количество файлове, които съдържат информация за вас – история на търсенията, всички видеа, които някога сте гледали в YouTube. С една дума: всичко. Дори какви места сте посещавали. Когато видите колко много неща знае за вас големия стар Чичо Гугъл, може би ще искате да я изтриете. Този път завинаги. Пазете се от умните \"джаджи\" Днес всички измислят какви ли не смарт технологии и версии на каквото и да е – умен телевизор, умен хладилник, умен тостер...Тук е моментът да споменем добрата стара поговорка: \"Една патка мислила, мислила...и умряла\". Извод: много акъл не е на добре. По-голямата част от тези \"джаджи\" са не просто ненужни и скъпи, но и притежават сравнително \"калпава\" система за сигурност. През 2016 година, например, хакери създадоха \"зомби армия\" от умни електроуреди в опит да саботират някои от най-големите сайтове като Нетфликс, Фейсбук и Спотифай. Ако си мислите, че зомби апокалипсисът никога няма да се случи...може би грешите. Затова следващият път помислете добре, преди да си купите умна технология. В живота има достатъчно неща, за които да се тревожим. Не е нужно да мислите и за това дали тостерът ни крои военен преврат вкъщи. Подсигурете стария си имейл адрес и подсилете паролата си Ако имате електронна поща, която вече не използвате, значи по-добре я изтрийте. Този неизползваем профил е като златна мина за лични данни, която чака с отворени обятия някой да я хакне. Пароли от сорта \"1234\" не вършат работа. И това не е изненада за никого. Уверете се, че паролата ви е достатъчно дълга и сложна. Помислете за цяло изречение, а не просто за няколко цифри. Това би отнело на компютърна програма билиони години да я разбие. Личното пространство трябва да се брани дори и да нямате какво толкова да криете. Както започва да става ясно, цялото това наблюдение оказва огромно влияние върху нас и собствения ни избор – нещата, които купуваме, идеите, които подкрепяме. Да сме по-внимателни към своето онлайн поведение, оказва се, не само е важно за опазването на собствените ни лични данни. Важно е за съхраняването ни като личности. И накрая, поздравете шпионина от ЦРУ. Дори хората, които работят в разузнавателните служби, имат нужда от социален контакт понякога. Снимка: Pixabay", "date": "2018.03.29", "title": "В мрежата вече никой не остава анонимен... Google знае за вас повече от майка ви"}
{"url": "https://www.bgonair.bg/world/2018-03-29/moskva-velikobritaniya-e-mashina-za-propagandas", "text": "\r\n Остра реакция от страна на Москва заради случая \"Скрипал\". На извънреден брифинг на руското външно министерство говорителят му Мария Захарова нарече действията на Великобритания \"машина за пропаганда“ и \"класическа дезинформация“. Тя изрази и позицията  на Кремъл, че британските власти не са представили реални доказателства за руска намеса в покушението срещу Сергей Скрипал. Мария Захарова попита и защо България е привикала на консултации посланика си? Говорителят на руското външно министерство призова страната ни да предостави всички данни за Скрипал, ако има такива.  ", "date": "2018.03.29", "title": "Москва: Великобритания е машина за пропаганда"}
{"url": "https://www.bgonair.bg/reportazhi/2018-03-29/detsa-za-primer-nameriha-pari-i-gi-predadoha-v-politsiyata", "text": "\r\n Четвъртокласници в Сандански намериха пари на улицата и ги върнаха в полицията. Кой е собственикът на средствата все още не е ясно, а от полицията заявиха, че го чакат в районното управление, за да си получи сумата.  Божидара, Петя и Анастасия тъкмо си тръгвали от обяд, когато забелязали, че на тротоара има разпилени пари. След като върнали парите, децата се обадили и на учителката си. След постъпката си трите момичета ще получат официални благодарности от районното полицейско управление и от училището, в което учат. Вижте още в репортажа!", "date": "2018.03.29", "title": "Деца за пример: Намериха пари и ги предадоха в полицията"}
{"url": "https://www.bgonair.bg/sutreshen-blok/2018-03-29/forum-klyuch-sreshta-mladite-hora-s-biznesa", "text": "\r\n За осма година Форум \"Ключ\" събира млади хора и представители на бизнеса, за да обсъдят мотивиращи каузи. Той популяризира идеи с положително значение за българското общество. \"Целта ни е да дадем сцена и възможност за изява на хората, които искат да бъдат вдъхновители и да намират последователи. Стремим се да накараме всеки в аудиторията да си каже \"Уау! Искам и аз така да променям България и света!\", сподели в студиото на \"България сутрин\" един от основателите на проекта Александър Куманов. \"Искаме да разкажем ключа за какво сме намерили и как сме стигнали до него. Неслучайно се наричаме \"ключари\", посочи Иван Костадинов от \"Образование без граници\". Над 100 ще бъдат \"ключарите\", които ще излязат на сцената на Модерен театър на 31 март, за да разкажат интересни истории за мотивация, кариерен път и важните примери в живота. Събитието ще стартира в 13.00 ч. \"Това е място, което събира публика от търсещи хора с други такива, които обаче вече са успели да намерят нещо и да предадат своя опит и знания\", допълни създателят на проекта \"Подарете книга\" Благовеста Пугьова, която е и един от лекторите на форум \"Ключ\". Bulgaria ON AIR e основен медиен партньор на форума.  ", "date": "2018.03.29", "title": "Форум \"Ключ\" среща младите хора с бизнеса"}
{"url": "https://www.bgonair.bg/world/2018-03-29/80-zatvornitsi-vav-venetsuela-zaginaha-pri-opit-za-byagstvo", "text": "\r\n Най-малко 80 затворници загинаха при опит за бягство от затвор в град Валенсия във Венецуела. Задържаните подпалили огромен пожар и се предполага, че част отхората са загинали от вдишването на отровния дим. Огънят пламнал от подпален матрак в една от килиите. Част от затворниците се опитали да вземат оръжията на надзирателите, в резултат на което избухнали размирици. Властите съобщиха, че няма избягали затворници.  Роднини на задържаните се опитали да нахлуят в затвора и в опит да ги спре полицията използвала сълзотворен газ. Един от надзирателите е с леки наранявания.", "date": "2018.03.29", "title": "80 затворници във Венецуела загинаха при опит за бягство"}
{"url": "https://www.bgonair.bg/denqt-on-air/2018-03-29/dzhambazki-turtsiya-ne-e-evropeyska-darzhava-i-nikoga-nyama-da-bade", "text": "\r\n Евродепутатът и заместник-председател на ВМРО Ангел Джамбазки предлага преговорите между Европейския съюз и Турция за членство на страната в общността да бъдат прекратени. \"Турция не е европейска държава и никога няма да бъде\", категорично заяви Джамбазки в студиото на  . Заместник-председателят на ВМРО обясни още, че според него преговорите за турското членство в Европейския съюз са лицемерие. \"Ако Турция е част от Европейския съюз трябва да има най-много евродепутати\", обясни евродепутатът пред  . Джамбазки каза също, че страната, от както там на власт е Ердоган, върви към ислямизация и че турският президент иска да възстанови Османската империя. Депутатът обясни, че Ердоган има визия за региона, която е заплаха за България. Ангел Джамбазки подчерта също, че провелата се среща между Турция и ЕС в началото на седмицата, на която домакин беше България, е израз на сегашната европейска политика, която не е особено ефективна. \"Имаме интерес да начертаем Европа и да я затворим, заради поведението на Ердоган. Европа е до българската граница и няма спор за това\", заяви категорично Джамбазки в ефира на Той допълни също, че трябва да има ясни граници на континента Европа и той да бъде завършен с приемането в Европейския съюз на Македония, Черна гора и Албания.", "date": "2018.03.29", "title": "Джамбазки: Турция не е европейска държава и никога няма да бъде"}
{"url": "https://www.bgonair.bg/bulgaria/2018-03-29/zemedeltsi-na-protest-zaradi-promeni-v-zakona-za-gorivata", "text": "\r\n Без резултати продължи срещата между зърнопроизводители и премиера Бойко Борисов. Земеделците не са съгласни с промените в Закона за горивата, според които земеделците или трябва да зареждат с гориво на общите бензиностанции, или да построят собствена. Според бранша загубите могат да достигнат 100 млн. лева годишно.  Заради това на 3 април земеделците ще направят протестно зареждане с гориво, за да демонстрират какво означава извънгабаритната техника да зарежда от бензиностанциите по пътищата на страната.", "date": "2018.03.29", "title": "Земеделци на протест заради промени в Закона за горивата"}
{"url": "https://www.bgonair.bg/science/2018-03-29/kontrolirayte-doma-si-ot-razstoyanie-s-mtel-smart-home", "text": "\r\n Мтел пусна новата си услуга Мтел Smart Home. Тя позволява на клиентите да използват всички устройства и уреди в дома си или да му осигурят още по-добра защита на цена от 19,99 лв. на месец.  Това е единственото решение за управление на дома на пазара в България, което разполага с изкуствен интелект. Услугата Mtel Smart Home се предлага в два пакета - Comfort за лесно управление на уреди у дома от разстояние, и Security, който е предназначен да осигури повече сигурност на дома и семейството. Над 2500 деца получиха безплатни уроци по ски в тазгодишното издание на програмата \"Научи се да караш ски\", която беше прекратена от Мтел. Инициативата приключи в курорта Боровец със състезание между 64 деца. Програмата \"Научи се да караш ски\" се провежда за десета поредна година и е предназначена за деца от 1 до 4 клас, като участие в проекта досега са взели над 30 хил. малчугани. Отговаряйте правилно с коментар на въпроса във   и може да спечелите смартфона Nokia 2. Новият печеливш ще бъде обявен в следващото издание на \"Ако сте пропуснали\"  Ето го и новия въпрос - Как се казва новата услуга за управление на дома на Мтел?", "date": "2018.03.29", "title": "Контролирайте дома си от разстояние с Мтел Smart Home"}
{"url": "https://www.bgonair.bg/sutreshen-blok/2018-03-29/po-40-leva-za-velikden-na-nay-bednite-pensioneri-tsinichno-li-e", "text": "\r\n Властта реши да раздаде пенсионни добавки от по 40 лева за Великден на над 1,2 млн. пенсионери. От допълнителните финанси ще могат да се възползват хората с най-ниски пенсии, които са в размер до 321 лева. \"1,227 млн. пенсионери, които получават мизерни пенсии - под прага на бедността. Как се живее с пари, които са под прага на бедност? Няма пенсия в Европа, която да е под прага на бедност, това е цинизъм\", заяви   в  . Тя посочи, че ако пенсионер във Франция получава заплата от 1000 евро, то той се пенсионира със 700 евро на месец, а при същата заплата в скандинавските страни ще се пенсионира с 900 евро. \"Капиталовата схема е добра в страни, в които няма корупция и мошеничество. Наливаме пари в нереформирани системи, не може така. Първо се правят реформи и те се правят в първите две години на мандата\", настоя икономистът. Главният редактор на  Експертния клуб за икономика и политика (ЕКИП)   подчерта, че самата пенсионна система е неплатежоспособна.  \"Когато пенсионерите стават все повече, а работниците не се увеличават, съответно има все по-малко пари в системата\", отбеляза той пред   и добави, че правителството не спестява, а има излишъци. \"Трябва да се реформира системата и самият модел, който не разчита на такава структура. Трябва да има конкуренция между фондовете, за да имат хората по-богат избор\", обясни Георги Вулджев. Той е на мнение, че цялостната фискална политика на държавата не е адекватна и всяка година излишъците се прахосват вместо да се спестяват в Сребърния фонд.  ", "date": "2018.03.29", "title": "По 40 лева за Великден на най-бедните пенсионери  - цинично ли е?"}
{"url": "https://www.bgonair.bg/world/2018-03-29/malala-se-zavarna-v-pakistan-za-parvi-pat-ot-6-godini", "text": "Носителката на Нобелова награда за мир Малала Юсуфзай се завърна в Пакистан за пръв път откакто бе нападната от талибаните. 20-годишната Малала, която е активист за правото на жените да учат, бе простреляна в главата преди 6 години и оцеля като по чудо. Тя е и най-младият посланик на мира в историята на ООН. В момента Малала е на 4-дневна визита в родината си. Тя е придружавана от родителите си и детайли от посещението все още се пазят в тайна от съображения за сигурност. След нападението на талибаните Малала се премести със семейството си в британския град Бирмингам, където завърши средното си образование. Младата активистка бе приета в Оксфорд, където следва философия, политика и икономика.", "date": "2018.03.29", "title": "Малала се завърна в Пакистан за първи път от 6 години"}
{"url": "https://www.bgonair.bg/world/2018-03-29/dzhulian-asanzh-komentiral-skripal-spryaha-mu-interneta", "text": "Спряха интернета на Джулиан Асанж, който се укрива в посолството на Еквадор в Лондон. Така бяха прекъснати и всички средства за комуникацията му с външния свят. Според властите, основателят на скандалния сайт \"Уикилийкс\", е нарушил условията, при които е получил убежище. Той публикувал в социалните мрежи коментари по случая \"Скрипал\", което според Еквадор представлява \"намеса в отношенията с други държави“. Асанж се укрива в посолството на Еквадор в Лондон от 2012 г. Той не може да напусне дипломатическата мисия, тъй като във Великобритания е издадена заповед за ареста му.  ", "date": "2018.03.29", "title": "Джулиан Асанж коментирал \"Скрипал\"... спряха му интернета"}
{"url": "https://www.bgonair.bg/bulgaria/2018-03-29/blok-za-sotsialno-slabi-izkara-gorna-oryahovitsa-na-protest", "text": "Повече от двеста жители на Горна Оряховица излязоха на протест пред общината днес. Хората настояха незабавно да бъде спрян проектът за строеж на блок с 30 жилища за социални слаби, тъй като според тях там ще бъдат настанявани мигранти.  По думите им това ще доведе до увеличаване на престъпността в града. Протестът започна минути преди редовното заседание на общинския съвет, а хората посрещнаха кмета със скандирания за оставка.  От своя страна той категорично заяви, че опасенията на хората са неоснователни и заяви, че в жилищата ще бъдат настанявани хора, които поне две години са живели в Горна Оряховица, а децата им трябва да посещават училища и детски градини.  Жителите на железничарския град заплашиха протестите да продължат, ако исканията им не бъдат чути.", "date": "2018.03.29", "title": "Блок за социално слаби изкара Горна Оряховица на протест"}
{"url": "https://www.bgonair.bg/bulgaria/2018-03-29/koi-sa-nay-odobryavanite-ministri-v-kabineta-borisov-3", "text": "Изследване на \"Алфа рисърч\" провери какво е доверието на хората в управляващите и правителството. Най-одобряваните министри са тези, чиито ресори са свързани с европейската политика. Това показва представителното изследване, проведено от 15 до 25 март.  Вицепремиерът, отговарящ за еврофондовете, Томислав Дончев води по рейтинг с 22.4%. След него са министърът на отбраната Красимир Каракачанов, Лиляна Павлова и Екатерина Захариева. В дъното на таблицата с най-ниски оценки са министърът на правосъдието Цецка Цачева, вицепремиерът Валери Симеонов и министърът на енергетиката Теменужка Петкова. Външнополитическата активност на премиера Бойко Борисов води с ръст от 3 на сто в неговия личен рейтинг - до 36%.", "date": "2018.03.29", "title": "Кои са най-одобряваните министри в кабинета \"Борисов\" 3?"}
{"url": "https://www.bgonair.bg/world/2018-03-29/razkritiya-po-ubiystvoto-na-skripal-otroven-e-v-doma-si", "text": "Излязоха нови разкрития по случая \"Скрипал\". Според полицията бившият руски шпионин вероятно не е бил отровен в заведение, а в дома си в британския град Солсбъри.  Остатъци от веществото новичок са били открити по входната врата на дома на Сергей Скрипал. Следи от отровата са намерени и на други места, включително и в куфара на дъщеря му Юлия, но концентрацията върху вратата е била най-голяма.  Великобритания обвини Русия, че е отговорна за отравянето на Скрипал и дъщеря му, което Москва отрича.", "date": "2018.03.29", "title": "Разкрития по убийството на Скрипал - отровен е в дома си"}
{"url": "https://www.bgonair.bg/denqt-on-air/2018-03-29/tayni-organizatsii-izvanzemni-i-magii-vyarvame-li-vav-vsichko-tova", "text": "\r\n Вярвате ли в свръхестественото, паранормалното и необяснимите теории на конспирацията?  Поне 40% от анкетираните от изследователския център ТРЕНД вярват в тайни общества. Други 75% вярват в способностите на Ванга. Близо 30% пък вярват в съществуването на извънземните.  Проучването отразява нагласите на българите по отношение на суеверията и конспирациите от март 2018 г., а източник на финансиране е в-к \"24 часа\".  \"Тук играят роля и езическите обичаи. Когато хората не знаят какво следва, те се страхуват. По един или друг начин това, някой да ти предрече бъдещето, може да доведе до успокоение\", обясни Евелина Славкова от ТРЕНД в \"Денят ON AIR\". Пред Bulgaria ON AIR гостът отбеляза, че при количествени проучвания е трудно да се обърне повече внимание на отговорите на хората. Така те нямали шанс да обяснят какво точно имат предвид.", "date": "2018.03.29", "title": "Тайни организации, извънземни и магии… Вярваме ли във всичко това?"}
{"url": "https://www.bgonair.bg/sutreshen-blok/2018-03-29/sluchayat-skripal-konflikt-na-interesi-mezhdu-rusiya-i-sasht", "text": "\r\n Случаят \"Скрипал\" провокира различни реакции в страни от цял свят. Много държави от Европейския съюз и НАТО експулсираха руски дипломати на тяхна територия. Други пък решиха да изчакат преди да предприемат подобна стъпка. България е една от тях, като към момента единствено българският посланик в Москва се прибра у нас за консултации с правителството. \"Темата в България има по-различен отзвук. Лично аз не бих се ограничила до вътрешните аргументи, базирани на политическа предистория и спецификата на страната ни от гледна точка на отношението към Русия. Трябва да се гледа в по-мащабен контекст. За момента обаче държавата ни решение няма, което не е в наш плюс.\", посочи в студиото на   бившият ни посланик в САЩ Елена Поптодорова. Междувременно излязоха нови разкрития по случая. Според полицията бившият руски шпионин вероятно не е бил отровен в заведение, а в дома си в британския град Солсбъри. Остатъци от веществото новичок са били открити по входната врата на дома на Сергей Скрипал. Следи от отровата са намерени и на други места, включително и в куфара на дъщеря му Юлия, но концентрацията върху вратата е била най-голяма.  Великобритания обвини Русия, че е отговорна за отравянето на Скрипал и дъщеря му, което Москва отрича. Пред   експертът по борба с тероризма Боян Чуков бе категоричен, че става въпрос за разрешaване на въпросите, които стоят пред американската стратегия за национална сигурност, подписана от Тръмп през месец декември 2017 година. \"В нея има раздел \"доминиране в енергетиката\", в който черно на бяло е написано, че Америка трябва да стане износител, вносител и иноватор номер едно в света в областта. А преди три години Путин пък заяви, че Русия трябва да стане свръхенергийна държава. Двете стратегии просто се сблъскаха\", посочи експертът. Според него в случая Великобритания е само изпълнител. А в Европейския съюз всеки се спасява в индивидуален план като се опитва да балансира между това, че има изгонване на руски шпиони и лоялността към съответната международна организация, в която членува. \r\n  ", "date": "2018.03.29", "title": "Случаят \"Скрипал\": Конфликт на интереси между Русия и САЩ?"}
{"url": "https://www.bgonair.bg/world/2018-03-29/abdel-fatah-as-sisi-vodi-prezidentskite-izbori-v-egipet", "text": "Приключиха тридневните президентски избори в Египет. С най-големи шансове за победа е досегашният държавен глава Абдел Фатах ас Сиси. Той имаше само един опонент - Муса Муса, който е малко известен в политическите среди. Другите кандидати за президент не бяха допуснати до изборите, а имаше и такива, които бяха арестувани. Официалните резултати от вота ще бъдат обявени на 2 април. ", "date": "2018.03.29", "title": "Абдел Фатах ас Сиси води на президентските избори в Египет"}
{"url": "https://www.bgonair.bg/reportazhi/2018-03-29/burgazlii-ne-iskat-zelena-zona-v-rayona-na-morskata-gradina", "text": "\r\n Бургас се възпротиви срещу въвеждането на \"Зелена зона\" за паркиране в района на Морската градина. В града започна подписка срещу решението на общинския съвет. От месец май на този паркинг до морето ще може да се спира за 1 лв. на час, включително и през почивните дни. Зоната за платено паркиране обхваща почти половината Морска градина.  За по-малко от час над 100 бургазлии се подписаха против въвеждането на \"Зелена зона\" край морето, а тя ще продължи до 21 април. Подписката е инициирана от общинския съветник Живко Табаков, който гласува против решението на местния парламент. От Общината обаче са категорични, че платеното паркиране ще регулира движението в Морската градина. ", "date": "2018.03.29", "title": "Бургазлии не искат \"Зелена зона\" в района на Морската градина"}
{"url": "https://www.bgonair.bg/reportazhi/2018-03-29/afrikanska-chuma-zastrashava-biznesa-na-svinevadite-v-rusensko", "text": "\r\n Напрежение сред производителите на свинско месо в Русенско, заради заболяването \"Африканска чума\" по свинете. Според бранша липсват адекватни мерки от страна на държавата. Болестта, макар да не е опасна за хората, може да унищожи бизнеса им. Производителите настояват за съвместни действия от страна на България и Румъния, където вече има огнища на заболяването. Трите свинекомплекса в община Сливо поле произвеждат една трета от месото в България. Случаите на \"Африканска чума\" в северната ни съседка ги тревожат, тъй като в момента няма ваксина, нито профилактика за това заболяване. А появи ли се у нас, ще бъдат унищожени стотици хиляди прасета.  Месопроизводителите настояват за по-строг граничен контрол, както и за намаляване на популацията на дивите свине. Оказва се, че река Дунав не може да спре движението им. Контролът, който упражняват от Агенцията по безопасност на храните, е само върху превоза на животни, но не и върху месото, закупувано от пазарите в Румъния. ", "date": "2018.03.29", "title": "\"Африканска чума\" застрашава бизнеса на свиневъдите в Русенско"}
{"url": "https://www.bgonair.bg/bulgaria/2018-03-29/nova-kosmicheska-destinatsiya-stara-zagora-tsentar-na-vselenata", "text": "Общинският съвет в Стара Загора даде съгласие да бъде даден старт на конкурс за изграждане на монумент \"Стара Загора – Център на Вселената\". Предложението бе прието с 42 гласа \"за\" на редовната сесия на местния парламент. Идеята датира от преди 14 години, когато бяха поставени 2 билборда на изходите на града, които гласяха на английски \"Добре дошли в Стара Загора – Центърът на Вселената\". Инициатор на идеята и тогава, и сега, е местният бизнесмен и по-късно депутат от ГЕРБ Пламен Русев. Той отдавна е патентовал идеята и по думите му инициативата ще увеличи сериозно интереса към града както у нас, така и в чужбина. Любопитната инициатива има за цел да развие алтернативен туристически бранд, който да повиши разпознаваемостта и интереса към града, като поставя в основата 8-хилядната история на града, който е един от най-старите в Европа, предаде  . По думите на инициаторите в света има няколко подобни точки, които са обявени на края и средата на света и в момента тези места се радват на много добър поток от чуждестранни туристи. Досега обаче нито един град не е обявен за Центъра на Вселената. Очаква се паметникът да бъде поставен в централната градска част до входа на регионалната библиотека \"Захарий Княжески\". За целта Пламен Русев и още един бизнесмен - Николай Далаков, са обявили награден фонд от 6 000 лева, с които ще бъдат отличени победителите в конкурса за бъдещия паметник.", "date": "2018.03.29", "title": "Нова космическа дестинация: Стара Загора - Център на Вселената"}
{"url": "https://www.bgonair.bg/bulgaria/2018-03-29/prouchvane-40-ot-balgarite-vyarvat-che-tayno-obshtestvo-upravlyava-sveta", "text": "Интересно изследване на центъра ТРЕНД показва вярва ли българинът в пророчества, Ванга, тайни общества и конспиративни теории. И отговаря на въпроса колко хора се страхуват от черна котка и петък 13-и. 40% от българите вярват, че съществува тайно общество, което управлява света. 75% от българите вярват в пророческите способности на Ванга, повечето от които са млади хора.  29 на сто от анкетираните вярват в съществуването на извънземни. Малко над половината от българите пък са убедени - има хора, които могат да лекуват със свръхестествени способности.  На полето на езотериката - една трета от анкетираните са категорични - има живот след смъртта, т.е. прераждане. По един друг архетипен въпрос - има ли рай и ад - положителен отговор са дали 36%.  По отношение на една от най-конспиративните теории - стъпвал ли е човекът на Луната, 58% са отговорили утвърдително. Според изследването се оказва, че българинът е умерено суеверен - една трета вярват, че черната котка носи нещастие, петък 13-и - също. По-суеверни са хората с по-ниско образование, за сметка на тези с висше.", "date": "2018.03.29", "title": "Проучване: 40% от българите вярват, че тайно общество управлява света"}
{"url": "https://www.bgonair.bg/bulgaria/2018-03-29/razgovorat-mezhdu-radev-i-ruskiya-patriarh-izleze-na-svetlo", "text": "\r\n Близо месец след срещата между руския патриарх Кирил и българския президент Румен Радев, Светия синод на Българската православна църква предостави на медиите аудиозапис от разговора, проведен по време на посещението на руския духовник у нас. След срещата в президентството, патриархът направи специално изявление за българските медии като каза, че си заминава огорчен от интерпретациите в България за Руско-турската война.  Причината за това е, че ролята на Русия в Освобождението на България била недооценена. Тогава от руската патриаршия разпространиха видеозапис, в който се чуват остри реплики от страна на митрополит Кирил, придружени с потропване по масата.  Oт записа на Светия Синод става ясно, че видеото на Руската православна църква показва само встъпителните думи на патриарх Кирил. В пълния аудиозапис се чува как президентът Румен Радев отговаря на нападките на му, като обяснява, че притесненията за споменаването на други народи нямат такова голямо основание.  Според Светия Синод записът е направен от протойерей Николай Георгиев от пресцентъра на духовната институция с личния му телефон и са изпратени до медиите заради нестихващия интерес по темата.       ", "date": "2018.03.29", "title": "Разговорът между Радев и руския патриарх излезе на светло"}
{"url": "https://www.bgonair.bg/bulgaria/2018-03-29/politsaite-v-rila-hvanaha-shofyor-s-nad-3-promila-alkohol", "text": "Бързо полицейско производство е започнато в полицията в Рила срещу 42-годишен водач на лек автомобил \"Фолксваген\". Мъжът е заловен да управлява след употреба на алкохол, съобщават от Областната дирекция на полицията. При направената проверка с дрегер, уредът е отчел резултат от 3,15 промила алкохол в издишания въздух, съобщиха от полицията.  Водачът е задържан за 24 часа в полицейския арест, уведомен е дежурен прокурор.", "date": "2018.03.29", "title": "Полицаите в Рила хванаха шофьор с над 3 промила алкохол"}
{"url": "https://www.bgonair.bg/bulgaria/2018-03-29/koy-e-po-hitar-i-koy-po-izryaden-bsp-i-gerb-v-poredna-shvatka", "text": "\r\n Дългове за милиони в Община Сопот! ГЕРБ разполагали с документи за нарушения на червения кмет на града, които щели да предадат на главния прокурор.  БСП отговориха с нова атака - депутат на ГЕРБ продал задлъжняла фирма на малоимотен гражданин. Вчера оставка подаде депутатът от Благоевград Димитир Гамишев. ГЕРБ получават данни за редица злоупотреби, които червеният кмет на Сопот Деян Дойнов е извършил. Според данните милиони левове европейски пари за изграждане на нова ВиК система в града са изхарчени неефективно.  Грешки са допускани и със средства за по-добра енергийна ефективност на детската градина и началното училище в града.  Кметът на Сопот отрече обвиненията. Според него те са резултат от политическите престрелки между БСП и ГЕРБ. Според БСП данните, с които разполагат ГЕРБ, са опит да се прикрие поредният случай с депутат, който прехвърля задлъжняла фирма на безимотен.", "date": "2018.03.29", "title": "Кой е по-хитър и кой - по-изряден? БСП и ГЕРБ в поредна схватка…"}
{"url": "https://www.bgonair.bg/denqt-on-air/2018-03-29/darzhavata-ne-podpomaga-studentite-redno-li-e-da-se-pecheli-ot-tyah-pitat-ot-bsp", "text": "\r\n Парламентът отхвърли предложението на БСП за законови поправки за по-ниски лихви на студентските кредити. Промените целяха да бъдат намалени лихвите на гарантираните от държавата студентски кредити. Вносителите предложиха фиксираната лихва да бъде 3,5% вместо сегашната от 7%. Отхвърлено бе и предложението студентите задочно и дистанционно обучение да имат право да теглят преференциални кредити. Според народния представител от БСП Ирена Анастасова държавата не прави абсолютно никакви усилия да задържи студентите и докторантите в страната, а се грижи повече за благосъстоянието на банките. \" \", уточни депутатът от БСП в \" \". По думите ѝ има бедни студенти, които работят, за да финансират образованието си. \" \", подчерта Анастасова пред  .", "date": "2018.03.29", "title": "Държавата не подпомага студентите! Редно ли е да се печели от тях, питат от БСП"}
{"url": "https://www.bgonair.bg/denqt-on-air/2018-03-29/nyama-obshtoevropeyski-hranitelni-standarti-no-dokoga-taka", "text": "\r\n Купуваме ли второ качество хранителни продукти от европейски компании? Защо няма общ стандарт за стоките както за Западна, така и за Източна Европа? \"Проблемът е, че в 28 държави членки има 28 различни законодателства и 28 органи, които да следят за качеството на храните. Няма никаква синхронизация. Няма общ европейски подход\", обобщи евродепутатът от ГЕРБ/ЕНП Андрей Новаков.  Според него трябва да има минимални стандарти за стоките в Европа и орган, който да следи за прилагането им. Европейците от източната страна на Съюза биват третирани като втора ръка хора, заяви той.   По негови думи най-лицемерната практика на някои чуждестранни компании е когато заместват дадена съставка с по-некачествена и по-евтина, а същевременно вдигат цената на продукта. \"Трябва да направим така, че информацията за двойните стандарти да достига лесно до хората. Така потребителите ще спират да купуват компрометираните продукти и ще принудят компаниите да вдигнат качеството\", предложи гостът на \"Денят ON AIR\".  До края на месеца се очаква Европейската комисия да излезе с отговор на предложението от българска страна за създаването на общи хранителни стандарти и орган, който да следи за тях. Ако всичко протече нормално, то от началото на 2019 г. трябва да започне изпълнението на предложението, добави Новаков пред Bulgaria ON AIR. От ЕК се очаква още да обяви обществена поръчка, която касае оглавяването на общоевропейски орган, който да следи за изрядността на годишните технически прегледи, но за повече информация ", "date": "2018.03.29", "title": "Няма общоевропейски хранителни стандарти! Но докога така?"}
{"url": "https://www.bgonair.bg/bulgaria/2018-03-29/mikrobus-blasna-i-ubi-79-godishna-zhena-v-stolitsata", "text": "79-годишна жена е загинала на място, след като е била блъсната от микробус в столичния квартал \"Света Троица\", съобщават от СДВР. Сигналът за инцидента е получен около 12:10 часа днес. Жената е била блъсната, когато микробус \"Мерцедес\" е извършвал маневра на заден ход. Обстоятелствата около случая се изясняват. Повече новини четете на  .", "date": "2018.03.29", "title": "Микробус блъсна и уби 79-годишна жена в столицата"}
{"url": "https://www.bgonair.bg/bulgaria/2018-03-29/proveryavat-bomboubezhishtata-v-tsyalata-strana", "text": "Премиерът Бойко Борисов е разпоредил пълна проверка на бомбоубежищата в страната. Вицепремиерът заяви, че това е рутинна проверка и няма връзка със скандала \"Скрипал\", каквито спекулации се появиха в социалните мрежи. Той беше категоричен, че убежищата са собственост и отговорност на областните управи.", "date": "2018.03.29", "title": "Проверяват бомбоубежищата в цялата страна"}
{"url": "https://www.bgonair.bg/bulgaria/2018-03-29/pozhar-plamna-v-t-nar-blok-s-uravneniyata-v-studentski-grad-nyama-postradali", "text": "\r\n Повече от 4 часа гори пожар в сграда в столичния Студентски град, а 50 огнеборци продължават борбата с пламъците. Трудностите в гасенето идват от запалените дървени части на покривната конструкция, изолацията и други части, които са леснозапалими. Пожарът към момента е овладян, но не е загасен. Всички хора са евакуирани и все още нямат достъп до сградата.  Пожарът е избухнал в едно от сервизните помещения на т. нар. \"блок с уравненията\" в 15:50 часа, а екипите са дошли за около 6 минути. Пламъците са възникнали първоначално на последния етаж, където най-вероятно е имало късо съединение в някой от бойлерите. Това е мнението на наематели в сградата. Инцидентът е станал на кръстовището на ул. \"Академик Жак Натан\" и ул. \"8-ми декември\". Според очевидци пламъците са обхванали последния етаж на сградата. В нея са настанени 40 от юношите на футболния отбор на ЦСКА. За щастие децата са изведени навреме и не са пострадали. Именно те забелязали пожара. Все още причината за огнената стихия се изяснява. На място работят 9 екипа и две механични стълби. Това обявиха от Столичната пожарна. \r\n  ", "date": "2018.03.29", "title": "Пожар пламна в т. нар. \"блок с уравненията\" в Студентски град, няма пострадали"}
{"url": "https://www.bgonair.bg/bulgaria/2018-03-29/bsp-poiska-ostavkata-na-vatreshniya-ministar-radev-zaradi-neproverenite-patnitsi", "text": "БСП поиска оставката на вътрешния министър Валентин Радев след случая с непроверените пътници от граничните служители на Летище София. Социалистите обвиниха управляващите в престъпна небрежност и немарливост и настояха, че така сигурността на страната е била поставена под въпрос, предава \"Искаме бързи и адекватни отговори и поемане на политическа отговорност - оставката на вътрешния министър. Само това може да върне доверието в институциите и в България\", настоя соцдепутатът Иван Иванов в декларация от името на ПГ на БС. По думите му случаят е скандален пробив в сигурността и налива вода в мелниците на най-големите критици на пълноправното ни членство в ЕС. Той посочи и че реакцията на премиера и вътрешния министър е била неадекватна. \"МВР сътворява невероятен скандал, който поставя под въпрос сигурността на страната, но и на цяла Европа. Това ли са усилията на правителството да опази европейските граници?\", запита риторично Иванов. Той настоя, че отдавна БСП сигнализира за пробойни по сухопътните граници и пропуски в сигурността. \"Благодарение на липсата на адекватност от ваша страна сигурността на страната се превърна в проблем, който се задълбочава\", заключи Иванов. Снимка: Олег Попов (Bulgaria ON AIR)", "date": "2018.03.29", "title": "БСП поиска оставката на вътрешния министър Радев заради непроверените пътници"}
{"url": "https://www.bgonair.bg/bulgaria/2018-03-29/izdirvaniyat-ot-sdvr-krasimir-tonchev-s-prisada-za-shofirane-bez-knizhka", "text": "Пореден абсурд - обявен за издирване българин публикува телефона си на страницата на СДВР във Facebook. Оказа се, че Красимир Тончев е с влязла в сила присъда за шофиране без книжка. Той твърди, че полицията никога не го е търсила.  СДВР пусна 56 снимки на хора с влезли в сила присъди, които са обявени за издирване. В момента Тончев живее в Германия и твърди, че всички призовки от съда се изпращат до адреса, на който живее бившата му жена, с която няма контакт.", "date": "2018.03.29", "title": "Издирваният от СДВР Красимир Тончев - с присъда за шофиране без книжка"}
{"url": "https://www.bgonair.bg/bulgaria/2018-03-29/izdirvan-ot-sdvr-otgovori-na-organite-na-reda-vav-facebook", "text": "Издирван и осъден българин отговори на органите на реда... във Facebook.  Преди два дни на страницата си в социалната мрежа от Столичната полиция публикуваха снимка на Красимир Тончев.  Под нея органите на реда пишат, че мъжът е роден пред 1981 година и е осъден. След което молят за информация всеки, който го е виждал.  Малко след това отговор идва, а изненадата е огромна, тъй като постът е написан лично от издирвания.  В него той посочва, че не се страхува и дори дава телефонния си номер за контакт.  Следват стотици коментари, а случаят започва да се препраща между потребителите, които не скриват чувството си за хумор по темата. ", "date": "2018.03.29", "title": "Издирван oт СДВР отговори на органите на реда във Facebook"}
{"url": "https://www.bgonair.bg/reportazhi/2018-03-29/vandali-razrushiha-velikdenskata-ukrasa-v-blagoevgrad", "text": "\r\n Нов случай на вандалска проява в Благоевград. Броени дни преди Великден разрушиха украсата за празника. Рано тази сутрин вандали разрушили изоснови великденския кът, а след това са започнали да чупят и близките пейки. От общината призоваха всички, които имат информация за посегателството, да подадат сигнал на 112. Вандалски актове в града се случват често, задържани обаче няма.  Още по темата вижте във видеото.   ", "date": "2018.03.29", "title": "Вандали разрушиха великденската украса в Благоевград"}
{"url": "https://www.bgonair.bg/bulgaria/2018-03-29/izvikaniyat-po-speshnost-poslanik-v-moskva-pristigna-u-nas-kasno-snoshti", "text": "\r\n Посланикът ни в Москва Бойко Коцев се завърна България късно снощи. Той беше повикан по спешност от премиера Бойко Борисов за консултации във връзка със случая ''Скрипал''. Очаква се те да започнат днес.  При кацането си на ''Терминал 2'' на летище София, Коцев беше пестелив пред медиите.", "date": "2018.03.29", "title": "Извиканият по спешност посланик в Москва пристигна у нас късно снощи"}
{"url": "https://www.bgonair.bg/sutreshen-blok/2018-03-29/nay-nakraya-visoki-temperaturi-i-bez-valezhi-no-samo-do-nedelya", "text": "\r\n Хубавото време най-накрая идва! Тази сутрин обаче, на доста места у нас започва с отрицателни температури. Все пак над по-голямата част от страната ще бъде предимно слънчево, а валежи няма да има. \"Балканите попаднаха в зона на високо налягане, която ще спира всички по-активни процеси и ще позволи да няма валежи два дни и половина. В петък и събота на много места температурите ще наближат и надхвърлят 20 градуса, а превалявания няма да има\", прогнозира синоптикът на Bulgaria ON AIR Симеон Матев. В събота срещу неделя ни очакват отново дъждове, ще нахлуе и по-студен въздух. В неделя на Цветница ще има гръмотевици и ще превалява на много места в страната, стана ясно още от прогнозата. Температурите в планините днес са чудесни за ски туризъм, отбеляза Матев.  ", "date": "2018.03.29", "title": "Най-накрая: Високи температури и без валежи! Но само до неделя"}
{"url": "https://www.bgonair.bg/bulgaria/2018-03-29/skandalat-skripal-se-prenese-i-v-parlamenta-tezhko-reshenie-predvizhda-tsvetanovv", "text": "\r\n Тежко управленско решение трябва да вземе правителството, заяви зам.-председателят на ГЕРБ Цветан Цветанов.  Случаят с отровения бивш руски шпионин Сергей Скрипал прерасна в скандал и в парламента днес. Волен Сидеров и Цветанов влязоха в задочен диалог. Зам.-председателят на ГЕРБ заяви, че България трябва да бъде по-остра в отношението си спрямо Русия и, че солидарността трябва да се изразява с действия, но без да визира нещо конкретно. Сидеров пък призова да не се влияе върху позицията на правителството и да не се правят прибързани изказвания.  По неофициална информация лидерът на партия \"Атака\" заплашил, че ако страната ни предприеме по-строги мерки срещу руската такава, неговата партия ще напусне управляващата коалиция. Самият Сидеров обаче беше премерен в изказването си пред медиите и не потвърди този слух. И продължи, че всичко ще стане ясно след Коалиционния съвет утре. Опозицията пък за пореден път настоя премиерът Бойко Борисов да дойде в Народното събрание и да информира депутатите какви ще са следващите стъпки на България. Късно снощи българският посланик в Русия Бойко Коцев спешно се прибра у нас, за да проведе разговори с министър-председателя и министрите. Такава среща се очаква да се случи утре. \r\n Тази сутрин пред Bulgaria ON AIR експертът по борба с тероризма Боян Чуков и бившият ни посланик в САЩ Елена Поптодорова коментираха разрасналия се скандал със случая \"Скрипал\": \r\n Днес се очаква външното министерство да даде повече информация по казуса. Позицията на Русия е, че тя не се чувства виновна, докато Великобритания не предостави доказателства, че не именно тя е виновна за отравянето на Сергей Скрипал и дъщеря му. ", "date": "2018.03.29", "title": "Скандал заради \"Скрипал\" и в парламента: Тежко решение предвижда Цветанов"}
