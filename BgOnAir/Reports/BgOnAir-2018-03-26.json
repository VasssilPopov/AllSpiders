{"url": "https://www.bgonair.bg/world/2018-03-26/blizo-30-dushi-sa-arestuvani-v-belarus-zaradi-nerazreshen-protest", "text": "\r\n Масови арести бяха извършени в Беларус преди началото на неразрешен протест в столицата Минск. Полицията е задържала близо 30 души, сред които са и опозиционни лидери, които са свикали демонстрацията. Вчера десетки хора се стекоха в центъра на беларуската столица, за да отбележат Деня на свободата. За първи път в 24 - годишното си управление президентът Александър Лукашенко разреши тази година публичното отбелязване на 25 март. Властите разрешиха да се организира концерт в центъра на Минск, но забраниха опозиционното шествие.", "date": "2018.03.26", "title": "Близо 30 души са арестувани в Беларус заради неразрешен протест"}
{"url": "https://www.bgonair.bg/world/2018-03-26/semeystvoto-na-netanyahu-na-razpit-zaradi-podozrenie-v-koruptsiya", "text": "Израелският премиер Бенямин Нетаняху, съпругата му и синът им бяха разпитани във връзка с разследване за корупция. Израелският лидер е заподозрян в отпускане на правителствена помощ на най-голямата израелска телекомуникационна компания, облагодетелствала медийния гигант със стотици милиони доларa.  В замяна на това популярният информационен сайт на компанията е осигурил благоприятно отразяване на Нетаняху и семейството му. Премиерът отрича всички обвинения и нарича разследването срещу него \"лов на вещици\".", "date": "2018.03.26", "title": "Семейството на Нетаняху на разпит заради подозрение в корупция"}
{"url": "https://www.bgonair.bg/world/2018-03-26/arestat-na-puchdemon-provokira-masovi-protesti-i-sblasatsi-v-barselona", "text": "\r\n Сблъсъци между полиция и демонстранти имаше в Барселона тази нощ. Напрежението избухна по време на протест след задържането в Германия на бившия каталунски лидер Карлес Пучдемон. Десетки хиляди демонстранти излязоха по улиците на каталунската столица. Те  скандираха \"Пучдемон е  нашият премиер\"  и поискаха освобождението на политическите затворници. В опит да разпръсне тълпата, органите на реда дадоха предупредителни изстрели във въздуха и използваха палки срещу протестиращите. В резултат близо 50 души пострадаха, а най-малко 10 бяха арестувани.", "date": "2018.03.26", "title": "Арестът на Пучдемон провокира масови протести и сблъсъци в Барселона"}
{"url": "https://www.bgonair.bg/world/2018-03-26/yemenski-buntovnitsi-obstrelvaha-s-raketi-sauditska-arabiya-edin-e-zaginal", "text": "Един човек загина, а други двама бяха ранени, след като йеменски шиитски бунтовници изстреляха 7 балистични ракети над Саудитска Арабия тази нощ. Нападението съвпадна с третата годишнина от интервенцията срещу бунтовниците хуси в Йемен, подкрепяни от Иран. Бунтовниците превзеха йеменската столица Сана през 2014 година. През март 2015 - та Саудитска Арабия и нейните съюзници предприеха военна намеса. Междувременно УНИЦЕФ предупреди, че в Йемен отново ще пламне епидемия от холера, ако на хуманитарните организации не бъде даден безусловен достъп, за да я предотвратят. От миналата година от коварната болест се разболяха над един милион души.", "date": "2018.03.26", "title": "Йеменски бунтовници обстрелваха с ракети Саудитска Арабия, един е загинал"}
{"url": "https://www.bgonair.bg/world/2018-03-26/sasht-i-14-evropeyski-darzhavi-ekspulsirat-ruski-diplomati-zaradi-sluchaya-skripal", "text": "\r\n Сигнал от Варна и за разрастването на дипломатическата война, заради скандала с отровения бивш руски агент Сергей Скрипал.  Президентът на европейския съвет Доналд Тус съобщи, че 14 европейски държави гонят руски дипломати, без да назовава конкретните страни.  Засега се знае, че Германия, Франция и Полша експулсират по четирима дипломати, които са свързани с разузнаването. Чехия гони трима, а Дания – двама дипломати от Русия. Литва експулсира трима дипломати и ще забрани на 44-ма руснаци да влизат в страната. Лично президентът на Украйна Петро Порошенко обяви, че страната експулсира 13 руски дипломати.  Строги санкции към Москва и отвъд Океана. Администрацията на Доналд Тръмп гони 60 руски дипломати, за които твърди, че са работили като шпиони под прикритието на дипломацията.  Вашингтон затваря и цялото консулство в Ситаъл заради близостта до американска военна база. А след като по-рано този месец 23-ма руски дипломати напуснаха Великобритания, Лондон реши да запорира имуществото с неизвестен произход на руски граждани. Независимо обаче от факта, че 14 европейски държави гонят руски дипломати, от Министерството на външните работи съобщиха, че страната ни към този момент няма да направи подобно нещо. Позиция, изразена и от премиера Бойко Борисиов преди дни.", "date": "2018.03.26", "title": "САЩ и 14 европейски държави експулсират руски дипломати заради случая \"Скрипал\""}
{"url": "https://www.bgonair.bg/world/2018-03-26/loshite-vzaimootnosheniya-mezhdu-turtsiya-i-es-v-minaloto-pozhela-erdogan", "text": "Надяваме се периодът на лоши взаимоотношения между Турция и ЕС да е останал в миналото, посочи турският президент Реджеп Ердоган след срещата в Евксиноград. Той отбеляза, че Турция вече е кандидат за член на Европейския съюз от 63 години. \"Турция все още не е нищо повече от кандидат и ние искаме час по-скоро да направим решителна стъпка\", заяви турският президент. Ердоган посочи, че в предишните си срещи с ЕС са обсъдени стъпките, които трябва да бъдат предприети. \"Турция изпълнява своите ангажименти, начело с борбата с тероризма и с бежанската криза. Само от Сирия в момента има 3 млн. бежанци, а ако се добавят и тези от Ирак бройката стига 4 млн. Европа имаше определени ангажименти - отначало за 3 млрд. евро, от които към момента сме получили 1,8 млрд. евро\", заяви Ердоган. Той допълни, че Анкара очаква втория транш от парите, за да може Турция да подобри състоянието на бежанците в страната. Ердоган постави на дневен ред и либерализирането на визовия режим за турските граждани. Турският президент припомни, че страната е поискала от ЕС процесът да бъде финализиран още през февруари. Ердоган призова ЕС да направи нужното час по-скоро. \"Нашите граждани не бива да губят доверие в ЕС\", посочи той и допълни още, че Турция очаква и влизането си в митническия съюз на ЕС. Реджеп Ердоган заяви, че Турция в момента е цел на много терористични организации и води усилено борбата с тях. \"Към настоящия момент Турция е цел за редица терористични организации - \"Ислямска държава\", ПКК и още много\", посочи той. Ердоган заяви, че Турция е отстранила хиляди войници на ИД и така е допринесла за сигурността не само на гражданите на Сирия, но и за сигурността на Европа. \"Затова очакваме не критики, а силна подкрепа\", подчерта Ердоган. Той заяви още, че операциите срещу терористичните организации ще продължат дотогава, докато има и заплаха. \n \"Турция е държава, която силно уважава човешките права и това се доказва от народа ни, който се стече на улиците на 15 юли, когато се случи опитът за преврат\", посочи турският президент. Той заяви, че ще бъде грешка да се изолира Турция от процеса на партньорство с ЕС, защото тя е икономически силна държава и има трайни исторически и културни отношения с Европа. \"Ние днес предадохме на ЕС в писмен вид информация за това, което правим и очакваме, че ЕС ще анализира тази информация. ВЪпреки негативите, Турция подкрепя отворения диалог\", посочи Ердоган. \"Обръщам се още един път към ЕС - елате заедно на Балканите, да работим заедно за осигуряване на сигурността. Елате да работим заедно да работим в Сирия, Ирак, Пакистан, Йемен, Афганистан. Елате заедно да създадем стабилна и благоденстваща Европа\", призова Ердоган за финал.", "date": "2018.03.26", "title": "Лошите взаимоотношения между Турция и ЕС - в миналото, пожела Ердоган"}
{"url": "https://www.bgonair.bg/reportazhi/2018-03-26/visoko-naprezhenie-mezhdu-es-i-turtsiya-zashto", "text": "\r\n Светът е вперил поглед във Варна и историческата среща между ръководството на ЕС и турския президент Реджеп Ердоган. Как се стигна до повишеното напрежение между Анкара и Брюксел и ключовата среща в резиденция \"Евксиноград\"? Часове преди да се отправи към България Реджеп Ердоган отправи категорично послание към Европа – той ще поиска пълно членство в Общността за страната си.  На 18 март 2016 година Европейският съвет и Турция постигнаха съгласие – да бъде спрян потокът на нелегална имиграция. Според условията всички имигранти, пристигащи към гръцките острови, чиито молби за убежище биват отхвърлени, трябва да бъдат върнати в Турция.  На своя страна Европейският съюз се съгласи да изплати 3 милиарда евро на Анкара, с възможност за допълнителни 3 милиарда до края на 2018 година. Отношенията между ЕС и Турция обаче се влошиха драстично с обявената от Ердоган четириетапна военна операция \"Маслинова клонка\", чиято цел е да създаде 30-километрова \"зона за сигурност\" в Северна Сирия.  Допълнитено напрежение донесоха и турските действия в морската икономическа зона на Кипър. Миналият месец турската армия попречи на началото на проучвания за петрол и газ под предлог, че прави военни учения в точно тази част от зоната. Кипър изиска въпросът да бъде повдигнат по време на срещата на върха във Варна.  А Гърция постави на масата проблема с двамата задържани нейни войници на границата между двете страни, които Анкара обвинява в международен шпионаж и отказва да върне на Атина. Гърция призова ЕС да упражни натиск върху Ердоган, за да разреши въпросните ситуации. ", "date": "2018.03.26", "title": "Високо напрежение между ЕС и Турция - защо?"}
{"url": "https://www.bgonair.bg/world/2018-03-26/tuks-ima-pritesneniya-ot-deystviyata-na-ankara-za-bezhantsite-kipar-gartsiya", "text": "Председателят на Европейския съвет Доналд Туск благодари на премиера ни Бойко Борисов за срещата на високо ниво ЕС-Турция, която се провежда в Евксиноград. \"Обсъдихме темата за бежанците, оставаме много близки партньори по темата, благодарих на Турция за възпиране на мигрантските потоци, както и че са дали подслон на толкова много хора, близо 3 млн., а и полагат усилия за живота на тези хора\", отбеляза той на съвместната им пресконференция. Туск увери турският президент Реджеп Ердоган, че Европа ще продължи да поддържа своя ангажимент да им помага. \"Турция трябва да поеме по пътя на поддържане на демократичните стардарти, разбираме, че Турция пострада от опита за преврат, но не трябва да се уронват човешките права. ЕС остава готов да помогне и в това отношение\", увери той. По думите му добрите отношения между Турция и ЕС, са важни в процеса на присъединяването на Анкара към съюза. \"Има обаче притеснения от някои действия на Анкара в Егейско море и по отношение на задържане на граждани на ЕС. По отношение на Кипър, страната има право да проучва своите ресурси, както и по линия на успешното обединяване на разделен Кипър\", посочи Туск. \"Дискутирахме и борбата с тероризма и чуждестранните бойци и изразихме някои опасения за действията на Турция в Сирия. Смятаме, че трябва да бъде предоставена хуманитарна подкрепа на пострадалите там\", настоя председателят на Европейския съвет. В заключение Туск посочи, че ЕС и Турция имат трудности във взаимоотношенията си, \"но ние ще продължим диалога и сътрудничеството\", обеща той.", "date": "2018.03.26", "title": "Туск: Има притеснения от действията на Анкара за бежанците, Кипър, Гърция..."}
{"url": "https://www.bgonair.bg/economy/2018-03-26/gigantat-google-pritezhava-imoti-za-145-mlrd-dolara", "text": "Google притежава имоти за най-малко 4 млрд. долара само в Ню Йорк, сред които централата на \"Осмо авеню\", с която се сдоби през 2010 г. за 1,77 млрд. долара, както и емблематичната сграда Chelsea Market, която купи за 2,4 млрд. долара миналия вторник. Така Google си спечели репутацията на голям собственик и мениджър на имоти в града, пише Business Insider. Но присъствието на технологичния гигант далеч не се ограничава само до Силициевата алея в Ню Йорк. След като през 1998 г. Лари Пейдж и Сергей Брин създадоха Google в гараж в Менло Парк, щата Калифорния, компанията бързо се превърна в мултинационален технологичен конгломерат, оценяван на милиарди долари. Сега Google има 74 хил. служители в цял свят и над 70 офиса и 15 центрове за данни в 50 страни, сочат данни на компанията. Глобалните имотни активи на Alphabet се оценяват на 14,5 млрд. долара, от които около 30% са съсредоточени в двете ѝ сгради в Ню Йорк, показват данни на Real Capital Analytics. Технологичният гигант притежава имоти и в Северна Каролина, Мичиган и Тексас. В последните години компанията изкупува агресивно и свободни индустриални парцели и офис сгради в Bay Area в Сан Франциско. Миналата година тя купи 52 сгради за 820 млн. долара в Сънивейл, щата Калифорния.  Четете повече в", "date": "2018.03.26", "title": "Гигантът Google притежава имоти за 14,5 млрд. долара"}
{"url": "https://www.bgonair.bg/bulgaria/2018-03-26/ogromen-pozhar-izbuhna-kray-sopot", "text": "Голям пожар избухна в най-голямата вила на територията на Сопот. Няколко екипа на пожарната предотвратиха огъня да се разпространи в близката борова гора. До основи обаче е изгоряла общинската вила.  Според кмета на общината Деян Дойнов пожарът е умишлен. Той настоява органите на реда да извършат разследване, за да установят какви са причините, довели до пожара, тъй като електричеството е било изключено.  Заради зачестилите вандалски прояви в Сопот управата на общината ще наеме частна охранителна фирма, която да охранява общински и туристически обекти.", "date": "2018.03.26", "title": "Голям пожар избухна край Сопот"}
{"url": "https://www.bgonair.bg/denqt-on-air/2018-03-26/godini-nared-facebook-sabirala-kontakti-telefonni-nomera-i-drugi-lichni-danni", "text": "\r\n След като социалната мрежа Facebook публикува в неделя извинения в американски и британски вестници за скандала с британската консултанска фирма Cambridge Analytica, специализираното издание Ars Technica съобщи, че потребители са проверили какви данни са събирани за тях от социалната мрежа и са установили имена на контакти, телефонни номера и есемеси, събирани в продължение на две или повече години от устройства с Android.  Facebook заяви, че информацията е складирана в обезопасени сървъри и е взимана само със знанието на потребители, които са се съгласили да дадат достъп до нея. \"Всички потребители, които използват платформата, го правят с цел да покажат личния си живот и интересни неща, случващи се около тях. Би било доста наивно, ако смятаме, че никой не използва тази информация\", коментира в студиото на  експертът по киберсигурност Красимир Коцев. Той допълни още, че това е най-голямата единна база данни в света. И по непотвърдена информация има доста голяма вероятност Националната агенция на САЩ и други важни институции да имат достъп до нея, най-вече заради мерки за сигурност. Социалната мрежа обяви на уебсайта си, че никога не продава данните и не събира съдържанието на есемесите или разговорите. Без отговор обаче остава въпросът защо е необходимо да се събира подобен тип информация. The Washington Post писа на 20 март, че сред събираните данни са \"имена, градове на раждане, религиозна принадлежност и харесвания\".  \"Опасното е, че ние сами се съгласяваме тази информация да бъде използвана. Въпросните \"общи условия\" от своя страна са толкова сложно написани, че почти никой потребител няма ясната представа с какво се съгласява и какви права дава на платформата\", допълни още Красимир Коцев пред ", "date": "2018.03.26", "title": "Години наред Facebook събирала контакти, телефонни номера и други лични данни?!"}
{"url": "https://www.bgonair.bg/denqt-on-air/2018-03-26/vreme-razdelno-za-desnitsata-obedinenie-ili-razpad", "text": "\r\n Няма сблъсък между либерали и консерватори в истинското дясно. ДСБ и СДС - доказали са, че мястото им е в автентичната десница. Ако двете партии нямат общи теми, които да ги поставят заедно на следващите избори, вероятно ще има два полюса. Това стана ясно от думите на заместник-председателя на СДС Румен Христов в студиото на Bulgaria ON AIR. Той подчерта, че все още не е решено какъв курс ще поеме СДС и това не може да го реши нито председателят Божидар Лукарски, нито самият той. На 17 април ще бъде получен доклад за водене на преговори с определени партии, като предварително изключени са БСП и ДПС. Гостът в предаването \"Денят ON AIR\" потвърди желанието на регионалните структури Лукарски да подаде оставка. Остават още 3 срещи на СДС във Варна, София и Плевен. По думите му преобладаващата част от Националния съвет на СДС има категоричност за сътрудничество с ДСБ. \"СДС е в опозиция. Враг номер едно винаги е бил БСП\", настоя Румен Христов и добави, че една от критиките към Лукарски е, че от ГЕРБ не получават критика, когато има повод да бъдат критикувани. Зам.-председателят на СДС призна, че не очаква големи решения от срещата във между лидерите на ЕС и турския президент във Варна, но отбеляза, че е добре да бъдеш в добри отношения със съседа си.  Няма нищо лошо в организацията на тази среща, подчерта той и допълни, че въпросите между България и Турция се изясняват на двустранни срещи.  ", "date": "2018.03.26", "title": "Време разделно за десницата - обединение или разпад?"}
{"url": "https://www.bgonair.bg/world/2018-03-26/es-i-turtsiya-litsemernichat-bezhantsite-v-turtsiya-ne-bili-3-mln-a-300-hilyadi", "text": "\r\n \n , подчерта   в контекста на ключвата среща между лидерите на Европейския съюз и турския президент Реджеп Ердоган във Варна.  , настоя бившият генерален консул на България в Одрин  . Двамата се обединиха зад мнението, че Турция и ЕС са лицемерни относно реалния брой на бежанците в южната ни съседка. Нина Спасова и Георги Димов посочиха, че Европа държи парите, които дава на Турция за справяне с бежанците, да не бъдат безотчетни. Бившият ни консул в Одрин добави, че Турция е зависима от Европа и Ердоган иска парите на ЕС. В извънредното студиото на   Нина Спасова отбеляза, че Европа има вина, че е изоставила преговорите за присъединява на Турция към Общността.  \" \", подчерта тя и добави, че вероятността да бъдат направени конкретни стъпки е доста малка. Според нея Реджеп Ердоган насочва посланията си към тези 50% от населението на Турция, които искат страната им да бъде модерна и светска. По думите ѝ Ердоган води войни, за да покаже колко силен и решителен е, давайки пример със Сирия. \" \", обясни Георги Димов. \"Турция за пореден път декларира, че не признава Република Кипър. Как ще стане тази визова либерализация?\", каза още бившият ни консул в Одрин.", "date": "2018.03.26", "title": "ЕС и Турция лицемерничели - бежанците в Турция не били 3 млн., а 300 хиляди"}
{"url": "https://www.bgonair.bg/sutreshen-blok/2018-03-26/dohodite-na-balgarina-rastat-no-skoro-nyama-da-stignem-srednoevropeyskite", "text": "\r\n България отново попадна на дъното на европейска класация. Според последни данни на Евростат българската минимална заплата е най-ниската в целия Европейски съюз, а почасовото заплащане у нас е над 4 пъти по-малко от страните в общността. Каква е картината ако съпоставим данните за възнаграждения с цените на основните продукти? Според икономиста от КНСБ Любен Томев не чуваме нищо ново от Евростат, а именно, че България от край време си е била на дъното на подобни класации. \" \", твърди Томев в \" \". Той е на мнение, че в последно време частният сектор плаща повече, защото иначе няма кой да работи и цялата квалифицирана работна ръка се изнася към европейските пазари. По думите на икономиста Владимир Каролев тенденцията е България след 2000 година да настига средноевропейските доходи. \" \", отбеляза икономистът пред . Каролев е категоричен, че минималната работна заплата е крайно ниска за столицата, но в същото време тези пари за хората от някое село са предостатъчни. \" \", завърши Владимир Каролев.", "date": "2018.03.26", "title": "Доходите на българина растат, но сме далеч от средноевропейските"}
{"url": "https://www.bgonair.bg/denqt-on-air/2018-03-26/erdogan-se-opitva-da-podrazhava-na-svetovnite-lideri-smyatat-eksperti", "text": "\r\n Отношенията между ЕС и Турция стават все по-лоши с всеки изминал ден. Това се дължи на изключително агресивната реторика на Реджеп Ердоган, който се опитва да подражава и дори да копира поведението на световните лидери. Това коментира в студиото на   бившият зам.-министър на външните работи Милен Керемедчиев. \"Агресивността от страна на големите световни сили е повсеместна. Тя започна да назрява все повече през изминалата 2017 г., а примери за това са Китай, Русия и САЩ\", допълни още той. Според Керемедчиев проблемът е, че липсва единна позиция на страните от Европейския съюз по отношение на агресивната политика на Анкара, което от своя страна позволява на Турция да общува с някои държави благосклонно, а с други не. \"Турският президент играе толкова твърдо, колкото му позволят\", подчерта бившият зам.-министър на външните работи в студиото на Кузман Илиев. Пред   политическият анализатор Мартин Табаков обясни, че има няколко основни неща, които Анкара желае спрямо Европейския съюз. \"На първо място става въпрос за преговори във връзка с митническия съюз, защото съществуващият в момента касае частично различни типове стоки - индустриалните. Турската страна обаче е много заинтересована той да включва в себе си и земеделската продукция. Второто искане е за визова легализация, а големият проблем пък е темата за присъединяването на Турция към ЕС\", посочи той.", "date": "2018.03.26", "title": "Ердоган се опитва да подражава на световните лидери, смятат експерти"}
{"url": "https://www.bgonair.bg/reportazhi/2018-03-26/uchenitsi-ot-ruse-dokosnaha-minaloto-chrez-klasni-stai-v-muzeya", "text": "\r\n Ученици от Русе се превъплътиха в ролите на римски воини и елегантни патрицианки. Това се случи в залите на Регионалния исторически музей в града, където бе дадено началото на проекта \"Класни стаи в музея\". Идеята е децата да се докоснат до миналото по един атрактивен начин, който едновременно да им даде знания и да ги позабавлява. За третокласниците от училище \"Христо Ботев\" днешният ден ще остане незабравим. Те бяха първите участници в класната стая \"Маските на историята\", където усетиха атмосферата на далечната римска епоха, носейки маски и облекла на богове.  Следващото занятие ще бъде посветено на Средновековния град Червен и занаятите, които са практикували хората по онова време.", "date": "2018.03.26", "title": "Ученици от Русе докоснаха миналото чрез \"Класни стаи в музея\""}
{"url": "https://www.bgonair.bg/bulgaria/2018-03-26/yunker-kam-turtsiya-neka-da-nablegnem-na-obshtite-neshta-ne-na-razlichiyata", "text": "Вярвам, че Турция и ЕС правят голяма грешка, като описват различията, които ни разделят, а никога не говорят за общите неща, които ни обединяват и ни правят партньори, обяви председателят на Европейската комисия Жан-Клод Юнкер след срещата на високо ниво ЕС-Турция във Варна. \"Понякога ми се налагаше да ставам и да се разхождам из стаята, но тази част от срещата няма да я разказвам. Споделяме икономически и стратегически общи неща. Турският народ е един велик народ, често е много смел и към него изпитвам уважение. Ние искаме Турция да бъде стратегически партньор на ЕС. Затова трябва да поддържаме добър диалог\", заяви още Юнкер. \r\nПо думите на председателя на ЕК има много неща, за които ЕС и Турция трябва да говорят и да действат заедно. \"Срещнахме се и с общи предизвикателства в борбата с тероризма - това е общо задължение както за Турция, така и за ЕС. Единствено обединени ще се справим с това огромно бедствие – тероризма\", заяви Юнкер и призова всичко, което се случва в Сирия, да става в синхрон с международното право. Според Юнкер по отношение на справянето с миграцията не всичко е идеално, но сключеното споразумение между Турция и ЕС се оказва много ефикасно, защото има резултати, които могат да се проверят. \"Заслуга на Турция е намаляването на притока от мигранти към ЕС. Това доказва, че Турция, когато трябва да даде пример за международната солидарност, наистина го прави и показва своята солидарност с ЕС и полага големи усилия, за което може да й благодарим отново\", подчерта лидерът на ЕК. По думите на Юнкер Турция не трябва да има съмнение за поетия ангажимент от страна на ЕС в борбата с миграцията. \"Ангажимента на ЕС по отношение на мигрантите в Турция ще бъде спазен. За останалото – аз съм романтичен, носталгичен и съм малко тъжен от състоянието на отношенията между Турция и ЕС!\", подчерта политикът. Той бе категоричен че от няколко години подкрепя усилията на Турция да стане член на ЕС и е категорично против всякакви призиви да се преустановят преговорите с южната ни съседка за членство в ЕС. Юнкер обаче призова Турция да подобри своите отношения с държавите членки на ЕС, най-вече с Кипър и Гърция. Председателят на ЕК определи като недопустим акт опита за преврат в Турция през лятото на 2016 година, но обърна специално внимание на задържаните турски журналисти след това и случаят с гръцките граничари. \"Беше една полезна, добра среща, имахме възможността да говорим съвместно съвсем открито, имали сме доста срещи на тема ЕС и Турция и винаги изводът, включително и тази вечер е, че ЕС и Турция трябва да вървят заедно ръка за ръка, и заедно напред\", завърши Юнкер.", "date": "2018.03.26", "title": "Юнкер към Турция: Нека да наблегнем на общите неща, не на различията"}
{"url": "https://www.bgonair.bg/world/2018-03-26/blizo-50-dushi-sa-zaginalite-pri-pozhara-v-targovski-tsentar-v-rusiya", "text": "Минимум 53 са жертвите, при пожара в търговския център \"Зимная вишня\" в руския град Кемерово. Други близо 45 души пострадаха. Най-малко 64 души са в неизвестност, сред които 41 деца. Спасителните работи в мола продължават и в момента. Работата на екипите обаче е затруднена, тъй като сградата е пред срутване. Според очевидци огънят започнал от горните етажи на търговския център докато хората били в кино залите, след което се разпрострял из целия обект.  ", "date": "2018.03.26", "title": "Повече от 50 души са загиналите при пожара в търговски център в Русия"}
{"url": "https://www.bgonair.bg/world/2018-03-26/varna-priema-sreshtata-es-turtsiya", "text": "\r\n Турският президент Реджеп Ердоган пристига на официално посещение във Варна. Очаква се с него да дойдат 4 турски министри. В срещата ще участват още президентът на Европейският съвет Доналд Туск, председателят на еврокомисията Жан-Клод Юнкер и българският министър-председател Бойко Борисов. Успоредно със срещата, от Движение “Възраждане” организират протест срещу визитата на турския президент. ", "date": "2018.03.26", "title": "Варна приема срещата ЕС - Турция"}
{"url": "https://www.bgonair.bg/bulgaria/2018-03-26/borisov-postavi-vaprosa-za-trakiyskite-bezhantsi-pred-erdogan", "text": "\r\n Благодаря на председателя Доналд Туск, на Жан-Клод Юнкер и на турския президент Реджеп Ердоган за конструктивната среща, която проведохме, заяви премиерът Бойко Борисов след срещата си с лидерите на ЕС и Турция. \"Това беше една среща, която беше заредена с голямо напрежение. Очакванията бяха да няма толкова конструктивна позиция\", посочи премиерът. Той допълни, че е благодарен на тримата си гости. Премиерът посочи, че са обсъдили теми, които са общи и за Европа, и за България. Борисов посочи, че са засегнати и темите за тракийските бежанци. Съгласие не е постигнато, но той изрази надежда, че до юни въпросите ще бъдат решени. Борисов се извини на варненци, благодари и на Ердоган, че удържал на думата си, че имаме нулев поток от бежанци по границите ни. \"Надявам се българите да го оценяват, защото помним времето, когато мигрантската вълна ни беше притиснала\", припомни той. Премиерът посочи, че е поставил пред Ердоган въпросът за тракийските българи, за намесата ни вътрешните работи, но… \"Решихме, защото и техните претенции не са малко - за данъци, обезщетения за бежанците от Възродителния процес. Всички теми до една са поставени, разисквани, но не сега е времето\", посочи Борисов, цитиран от  Снимка: Олег Попов (Bulgaria ON AIR)", "date": "2018.03.26", "title": "Борисов постави въпроса за тракийските бежанци пред Ердоган"}
{"url": "https://www.bgonair.bg/bulgaria/2018-03-26/vuzf-tarsi-mlad-oditor-za-sedma-poredna-godina", "text": "Висшето училище по застраховане и финанси (ВУЗФ) организира за седма поредна година конкурса „Млад Одитор 2018“, заедно с Одиторски дружества „Ейч Ел Би България“ ООД и „Захаринова и Партньори“ ООД. Той има за цел да събере студенти от различни университети в България, които имат желание да се развиват в сферата на счетоводството и одита, и да им даде възможност да го направят. Най-добрите кандидати ще получат парични награди, стипендии за последващо образование, стажове в специализирани компании, както и още други награди.  Конкурсът „Млад Одитор 2018“ започна на 19 март и ще премине в три етапа: регистрация, тест и разрешаване на казус. Първият етап – регистрацията за участие, ще продължи до 16 април. Дотогава желаещите да се включат в конкурса трябва да се регистрират онлайн на уебсайта на състезанието. Te ще получат имейл с потребителско име и парола за достъп до профила си в платформата. Всичко за последващите етапи може да намерите на уебсайта /. Право да участват имат всички студенти, обучаващи се в специалностите финанси, счетоводство и контрол от всички висши учебни заведения в България, независимо от образователно-квалификационната степен и формата, в която се обучават.  За седем години \"Млад одитор\" се доказа като един от най-успешните състезателни формати, който събира на едно място студенти от различни университети в България, с желание за развитие в сферата на счетоводството и одита. През 2017 година в него се включиха студенти от над 11 университета в страната, сред които възпитаници на големите икономически висщи училища и ВУЗФ. До втори етап бяха допуснати 70 участниции, успешно преминали писмен тест, а до последния кръг достигнаха всички с над 60% верни отговори на теста. Победителите бяха наградени на специална церемония, на която присъстваха представители на Народното Събрание, НОИ, Сметната палата, КФН, Министерството на труда и социалната политика и други.", "date": "2018.03.26", "title": "ВУЗФ търси \"Млад Одитор\" за седма поредна година"}
{"url": "https://www.bgonair.bg/bulgaria/2018-03-26/na-fona-na-spad-v-es-broyat-na-sportuvashtite-balgari-se-uvelichava", "text": "Броят на физически активните българи се увеличава спрямо 2013 година на фона на спад в останалите страни в Европейския съюз. Общият процент на европейските граждани, които никога не практикуват спорт или физическа активност се е повишил от 42% на 46% от 2013-та до сега. За сметка на това, България е сред държавите, в които той е намалял - с 10%. Това сочат резултатите от тематично проучване относно спорта и физическата активност на Евробарометър по поръчка на Европейската комисия. Mониторинговият доклад бе представен преди броени часове в София, по време на Европейски спортен форум 2018. Проучването показва, че има спад във физическата активност на европейците: почти половината от анкетираните заявяват, че никога не практикуват спорт.  България, Гърция и Португалия (68%) държат класацията, следвани от Румъния (63%) и Италия (62%). В скандинавските страни само малка част от анкетираните никога не практикуват спорт: Финландия (13%), Швеция (15%) и Дания (20%). Само в шест страни се отчита намаляване на процента на тези, които никога не спортуват – в тройката са Малта (-19%), България (-10%) и Кипър (-8%), информира  На фона на този спад във физическата активност в ЕС, в България се наблюдава позитивна промяна, където само кампанията NowWeMOVE на \"BG Бъди активен\" е привлякла над един милион българи към каузата за активния начин на живот. Въпреки продължаващата негативна тенденция за масово обездвижване, позитивна промяна се наблюдава и тя oсновно се дължи на кампании на местно ниво, които насърчават активния начин на живот. Важна роля за промяната в нагласите на българина и увеличаването на броя на онези, които осъзнават колко важна е борбата със заседяването и липсата на физическа активност, има кампанията NowWeMOVE. Представително национално социологическо проучване на \"BG Бъди активен\", може да послужи за истинско доказателство, че кампанията NowWeMOVE има важна роля в борбата със заседяването и липсата на физическа активност. Процентът на гражданите, които са чували за инициативи и кампании на BG Бъди Активен е 32% т.е. всеки пети от тях. От 2012 година насам BG Бъди активен работи усилено, за да запали хората да се движат повече. За тези 5 години, чрез стабилно изградена мрежа от партньорски организации, агенти на движението от НПО сектора и доброволци, зад гърба си сдружението има близо 2000 събития в над 200 населени места в България, и над 1 млн. участвали. На 25 април предстои Международния ден без асансьори, който се организира за четвърта поредна година в България. Всяка следваща година участниците в инициативата се увеличават, расте броят и на нейните посланици: институции, медии, обществени личности. Снимка: BG Бъди активен", "date": "2018.03.26", "title": "На фона на спад в ЕС: Броят на спортуващите българи се увеличава"}
{"url": "https://www.bgonair.bg/bulgaria/2018-03-26/varhovniyat-sad-opravda-zlatko-baretata-i-ivaylo-borisov-torinoto", "text": "Върховният съд оправда изцяло Златомир Иванов - Златко Баретата по обвинението, че е ръководил престъпна група, занимавала се с разпространение на наркотици.  Ивайло Борисов-Ториното, сочен за приближен на Иванов, също е оправдан от съда. А мотивите - прокуратурата не е представила по убедителен начин доказателства за това, че Иванов и още няколко човека са били в престъпна група.  Така само шестима влизат в затвора - част от тях за пет години, други за три, а има и няколко с условни присъди.", "date": "2018.03.26", "title": "Върховният съд оправда Златко Баретата и Ивайло Борисов-Ториното"}
{"url": "https://www.bgonair.bg/bulgaria/2018-03-26/desetki-kone-umirat-ot-glad-i-stud-v-osogovskata-planina", "text": "\r\n Десетки коне умират от глад и студ в Осоговската планина, оставени без грижа и подслон от техния собственик. Откриха ги доброволци и публикуваха зловещи кадри в социалните мрежи.  От стотината животни вече са останали само 30, които са на прага на смъртта, защото от слабост отказват да се хранят. Със съдействието на Планинската спасителна служба в Кюстендил доброволци отнесоха храна на конете - бали със слама и овес. Групата се е качила до местността Бек Бунар с 5 моторни шейни. Снегът на тази височина е около 1,5 метра. След първата оказана помощ от доброволците се организира нова акция по спасяването им. Собственикът на конете се казва Петър Пищалов и ползва субсидии, за да ги отглежда. Районната прокуратура се е самосезирала за скандалния случай.", "date": "2018.03.26", "title": "Десетки коне умират в Осоговската планина, тече спасителна операция"}
{"url": "https://www.bgonair.bg/bulgaria/2018-03-26/slagat-chip-s-elektronno-egn-v-novite-lichni-karti", "text": "Електронен идентификатор, наречен от спецовете е-ЕГН, ще се монтира в новите лични карти. Той ще осигурява достъп до база данни в интернет, до информацията на здравните и социалните служби, НАП, КАТ, областни и общински администрации. Обхватът постепенно ще се разширява. Това е една от идеите за защита на личните данни, която ще се разглежда на правителствено заседание във вторник, пише \"Труд\". Справките и услугите на гише с хартиени документи няма да изчезнат поне няколко години, защото се смята, че гражданите трябва да имат време, за да свикнат с новия начин за контакт с чиновниците. Второто ЕГН ще бъде монтирано в чип, който ще съдържа още два компонента. Освен електронния идентификатор, в него ще има биометричните данни – снимка и пръстов отпечатък, а също и електронен подпис. При подаване на заявлението човек ще има право да се откаже от биометрични данни и е-ЕГН, а за електронния подпис трябва да заяви изрично, че желае. Четете повече по темата в ", "date": "2018.03.26", "title": "Слагат чип с електронно ЕГН в новите лични карти"}
{"url": "https://www.bgonair.bg/reportazhi/2018-03-26/elhovo-sledi-s-trevoga-visokite-vodi-na-tundzha", "text": "\r\n В Елхово следят с тревога високите води на река Тунджа. Равнището на реката е на 17 сантиметра под критичния праг, но няма бедстващи хора и сериозни щети в жилищните имоти. Разливите в района на Елхово обхващат вече няколко хиляди декара със земеделски площи и масиви от горския фонд. Наводнен е градският парк, а заради високите подпочвени води има наводнени изби и стопански постройки в квартала край реката. Засега не се налага евакуация на хората от ниските части на Елхово. Проблемите ще бъдат решени след изграждането на пречиствателна станция и нова канализация. Очаква се строителството по този проект, за което са осигурени европейски средства, да започне най-късно през есента.", "date": "2018.03.26", "title": "Елхово следи с тревога високите води на Тунджа"}
{"url": "https://www.bgonair.bg/bulgaria/2018-03-26/protesti-i-pred-ms-zaradi-sreshtata-turtsiya-es-v-evksinograd", "text": "Протест в София пред сградата на Министерския съвет срещу неофициалната среща на върха, която цели затоплянето на отношенията между Европейския съюз и Турция.  Демонстрацията е организирана от партията на Велизар Енчев \"Българската пролет\". Според него срещата между ЕС и Турция може да се проведе само, ако Анкара изпълни три условия. Тя обаче няма да изпълни нито едно, сигурен е той, предаде репортерът на   Миглена Георгиева. На първо място незабавно да бъдат освободени двамата арестувани гръцки войника, които на 1 март рано сутринта се заблудили и по грешка навлезли в турска територия.  Те бяха задържани като и до момента са в турските арести. За да ги освободи Анкара поиска да бъдат пуснати офицерите, които търсеха убежище в Гърция след неуспешния преврат през 2016 година. Второто условие, което според Енчев трябва да изпълни Турция, за да се проведе тази среща, е да прекрати враждебните действия срещу Кипър, тъй като Турция не позволява на Кипър да проучва и разработва находищата си за природен газ в Средиземно море. Третото условие пък е югоизточната ни съседка да изтегли войските си от сирийската територия. На протестния митинг пред сградата на МС няколко пъти бе посочено, че той се провежда на 26 март, Денят на Тракия, когато всъщност е приключила Балканската война.  През 1912-1913 г. е извършен най-големия геноцид срещу българско население от башибозук.", "date": "2018.03.26", "title": "Протести и пред МС заради срещата Турция - ЕС в \"Евксиноград\""}
{"url": "https://www.bgonair.bg/bulgaria/2018-03-26/i-v-plovdiv-taksimetrovite-shofyori-izlyazoha-na-protest", "text": "\r\n И в Пловдив над 100 таксиметрови шофьори се включиха в националния протест заради убийството преди година на техен колега в Русе.  Водачите на жълтите коли бяха налепили по стъклата стикери с надпис \"Справедлива присъда за колегата от Русе\". Освен темата за убития таксиджия, таксиметровите шофьори засегнаха и проблема с приходите и разходите им, за което поставиха новите си искания към община Пловдив.  Председателят на Националната асоциация за защита правата на таксиметровите водачи Георги Ряпов заяви, че иска минималната тарифа от 65 стотинки, утвърдена от Общинския съвет, да стане един лев.  Друго тяхно искане е да се направят повече стоянки за таксита в града. Шествието на таксиметровите шофьори мина през целия Пловдив.  ", "date": "2018.03.26", "title": "И в Пловдив таксиметровите шофьори излязоха на протест"}
{"url": "https://www.bgonair.bg/bulgaria/2018-03-26/preduprezhdenie-ochakva-se-povishenie-na-nivoto-na-nyakoi-reki", "text": "Опасно покачване на нивото на Дунав се очаква в района на Силистра. Властите предупреждават, че днес водите може да се покачат с 15 сантиметра. Река Тунджа край Елхово също е пред преливане. До достигане на критичното ниво остават 20 сантиметра.    ", "date": "2018.03.26", "title": "Предупреждение: Очаква се повишение на нивото на някои реки"}
{"url": "https://www.bgonair.bg/bulgaria/2018-03-26/tusk-hvali-borisov-za-organiziraneto-na-klyuchovata-sreshta-vav-varna", "text": "\r\n \n Председателят на Съвета на Европа Доналд Туск похвали българския премиер Бойко Борисов за организирането на ключовата среща между ЕС и турския президент Реджеп Ердоган. Държавният глава на Турция пристигна във Варна малко след 14 ч. и беше посрещнат от кмета на града Иван Портних. След него кацна и Доналд Туск, а двамата вече са в резиденция \"Евксиноград\", предаде пратеникът на Bulgaria ON AIR Гергана Венкова. Според турските медии Ердоган е провел 70-минутна среща с премиера Борисов веднага след пристигането си в двореца \"Евксиноград\". Туск оцени много високо инициативата на Борисов по организирането на подобна среща в момент на обтегнати отношения между ЕС и Турция. Той е заявил пред Борисов, че тази инициатива се оценява много високо и от лидерите, с които той е успял да разговаря. Анализаторите определят срещата във Варна като историческа, заради безпрецедентното охладняване на отношенията между Турция и ЕС. Часове преди да тръгне за България Ердоган категорично е заявил, че ще отправи послание към Европа за пълно членство в ЕС и безвизово пътуване за турските граждани до провеждането на президентските избори през 2019 г. Снимка: Олег Попов (Bulgaria ON AIR)", "date": "2018.03.26", "title": "Туск хвали Борисов за организирането на ключовата среща във Варна"}
{"url": "https://www.bgonair.bg/bulgaria/2018-03-26/taksimetrovi-shofyori-na-protest-iskat-spravedlivo-pravosadie", "text": "Таксиметрови шофьори излизат на шествие. Те настояват за справедлива присъда за двамата 18-годишни тийнейджъри, които са обвинени за убийството в края на март миналата година на техен колега в сeло Николово.  Мъжът е открит намушкан с нож, а извършителите опитали да го ограбят. Днес протестиращите ще преминат по основни градски улици в Русе като шествието ще приключи пред Съдебната палата.  Там в 9:30 часа трябва да започне съдебното заседание. Организаторите са категорични, че ще с алтернативни шествия ще ги подкрепят колеги от цялата страна.", "date": "2018.03.26", "title": "Таксиметрови шофьори на протест - искат справедливо правосъдие"}
{"url": "https://www.bgonair.bg/bulgaria/2018-03-26/chasove-predi-sreshtata-es-erdogan-protesti-i-drakonovski-merki-za-sigurnost", "text": "\r\n Във Варна са взети безпрецедентни мерки за сигурност за срещата по-късно днес между европейските лидери и Реджеп Ердоган. Часове преди ключовото събитие в града излязоха протестиращи срещу визитата на турския президент. Държавният ни глава Румен Радев поиска на срещата да бъде поставен въпросът с компенсирането от турска страна на прогонените след Освобождението и двете Балкански войни от Турция тракийски бежанци. Обещетението на тракийските бежанци е в размер 10 млрд. долара. \n Срещата цели стопляне на взаимоотношенията с югоизточната ни съседка, след като през 2016 г. охладняха, поради военния преврат в Турция, припомни репортерът на Bulgaria ON AIR Гергана Венкова. Демонстрантите са категорини, че мястото на Ердоган не е в България. Те, също като Радев, настояват въпросът с тракийските бежански да бъде поставен на срещата. За някои хора от протестиращата тълпа Ердоган е диктатор, а визитата му е капитулация за целия ЕС.  Вчера президентът на Турция е заявил, че ще изнесе пред лидерите на ЕС доказателства за страни от ЕС, които подпомагали терористични групировки, предаде репортерът на Bulgaria ON AIR Мария Папазова.    ", "date": "2018.03.26", "title": "Часове преди срещата ЕС-Ердоган - протести и драконовски мерки за сигурност"}
{"url": "https://www.bgonair.bg/bulgaria/2018-03-26/prezidentat-rumen-radev-shte-uchastva-v-otbelyazvaneto-na-denya-na-trakiya", "text": "Президентът Румен Радев ще участва в отбелязването на Деня на Тракия и 105 години от Одринската епопея.  Обсадата на Одрин от български и сръбски войски от октомври 1912 до 26 март 1913 г. завършва с превземането на турската крепост от Втора българска армия.  Решителната победа довела до края на Балканската война. Снимка: Олег Попов, Bulgaria ON AIR", "date": "2018.03.26", "title": "Президентът Румен Радев ще участва в отбелязването на Деня на Тракия"}
{"url": "https://www.bgonair.bg/bulgaria/2018-03-26/bdzh-puska-dnes-biletite-za-velikden", "text": "От днес БДЖ пуска в предварителна продажба билети за всички бързи влакове, които ще се движат около Великденските празници. От държавната железница напомнят, че обичайният срок за предварителната продажба на билети и седящи места за бързите влакове е 5 дни. С удължаване на този срок се дава възможност на клиентите да планират предварително своите пътувания. За празничните дни ще бъдат осигурени допълнителни вагони за влаковете, които пътуват по основните направления в страната.", "date": "2018.03.26", "title": "БДЖ пуска днес билетите за Великден"}
{"url": "https://www.bgonair.bg/sutreshen-blok/2018-03-26/turtsiya-i-es-shteli-da-pregovaryat-za-pari-i-sigurnost-vav-varna", "text": "\r\n Тази вечер резиденцията Евксиноград край Варна ще бъде място на изключително важна среща между ЕС и Турция. В тази среща ще участват висшите представители на Брюксел – Жан-Клод Юнкер, Доналд Туск и Бойко Борисов, а от другата страна ще бъде турският президент Реджеп Тайип Ердоган.  Предстоящата среща във Варна се счита за най-важната от процеса на председателството на България на ЕС. Идеята на срещата е отношенията между страните от Запада и Турция да бъдат стоплени.  Мерките за сигурност във Варна са засилени. Маршрутите, по които ще се движат гостите в Евксиноград, се пазят в тайна, предаде репортерът на Bulgaria ON AIR Гергана Венкова.  \"Ердоган ще иска пари, визи и облекчени мита. Европа ще иска сигурност, а Борисов – стабилност. Ердоган ще иска да обвини Европа, че отглежда терористи срещу Турция. Тук Борисов ще трябва да използва качеството си да принизи тези остри противоречия\", отбеляза в студиото на \"България сутрин\" журналистът Валерия Велева.  По темата взе участие и журналистът Валери Тодоров. Според него чрез срещата България не бива да се превръща в проводник на новата турска политика. \"Турция е рисков партньор. Ролята на България е много трудна. Ердоган изглежда като рекетьор. Не бива да имаме прекалено много очаквания към тази двучасова среща във Варна. Тя вече има зададен дневен ред. Целта е да се води диалог\", подчерта той. \r\n  ", "date": "2018.03.26", "title": "Турция и ЕС щели да преговарят за пари и сигурност във Варна"}
{"url": "https://www.bgonair.bg/sutreshen-blok/2018-03-26/biznesmen-organizira-protest-sreshtu-svalyaneto-na-nomerata-na-sluzhebni-avtomobili", "text": "\r\n Бизнесменът Веселин Илчев обяви, че на 22 април се организира протест в цялата страна срещу санкциите, в който ще се включат много транспортни фирми. Причината за недоволството е, че според Илчев свалянето на номерата на служебните автомобили при нарушение на водачите е санкция, която не засяга нарушителя.  \"Не може ти да сваляш моите номера на маята кола, заради чужди грешки\", обяви бизнесменът в студиото на  . Веселин Илчев обясни още, че иска да се ползва чуждестранен опит и при платени актове и глоби номерата на служебните автомобили да се връщат веднага, за да може с тях да се работи, защото иначе сега при 6 месечната дерегистрация фирмите търпят сериозни загуби. , Владимир Тодоров от Асоциацията на пострадалите при катастрофи се съгласи с това. Той обаче призова представителите на транспортния бизнес да контролират по - добре водачите, които наемат.  \"Това е транспортна компания. Тя трябва да извършва контрол както върху превозното средство, така и върху хората, които наема\", подчерта той пред  . Тодоров даде за пример шофьорите в градския транспорт, които са проверявани с дрегер всяка сутрин.", "date": "2018.03.26", "title": "Бизнесмен организира протест срещу свалянето на номерата на служебни автомобили"}
{"url": "https://www.bgonair.bg/sutreshen-blok/2018-03-26/ne-tryabva-da-se-pritesnyavame-ot-tova-che-balgarite-hodyat-na-pochivka-v-gartsiyass", "text": "\r\n Голяма част от българите, които ходят на море в Гърция, ходят на различни почивки в България и ние не трябва да се притесняваме от това, че близо милион наши сънародници избират да отидат в Гърция на море. Това каза в студиото на  Румен Драганов от Института за анализи и оценки в туризма. \"Нямаме статистиката вътрешната, тя е доста невярна по отношение на пътуващите българи\", подчерта Драганов пред  . Той обясни, че никой никога не е броил българите, които посещават родното черноморие, нито колко нощуват или харчат. Полина Карастоянова от Националния борд по туризъм обясни, че тези близо милион българи, които пътуват в Гърция не са всъщност загуба за родния туристически бранш. \"Това всъщност е прекрасна възможност. Нашият фокус трябва да бъде да качим ръста на чуждестранните туристи\", категорична беше Карастоянова в ефира на  . Тя подчерта също, че трябва и инвестициите на държавата в туризма да се увеличат, а също и бюджетът на министерството. Карастоянова аргументира това с факта, че туристическият бранш дава сериозен процент от Брутния вътрешен продукт на страната. Журналистът Крум Савов пък заяви, че според личните му наблюдения има два мита, които битуват сред българите за морето в Гърция. Първият е, че почивката там излиза по - евтино от тази на родното черноморие, а вторият е климатът на южната ни съседка, който според него не позволява дълго стоене на плажа, както у нас. \"Това е една мода и една мания непременно да демонстрираме някакво благополучие или някакъв модернизъм\", каза той пред  . Савов беше категоричен, че по негови наблюдения дори персоналът по нашето море предпочита българските туристи. По думите му в нашите курорти българите се чувстват \"на гости\", а чуждестранните туристи се чувстват \" у дома\".", "date": "2018.03.26", "title": "Не трябва да се притесняваме от това, че българите ходят на почивка в Гърция"}
{"url": "https://www.bgonair.bg/sutreshen-blok/2018-03-26/taksimetradzhii-na-protest-iskame-po-golyama-sigurnost", "text": "\r\n Седмицата започва с протест на таксиметрови шофьори на няколко места в страната с искане за повече сигурност по време на работа. Конкретният повод е убийството на шофьор в село Николово в средата на месец март. Тогава той бе намушкат от две непълнолетни момчета с цел обир. Самият протест ще се проведе пред Съдебната палата в Русе. Рано сутринта по-голямата част от колите се събраха на паркинг на голям хипермаркет. Те тръгнаха оттам към 8 часа, но се наложи изчакването на патрулен екип, които да ги съпроводи. Колите преминаха през почти всички централни улици в града и дори се стигна до задръствания, защото автомобилите са повече от 100. По думите на един от протестиращите таксиметраджии едно от основните искания е да има ефективни присъди срещу двете 18-годишни момчета, които са убили техен колега в село Николово. \" \", категорични са протестиращите. Според тях доста често стават нападения срещу таксиметрови шофьори в страната. \" \", твърдят шофьорите. Делото срещу двете момчета, които са обвинени в убийството на 59-годишния таксиметров шофьор, ще започне към 10 часа в съдебната зала. При извършване на престъплението и двамата са били непълнолетни, но вече имат навършени 18 години. Според магистрати присъдите могат да стигнат до 10 години лишаване от свобода. \r\n  ", "date": "2018.03.26", "title": "Таксиметраджии на протест: Искаме по-голяма сигурност!"}
{"url": "https://www.bgonair.bg/ekrani/2018-03-26/oblachnostta-prodalzhava-no-sled-sryada-zatoplyane-i-slantse", "text": "\r\n Тази седмица пролетта ще се установи по-трайно. Въпреки това в страната зимната обстановка все още не си е тръгнала. Все още има и валежи. Днес над Южна България облаците ще се разкъсат макар и за кратко. Слънце ще пробие по всяка вероятност и в столицата. Това прогнозира климатологът на Bulgaria ON AIR Симеон Матев. Той уточни в \"България сутрин\", че днес Източна България ще бъде най-дъждовната област в страната.  \"Около сряда и четвъртък се очаква изясняване на времето и затопляне. В петък живакът ще стигне от 16 до 21 градуса. Уикендът се очаква да бъде слънчев и топъл в началото, но в събота следобед ще се заоблачи. Неделята ще бъде слънчева, но все пак идея по-студена\", посочи Матев.", "date": "2018.03.26", "title": "Облачността продължава, но след сряда – затопляне и слънце"}
