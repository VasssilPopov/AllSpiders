{"url": "https://www.bgonair.bg/world/2019-01-29/ubietsat-ot-florida-grant-amato-imal-lesen-dostap-do-orazhie", "text": "29-годишен американец е обвинен за тройно убийство, извършено заради българска компаньонка. Трагедията се разиграва в петък, когато в дома на Грант Амато във Флорида са открити застреляни неговите родители и брат му.  Става ясно, че те са имали скандали заради онлайн връзката на сина си с проститутка от България. По-рано Грант откраднал от родителите си 200 хиляди долара, с които плащал за еротичен видеочат или превеждал директно на сънародничката ни.  След като установило липсата на парите, семейството на Амато го изпратило на терапия срещу интернет пристрастяване. При връщането му у дома родителите му поставили ултиматум - или спира да си общува с жената, или напуска къщата.  Според роднини Амато е бил депресиран и е мислел за самоубийство. След ареста си той е направил пълни самопризнания. Харесайте Facebook страницата ни за още новини ", "date": "2019.01.29", "title": "Убийство с българска следа потресе Флорида"}
{"url": "https://www.bgonair.bg/world/2019-01-29/nyakolko-letishta-byaha-blokirani-v-sasht-zaradi-obilen-snegovalezh", "text": "Обилният снеговалеж в Средния американски запад предизвика хаос във въздушния транспорт на няколко големи летища.  Заради непочистени писти и ниска видимост бяха отменени или забавени близо 2000 полета от международните летища в Чикаго и Денвър.  Издадено е предупреждение за изключително студено време за 18 милиона жители на 14 щата. На редица места се очаква живакът в термометрите да падне до под минус 35 градуса.  В щатите Уисконсин и Минесота работата на държавните учреждения е прекратена а следващите няколко дни бяха обявени за неучебни до нормализиране на обстановката. Харесайте Facebook страницата ни за повече новини ", "date": "2019.01.29", "title": "Няколко летища бяха блокирани в САЩ заради обилен снеговалеж"}
{"url": "https://www.bgonair.bg/world/2019-01-29/britanskiyat-parlament-glasuva-plan-b-na-tereza-mey", "text": "Последен опит на Тереза Мей да спаси сделката за Brexi. Днес в британският парламент след дебати ще бъде гласуван план \"Б\" на премиера, след като първоначалното споразумение, договорено с ЕС, беше отхвърлено с голямо мнозинство. Ябълката на раздора се оказа предпазният механизъм за границата между Ирландия и Северна Ирландия, целящ да предотврати появата на физическа граница между двете държави, след развода между Лондон и Брюксел.  Според източници от\"Даунинг стрийт 10“ Мей ще призове депутатите да гласуват в подкрепа на поправка, която призовава за замяна на предпазния механизъм с алтернативни разпоредби. Харесайте Facebook страницата ни за още новини ", "date": "2019.01.29", "title": "Британският парламент гласува план \"Б\" на Тереза Мей"}
{"url": "https://www.bgonair.bg/world/2019-01-29/petima-politsai-sa-raneni-pri-prestrelka-v-hyustan", "text": "\r\n Петима полицаи бяха ранени след престрелка със заподозрени наркопласьори в Хюстън, щата Тексас. Двама от служителите на реда са в тежко състояние.  Престрелката започнала при опит на полицаите да изпълнят заповед за арест. Щом влезли в къщата на заподозрените, по полицаите бил открит огън. В резултат са убити двама от наркопласьорите, а двама се предали след като били обградени от пристигналите полицейски подкрепления. Харесайте Facebook страницата ни за още новини ", "date": "2019.01.29", "title": "Петима полицаи са ранени при престрелка в Хюстън"}
{"url": "https://www.bgonair.bg/world/2019-01-29/razbiha-nezakonna-klanitsa-v-polsha-iznasyala-meso-ot-bolni-zhivotni", "text": "Разбиха незаконна кланица в Полша изнасяла месо от болни животни. Българската агенция по безопасност на храните успокоиха, че продукти от въпросната кланица не са разпространявани у нас. До скандала се стигна, след като полски репортер се внедри във въпросната кланица и засне клипове с болните животни, които дори не могат да вървят сами. Полската полиция и ветеринарните служби са започнали масови проверки в страната. За още новини харесайте и страницата ни във Facebook ", "date": "2019.01.29", "title": "Разбиха незаконна кланица в Полша изнасяла месо от болни животни"}
{"url": "https://www.bgonair.bg/world/2019-01-29/pravitelstvena-pomosht-sled-moshtnoto-tornado-v-havana", "text": "Расте броят на жертвите на мощното торнадо в Хавана. Загиналите са четирима, 200 са ранените.  Стихията връхлетя кубинската столица преди ден. В резултат на торнадото десетки сгради са разрушени.  Президентът на страната обеща на жителите правителствени помощи за справяне с последиците от бедствието. За още новини харесайте страницата ни във Facebook ", "date": "2019.01.29", "title": "Правителствена помощ след мощното торнадо в Хавана"}
{"url": "https://www.bgonair.bg/world/2019-01-29/nyu-york-zhena-prekara-3-dni-v-zasednal-asansyor-predi-da-ya-spasyat", "text": "В Ню Йорк спасиха жена, прекарала цели 3 дни в заседнал асансьор. 53-годишната Маритес Фортализа влязла там в петък вечерта. Сигналът за помощ обаче бил подаден чак в понеделник сутрин.  Жената е в болница, където се възстановява от обезводняване. Тя работи за милиардера и инвестиционен банкер Уорън Стивънс, който е собственик на сградата. Неговото семейство било извън града за уикенда, а Фортализа вероятно не е носела мобилен телефон, за да успее да извика помощ. Причината за засядането на асансьора засега е неясна. За още новини харесайте страницата ни във Facebook ", "date": "2019.01.29", "title": "Ню Йорк: Жена прекара 3 дни в заседнал асансьор преди да я спасят"}
{"url": "https://www.bgonair.bg/world/2019-01-29/desetki-pozharnikari-se-boryat-s-ogromen-pozhar-v-avstraliyskiya-shtat-tasmaniya", "text": "\r\n Десетки пожарникари се борят с огромен пожар в австралийския щат Тасмания. Над 400 души се евакуират. Ситуацията се влошава , заради сухото и горещо време. Хеликоптер, помагащ за гасенето на пожари катастрофира в язовирна стена, при опит да презареди с вода. Двамата пилоти и инженерът на борда са невредими. \"Пожарникарите казват, че вероятно днес или утре, а може би в четвъртък, ще овладеят пожара. Но бяха откровени с нас – ситуацията е сериозна и това е твърде оптимистичен вариант. А като се има предвид, че не се очаква да завали дъжд през следващите три или четири седмици, ще бъде наистина голяма борба със стихията\", споделя гражданка Харесайте Facebook страницата ни за още новини ", "date": "2019.01.29", "title": "Десетки пожарникари се борят с пожар в австралийския щат Тасмания"}
{"url": "https://www.bgonair.bg/economy/2019-01-29/uvelichavat-se-tsenite-na-zhilishtata-pod-naem-vav-vsichki-golemi-evropeyski-gradove", "text": "Цените на жилищата под наем във всички големи европейски градове, популярни сред студентите, отбелязват годишен ръст през четвъртото тримесечие, показва анализ на жилищната платформа HousingAnywhere, цитиран от онлайн изданието World Property Journal. Индексът на платформата за наемите в Европа включва данни за обзаведени частни стаи, студиа и едностайни апартаменти в Барселона, Берлин, Брюксел, Мадрид, Милано, Ротердам и Виена. Повишаването на цените на наемите се дължи на растящия недостиг на налични имоти за отдаване под наем, засилващата се конкуренция сред чуждестранните студенти и млади служители за намиране на подходящото жилище и на по-луксозните апартаменти, които се предлагат на високи цени. Всички пазари отбелязват повишаване на наемите през четвъртото тримесечие спрямо същия период на предходната година. Ръстът е най-чувствителен при едностайните апартаменти под наем в Барселона (8,7%) и Мадрид (6,27%), а Виена е на последно място с общо повишение от едва 0,68%. Мадрид и Барселона все още са сред градовете с най-ниските наеми в Европа, а Милано е сред градовете с най-високи наеми. Това показва, че пазарите в Европа се изравняват по равнище на наемите, въпреки че все още има значителни разлики. Виена е сред изключенията с относително ниски цени на наемите и най-малкото покачване на цените в Европа. \r\nСнимка: Pixabay \r\nЧетете повече на  . Харесайте Facebook страницата ни за още новини ", "date": "2019.01.29", "title": "Увеличават се цените на жилищата под наем във всички големи европейски градове"}
{"url": "https://www.bgonair.bg/denqt-on-air/2019-01-29/glas-ot-kt-podkrepa-rabotodatelite-tselyat-rabotnitsite-da-plashtat-100-ot-osigurovkite", "text": "\r\n Работодателите искат да си делят поравно разходите за осигуровки с работниците. Ваня Григорова от КТ \"Подкрепа\" заяви в предаването \"Денят ON AIR\", че това говори за опит за прехвърляне на по-голяма част от осигурителната тежест от работодателя към работника. Дори нещо повече. \"Понастоящем е 60 към 40, сега искат 50 на 50. Целят постигането на 0 срещу 100 - работниците да плащат 100% от осигуровките, както вече е в Румъния. Въпросът е дали правителството ще се вслуша в техните искания\", обясни тя пред Bulgaria ON AIR. И даде пример, че при 1000 лева нетна заплата служителят ще плащат 28 лева повече на месец. За работодателите това означава спестяване на 58 лева, което обаче означава по-нисък осигурителен доход и по-ниски осигурителни права за служителите. \"Работодателите искат да бъдат вписани различни числа в трудовите договори. Основната заплата да бъде заменена от \"чистата\" заплата. От една страна не може да се запише чистата заплата, тъй като тя е променлива. Това означава, че скрито те искат да отпадне \"клас прослужено време\". Второто е генерална промяна на начина на начисляване на осигуровките. По този начин общите им разходи ще намалеят\", разясни Ваня Григорова. Според нея няма данни и доказателства за недостига на кадри на пазара на труда, каквато теза афишират работодателите. По думите ѝ това позволява свободни интерпретации от тяхна страна, докато в същото време има твърде малко работни места на фона на безработицата. \"Две са нещата, които трябва да се направят. Задължителни промени в данъчната система на България. Това се подсказва неколкократно дори от Европейската комисия. Връщане на прогресивното данъчно облагане и връщане на необлагаемия минимум за доходи поне до минималната работна заплата. Второто нещо е хората да разберат, че ако не защитават сами правата си в предприятията, няма как правителството да им увеличи заплатите\", каза още Григорова.  ", "date": "2019.01.29", "title": "Глас от КТ \"Подкрепа\": Работодателите целят работниците да плащат 100% от осигуровките"}
{"url": "https://www.bgonair.bg/economy/2019-01-29/patyat-ni-kam-evrozonata-sreshta-mezhdu-biznesa-i-pravitelstvoto", "text": "\r\n \n България твърдо е поела по пътя към еврото. Това каза заместник-председателят на Европейската комисия Валдис Домбровскис на среща в София между правителството и бизнеса. Основната тема - пътят на страната ни към еврозоната и ефектите върху икономиката. Премиерът Бойко Борисов каза, че инвестициите в страната се увеличават, тъй като у нас се строят нови заводи, което отваря нови работни места.  По повод критиките, че с въвеждане на еврото цените в страната ще се увеличат, премиерът каза, че все пак България се стреми към всички западни страни. Една от ползите на еврото е, че ако се случи банкова нестабилност или фалира дадена банка негативите да бъдат за нея, а не за нейните вложители.  Спрямо критиките на президента към властта, Борисов припомни, че неговата партия два пъти е подавала оставка, а от това по-демократично действие нямало. Харесайте Facebook страницата ни за още новини ", "date": "2019.01.29", "title": "Пътят ни към еврозоната: Среща между бизнеса и правителството"}
