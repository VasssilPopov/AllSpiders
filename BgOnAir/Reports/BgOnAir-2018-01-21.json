{"url": "https://www.bgonair.bg/reportazhi/2018-01-21/eva-maydel-izgryavashtata-zvezda-na-evropeyskiya-parlament", "text": "\r\n Тя е пример за успех. Изданията \"Financial times\", \"Forbes\" и \"Politico\" я наричат \"изгряваща звезда\".  Едва на 31 Ева Майдел е свежият полъх в Страсбург. Мартина Ганчева ни среща с един от най-младите и модерни членове на Европейския парламент. Цялото интервю гледайте в \"България сутрин\" на 22.01.", "date": "2018.01.21", "title": "Ева Майдел - \"изгряващата звезда\" на Европейския парламент"}
{"url": "https://www.bgonair.bg/bulgaria/2018-01-21/oranzhev-kod-za-opasno-vreme-utre-ochakvat-se-znachitelni-valezhi-ot-snyag-i-silen-vyatar", "text": "Предупреждение за опасно време обяви за утре (22.01) Националният институт по метеорология и хидрология. Заради очаквани значителни валежи от сняг и силен вятър е обявен оранжев код за цяла Северна и цяла Източна България, както и за областите Хасково и Кърджали. Жълт е кодът за всички останали области, където се очакват валежи до 25 литра на квадратен метър и отново силен вятър.", "date": "2018.01.21", "title": "Оранжев код за опасно време утре: Очакват се значителни валежи от сняг и силен вятър"}
{"url": "https://www.bgonair.bg/bulgaria/2018-01-21/gripnata-epidemiya-se-razrastva-uchenitsite-v-blagoevgrad-izlizat-vav-vakantsiya", "text": "Грипната епидемия се разраства. От утре е обявена 3-дневна ваканция за учениците в Благоевград, както и в пловдивския град Брезово. До вторник няма да учат и в Пазарджик. Там грипна епидемия беше обявена миналия четвъртък след като проверка на здравните служби показа, че 30% от учениците са болни. Учебните занятия са преустановени в общо 60 училища в страната. В Пернишка област, където първи обявиха грипна епидемия, се очаква от утре училищата отново да отворят врати. Висока заболеваемост има още в областите Пловдив, Стара Загора, Габрово, София, Русе и Силистра.", "date": "2018.01.21", "title": "Грипната епидемия се разраства, учениците в Благоевград излизат във ваканция"}
{"url": "https://www.bgonair.bg/bulgaria/2018-01-21/bsp-za-sekretniya-doklad-na-dans-vlastite-ne-sa-predprieli-neobhodimite-merki", "text": "БСП показаха поверителния доклад на ДАНС, в който се говори за пробив в Националната акцизна централизирана система.  Документът беше разсекретен и утре ще бъде представен на депутатите от комисиите по вътрешни работи и по бюджет и финанси. Според проверката на контраразузнаването ни, системата може да бъде манипулирана, което създава заплаха за финансовата и икономическата сигурност на страната. Налице са признаци, че служители на Агенция \"Митници\" са променяли данни от системата. БСП са категорични, че след тези заключения от 2016 г. правителството и органите на реда не са предприели никакви действия. ГЕРБ от своя страна посочиха, че е некоректно от страна на БСП да твърдят, че няма предприети мерки. В доклада ясно било записано, че Агенция \"Митници\" е предприела незабавни стъпки по изпълнение на препоръките. \"Всички от тях вече са изпълнени\", пишат още от пресцентъра на партията на Бойко Борисов.  ", "date": "2018.01.21", "title": "БСП за секретния доклад на ДАНС: Властите не са предприели необходимите мерки"}
{"url": "https://www.bgonair.bg/world/2018-01-21/mayk-pens-zashtiti-reshenieto-na-tramp-za-erusalim", "text": "Вицепрезидентът на САЩ Майк Пенс защити решението на президента Доналд Тръмп да обяви Ерусалим за столица на Израел. Действие, което предизвика критика сред арабските държави, които са част от неговата обиколка в Близкия изток, предава ABC News. Пенс се срещна с краля на Йордания Абдула II, за да обсъдят теми, включващи и решението на Тръмп по израелската столица. Вицепрезидентът заяви, че страната му продължава да подкрепя мирния процес между израелците и палестинците. \"Ние се придържаме към запазването на статуквото по отношение на светите места в Ерусалим, а границите и другите въпроси ще могат да бъдат договорени между страните\", заяви Пенс. Преди пристигането му няколко десетки йорданци се събраха пред посолството на САЩ в Аман на протест срещу близкоизточната политика на Вашингтон.  \"Пенс, пратеникът на дясното крило на ционистка Америка, не е добре дошъл\", пише на един от лозунгите им, предаде Фокус.", "date": "2018.01.21", "title": "Майк Пенс защити решението на Тръмп за Ерусалим"}
{"url": "https://www.bgonair.bg/world/2018-01-21/nay-malko-petima-zaginali-pri-napadenieto-na-hotel-v-kabul", "text": "Най-малко петима са убитите в атаката, която продължава срещу хотел \"Интерконтинентал\" в афганистанската столица Кабул, предаде Франс прес, като се позова на информация на афганистанското разузнаване. Осем души са ранени и са били извадени от хотела през нощта. Специалните сили се опитват да се справят с четвъртия нападател, който е взел заложници. Сред заложниците има афганистанци и чужденци и се чува как те викат, че нападателят ще ги убие, ако не успее да излезе от сградата, съобщава  По-рано бе съобщено, че останалите трима нападатели са ликвидирани. От хотела са извадени около 100 души, сред които 16 чужденци, измежду които и 8 жени. Атаката продължава вече единадесети час. Нападателите нахлуха малко след 21 ч. местно време и първо предизвикаха експлозия, а после откриха огън по хората в хотела. Снимка: Архив", "date": "2018.01.21", "title": "Най-малко петима загинали при нападение на хотел в Кабул"}
{"url": "https://www.bgonair.bg/world/2018-01-21/tri-raketi-byaha-izstrelyani-ot-siriya-kam-turski-grad", "text": "Напрежение между Турция и Сирия. В ранните часове четири ракети бяха изстреляни от Сирия към граничната турска провинция Килис. Разрушени са няколко къщи, съобщава се за един пострадал. Обстрелът идва, след като вчера турските сили обявиха началото на операция против кюрдските формирования от Силите за защита на народа и Партията на демократическия съюз в района Африн в Сирия, където живеят около 1,5 милиона сирийски кюрди. Военни конвои са струпани по турската граница. Настъплението на Турция е по суша и въздух. Нанесени са удари по цели на кюрдите. Целта е да се прочистят всички коридори на терористите. Дамаск остро осъща агресията срещу Африн, а сирийското правителство отрече да е било уведомено от Турция за военната операция.  ", "date": "2018.01.21", "title": "Сирия изстреля четири ракети към турски граничен град"}
{"url": "https://www.bgonair.bg/reportazhi/2018-01-21/hilyadi-gartsi-izlizat-na-protest-v-solun-zaradi-imeto-makedoniya", "text": "\r\n Хиляди гърци се очаква да излязат на протест в Солун срещу името на Македония и течащите в момента преговори по казуса между Скопие и Атина. Мнозина от вече събралите се в района на Бялата кула, в близост до която се намира и паметникът на Александър Македонски, носят в ръцете си гръцките знамена. А освен жителите на Солун, на протеста се очаква да присъстват хора от цяла Гърция, предаде специалният пратеник на   в Солун Ива Григорова. \n Според организаторите на протеста се очаква да се съберат около 200 хил. души. А на едно от събитията, създадени в социалната мрежа Facebook, присъствието си са потвърдили около 7 хил. души. Социологическите проучвания сочат, че над 70% от гърците са против думата \"Македония\" да присъства в името на държавата Македония. В Ню Йорк се водиха преговори и бяха възможени пет различни варианта. Днес в един от най-известните гръцки вестници \"Етнос\" бе публикувано интервю с премиера на страната Алексис Ципрас, в което той заявява, че македонска нация никога не е имало. От своя страна македонският премиер Зоран Заев заяви пък, че въпросът за името на Македония ще бъде решен на референдум. Към момента целият Солун е блокиран от полиция, а мерките за сигурност са изключително засилени. Очаква се това да бъде най-големият протест от 25 години насам. Предишният, дори още по-голям такъв, отново бе свързан с името на Македония. Снимка: Олег Попов (Bulgaria ON AIR)  ", "date": "2018.01.21", "title": "Хиляди гърци излизат на протест в Солун заради името \"Македония\""}
{"url": "https://www.bgonair.bg/bulgaria/2018-01-21/tir-izletya-ot-most-na-am-maritsa-i-padna-v-reka", "text": "ТИР излетя от пътя и падна от мост на АМ \"Марица\". За часове едното платно от Харманли към Капинат Андреево беше затворено. Инцидентът е станал малко преди 06.00 ч. тази сутрин. Машината се е озовала директно в близката река. Предполага се, че инцидентът е станал заради заледения път. Възможно е обаче шофьорът на ТИР-а да е заспал.  С трудности той е бил изваден от кабината. В момента е в болница.", "date": "2018.01.21", "title": "ТИР излетя от мост на АМ \"Марица\" и падна в река"}
{"url": "https://www.bgonair.bg/bulgaria/2018-01-21/pokupkata-na-zhilishte-u-nas-dalag-i-machitelen-protses", "text": "\r\n Цените на имотите продължават да растат. Повишава се и броят на сключените сделки за покупко-продажба. На какво се дължи тенденцията и какви жилища се търсят у нас? Последните дни Радослав прекарва в търсене на имот. Иска да закупи такъв с цел инвестиция. Надява се да получава поне 300 евро на месец от наем. Покупката на жилище обаче може да се окаже дълъг и мъчителен процес, ако търсещите са си поставили нереалистични цели. В София например най-много апартаменти са продадени на цени между 50 и 70 хил. евро.", "date": "2018.01.21", "title": "Покупката на жилище у нас - дълъг и мъчителен процес"}
{"url": "https://www.bgonair.bg/economy/2018-01-21/poskapvaneto-na-petrola-e-rezultat-ot-sdelkata-v-opek-smyata-aleksandar-novak", "text": "Удължаването на ограниченията за добив на петрол, постигнато в споразумението на ОПЕК и страни извън картела, повлия положително на динамиката на цените на петрола на световните пазари, смята руският министър на енергетиката Александър Новак. \"Пазарът вижда успешните усилия и реагира\", каза той, цитиран от пресцентъра на руското Министерство на енергетиката. В последните седмици цената на петрола на световните пазари достига до ниво от около 70 долара за барел. Това е най-високото ниво за последните над три години. Страните от ОПЕК, както и няколко държави извън организацияга, добиващи петрол, сред които и Русия (т.нар. ОПЕК+), се разбраха през ноември 2017 година да удължат ограничените квоти за добива на петрол до края на 2018 година. Междувременно на пазара влияят и данни за намалени резерви от горива в САЩ. По силата на споразумението най-значимо намаление на добива е предвидено за Саудитска Арабия (486 хил. барела на ден) и Русия (300 хил. барела на ден). Общо намалението е в размер на 1,8 млн. барела на ден, посочва По-късно днес в Оман ще се проведе среща на ресорните министри от ОПЕК+ ще се проведе първото за годината заседание, на което ще бъде отчетено изпълнението на квотите и отражението им на пазара. Нагласите преди началото на заседанието са, че споразумението няма да бъде оттеглено, въпреки че то постигна целта си и цената на петрола тръгна нагоре, допълва ТАСС.", "date": "2018.01.21", "title": "Поскъпването на петрола е резултат от сделката в ОПЕК+, смята Александър Новак"}
{"url": "https://www.bgonair.bg/economy/2018-01-21/nakade-varvyat-tsenite-na-hranite-prez-2018", "text": "Цените на храните, следени от Държавната комисия за стокиви борси и тържища (ДКСБТ), нямат ясна тенденция от началото на годината. От бюлетина на Комисията става ясно, че индексът на цените на едро се понижи до ниво от 1,486 пункта в изминалата седмица, спрямо 1,499 пункта седмица по-рано. В началото на година нивото на индекса беше 1,488 пункта. От статистиката на ДКСБТ е видно, че най-съществени изменения има върху цените на плодовете и зеленчуците. За спада на индекса допринасят ябълките, чиито цени на едро намаляват със 7,4%. С около 1% намаляват и цените на цитрусите (портокали и мандарини). Спад отчитат и цените на зелената салата - с 5,1%, а в същото време морковите са с почти 3% по-скъпи. С 3,3% поскъпват и краставиците. Данните показват още намаление на цените на някои млечни продукти. Киселото мляко например е с 1,2% по-евтино, сиренето с 0,2%, а маслото - с 1,7%. Кашкавалът е поскъпнал с 1,3%, показват още данните на ДКСБТ. През изминалата седмица цената на захарта се е повишила с 1,8%. Снимка: Pixabay", "date": "2018.01.21", "title": "Накъде вървят цените на храните през 2018?"}
{"url": "https://www.bgonair.bg/bulgaria/2018-01-21/dobrich-na-protest-tarpenieto-ni-e-na-raba-dobre-che-nyama-voda-inache-shte-prelee", "text": "Нов протест срещу предложението за поскъпване на водата в област Добрич организират граждани, съобщава \"Фокус\". Протестиращите ще се съберат пред сградата на Областна администрация Добрич, като ще преминат по част от централната пешеходна зона и за кратко ще бъде блокирано движението на автомобили в района на \"Стара къща\". Миналата неделя се проведе протест под мотото: \"И една стотинка е много\", а днес то ще бъде: \"Извинявайте за неудобството, ние се опитваме да променим Добрич\". Протестът е организиран от Гражданска инициатива, която чрез социалните мрежи заявява: \"Ние организирахме гражданския протест миналата неделя, на който стартирахме подписка в подкрепа на исканията на гражданите на град Добрич да не се увеличава цената на ВиК-услугите за област Добрич, за оставка на директора на ВиК-Добрич и борда на директорите\". Настоява се също така проблемите на дружеството да бъдат подложени на широко обществено обсъждане с участието на жителите на града. Само за 5 дни подписката са подкрепили повече от 1100 души от Добрич и областта. \"Търпението на народа е на ръба на чашата, добре че пак няма вода, иначе щеше да прелее!\", заявяват от Гражданската инициатива", "date": "2018.01.21", "title": "Добрич на протест: Търпението ни е на ръба, добре че няма вода, иначе ще прелее!"}
{"url": "https://www.bgonair.bg/bulgaria/2018-01-21/lek-trus-s-magnitud-23-po-rihter-e-registriran-kray-selo-kladentsi", "text": "Земетресение с магнитуд 2,3 по скалата на Рихтер е регистрирано край село Кладенци. Това показва справка на интернет страницата на Националния институт по геофизика, геодезия и география към БАН. Трусът е регистриран в 03:25 часа. Според оперативния дежурен в НИГГГ, това е слаб вторичен трус от гръцко-македонски земетресения и няма данни да е било усетено у нас.", "date": "2018.01.21", "title": "Лек трус с магнитуд 2,3 по Рихтер е регистриран край село Кладенци"}
{"url": "https://www.bgonair.bg/bulgaria/2018-01-21/patriarh-neofit-chestva-imen-den", "text": "Православната църква почита днес паметта на преподобния Максим Изповедник и на Свети Мъченик Неофит. На този ден българският патриарх и Софийски митрополит Неофит ще почете своя небесен покровител с тържествена Света литургия и с благодарствен молебен, които ще бъдат отслужени в софийската митрополитска катедрала \"Св. Неделя\". Това съобщи отделът \"Връзки с обществеността\" при Светия синод на БПЦ-БП. Литургията ще започне в 9.30 часа и веднага след нея /около 11.00 часа/ Негово светейшество ще оглави и молебена. Поздравление от името на Светия синод на БПЦ-БП ще поднесе Врачанският митрополит Григорий - наместник на овдовелия Видински епархийски престол. От името на клира и миряните на Софийската епархия поздравителния адрес ще поднесе протосингелът на епархията - архимандрит Василий, предаде  \"Да се помолим чистосърдечно за здравето и добруването на българския патриарх и да кажем: на многая лета Светейший Владико!\", призовават християните от Светия синод на БПЦ.", "date": "2018.01.21", "title": "Патриарх Неофит чества имен ден"}
{"url": "https://www.bgonair.bg/bulgaria/2018-01-21/nad-140-mashini-pochistvat-ulitsite-na-sofiya-ot-snega", "text": "Заради понижаването на температурите и валежите от сняг в София са настанени 175 души, останали без дом в двата кризисни центъра на Столична община. Над 140 машини са извършвали обработки със смеси срещу заледяване и бутане на снежна маса, съобщава пресцентърът на Столична община. Направени са две обработки във всички райони на града. Снегопочистващата техника е извършила обработки на трасетата на градския транспорт, основни улици в кварталите, Южната дъга на Околовръстен път, както и общинските пътища. Започнала е работа и по вътрешно-квартални улици в някои райони. В момента продължава \r\nснегопочистване в районите Връбница, Средец, Кремиковци, Панчарево, Овча купел и Банкя. Опесъчаване се изпълнява на планинските пътища във Витоша Драгалевци - Алеко и Бояна - Златни мостове. \r\nПочистват се спирките на градския транспорт и подходите към подлезите. В момента градският транспорт се движи навсякъде по обичайните си маршрути. Напомняме на шофьорите да използват автомобилите си оборудвани за движение при зимни условия и да шофират със съобразена скорост.", "date": "2018.01.21", "title": "Над 140 машини почистват улиците на София от снега"}
{"url": "https://www.bgonair.bg/bulgaria/2018-01-21/kola-blasna-i-ubi-62-godishen-velosipedist-kray-stryama", "text": "По първоначални данни лек автомобил \"Форд\" блъснал 62-годишен велосипедист от селото, който се движел по средата на пътя. Мъжът е загинал на място. Шофьорът на колата е 32-годишен. Извършен е оглед. Причините за катастрофата се изясняват.", "date": "2018.01.21", "title": "Кола блъсна и уби 62-годишен велосипедист край Стряма"}
{"url": "https://www.bgonair.bg/bulgaria/2018-01-21/shampion-grisho-povali-kirios-v-melbarn-i-se-klasira-na-14-final", "text": "Григор Димитров успя да се наложи над Ник Кириос в Мелбърн и продължава участието си в турнира. Григор Димитров елиминира голямата надежда на домакините Ник Кирьос със 7-6(3) 7-6(4) 4-6 7-6(4) в 1/8-финален мач пред пълните трибуни на Rod Laver Arena. Преди срещата австралиецът многократно показа колко мотивиран е да се докаже пред домашна публика, но световният №3 напълно го неутрализира. Българинът демонстрира отличен характер и спечели трите си сета след тайбрек, което го прати в следващата фаза, където ще срещне британеца Кейл Едмънд. Австралиецът затрудни нашето момче до краен предел с мощните си сервиси и реализира общо 36 аса в сблъсъка, като двамата допуснаха и по седем двойни грешки. По този начин хасковлията отмъсти на Кириос за загубата на 1/2-финалите в Бризбън преди близо две седмици и поведе с три срещу една победи над австралиеца. При успех над Едмънд, Григор за втора поредна година ще се класира сред най-добрите четирима в Мелбърн, където съперник ще е световният №1 Рафаел Надал или Марин Чилич.", "date": "2018.01.21", "title": "Шампион! Гришо повали Кириос в Мелбърн и се класира на 1/4-финал"}
{"url": "https://www.bgonair.bg/bulgaria/2018-01-21/nereglamentirana-publikatsiya-se-poyavi-v-profila-na-radev-vav-facebook", "text": "Днес сутринта е извършена нерегламентирана публикация в профила на президента Румен Радев в социалната мрежа Facecook. Това съобщиха от прессекретариата на държавния глава. Тя е съдържала и препратка към турски сайт за предоставяне на бързи кредити. Публикацията вече я няма на страницата на Румен Радев. За случая са информирани компетентните служби и се извършва проверка.    ", "date": "2018.01.21", "title": "Нерегламентирана публикация се появи в профила на Радев във Facebook"}
{"url": "https://www.bgonair.bg/bulgaria/2018-01-21/okonchatelno-lichnite-lekari-tryabva-da-otchitat-pregledite-na-pensionerite-s-kasovi-belezhki", "text": "\r\n Личните лекари вече ще трябва да отчитат прегледите на пенсионерите чрез номерата на издадените касови бележки. Само по този начин държавата ще им изплаща остатъка от стойността на таксата в размер на 1,90 лв. От съсловието обаче са категорично против законовата промяна и очакват увеличаване на опашките по кабинетите. Според председателя на дружеството на общопрактикуващите лекари д-р Георги Миндов промяната е въведена тихомълком.   потърси за коментар и Националната здравноосигурителна каса /НЗОК/. Те обаче отказаха да застанат пред камерата ни.  Но обясниха - крачка назад няма да бъде направена и имало закони, които трябва да бъдат спазвани.      ", "date": "2018.01.21", "title": "Окончателно: Личните лекари ще отчитат прегледите на пенсионерите с касови бележки"}
