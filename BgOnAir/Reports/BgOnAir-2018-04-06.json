{"url": "https://www.bgonair.bg/world/2018-04-06/prostrelyaha-smartonosno-balgarin-v-indoneziya-skimiral-bankovi-karti", "text": "Българин, заподозрян в скимиране на банкови карти, беше застрелян в Индонезия. Сънародникът ни оказал съпротива при ареста си и опитал да нападне полицаите с нож, съобщиха органите на реда в провинция Бантем. При обиск на дома на заподозрения са намерени 940 скимирани карти, три лаптопа, девет камери за \"шпиониране\" на пин кодовете, скимиращи устройства и устройство за кодиране на данни.  Акцията е извършена съвместно с полицията в столицата Джакарта, където преди две седмици са задържани други двама българи, чилиец и тайванец, които били замесени в схема с източване на кредитни карти.", "date": "2018.04.06", "title": "Простреляха смъртоносно българин в Индонезия, скимирал банкови карти"}
{"url": "https://www.bgonair.bg/direktno/2018-04-06/vnimavayte-s-hranata-po-praznitsite", "text": "\r\n С идването на празниците идват и богатите трапези. Но обилната храна и прекомерната употреба на алкохол могат да вгорчат отбелязването на празника. Богатата маса е традиция за българина, коментира д-р Красимир Гайтанджиев. А последиците за организма са много, голяма част от които негативни. Натрупват се излишни калории, които се чистят трудно. Като допълнение е липсата на достатъчно движение.", "date": "2018.04.06", "title": "Внимавайте с храната по празниците"}
{"url": "https://www.bgonair.bg/economy/2018-04-06/investirat-965-mln-lv-v-gorite-prez-2018-g", "text": "През 2018 година са планирани разходи от 96,5 млн. лева от фонд \"Инвестиции в горите\", става ясно от писмен отговор на министъра на земеделието Румен Порожанов към депутата от БСП Светла Бъчварова. Документът е публикуван от деловодството на Народното събрание. Средствата, събирани в този фонд, са целеви и се харчат основно за залесяване, пътна инфраструктура и закупуване на горски терени, уточнява още Порожанов. Той посочва, че през тази година шестте държавни горски предприятия ще разходят парите основно за строителство и ремонт на горски пътища и транспортно-техническа инфраструктура - 86,6 млн. лева. За планиране на пътища ще бъдат отпуснати 1,4 млн. лева, а за укрепващи съоръжения - 1,3 млн. лева. От справката е видно още, че за залесяване са предвидени общо 7 млн. лева. Най-голяма част от тях ще бъдат разходени от горското стопанство в Сливен - 2,8 млн. лева, посочва  Най-големите разходи от фонда \"Инвестиции в горите\" през тази година се падат на горското предприятие в Смолян - общо 57,5 млн. лева. 55,1 млн. лева от тях ще се използват за строителство и ремонт на горски пътища, става ясно още от отговора на Румен Порожанов. Снимка: Pixabay", "date": "2018.04.06", "title": "Инвестират 96,5 млн. лв в горите през 2018 г."}
{"url": "https://www.bgonair.bg/denqt-on-air/2018-04-06/sreshtata-na-varha-es-zapadni-balkani-shte-bade-uspeshna-kategorichen-e-evrodeputat", "text": "\r\n Срещата на върха ЕС-Западни Балкани е в ход, тя ще се състои и ще бъде успешна. Друга алтернатива няма. Това заяви в студиото на  евродепутатът Андрей Ковачев по повод заплахите с бойкот от Сърбия, Румъния, Кипър и Испания, заради участието на Косово и присъствието на неговия президент Хашим Тачи. Интегрирането на Западните Балкани в ЕС е най-важният приоритет на българското европредседателство на Съвета на ЕС и подобен бойкот би бил предизвикателство пред българската дипломация. \"Всички тези държави от Западните Балкани искат членство в Европейския съюз и работят за него. Има най-различни възможности и механизми всички страни да бъдат задоволени, затова е повече от ясно, че по един или друг начин те ще вземат участие в срещата на върха на 17 май\", коментира още евродепутатът. Пред   Андрей Ковачев подчерта, че е изключително изненадан от думите на Вучич, който преди дни заяви, че не очаква добри новини за Сърбия, тъй като той е президент на страна, която иска да се присъедини към ЕС и твърди, че прави всичко възможно това да стане реалност.  ", "date": "2018.04.06", "title": "Срещата на върха ЕС-Западни Балкани ще бъде успешна, категоричен е евродепутат"}
{"url": "https://www.bgonair.bg/world/2018-04-06/skripal-bil-otroven-s-veshtestvo-proizvedeno-v-ruska-voenna-baza", "text": "Според британското разузнаване веществото, с което е бил отровен Скрипал, е произведено в руска военна база в Саратовска област, пише в. \"Таймс\" Британското разузнаване твърди, че веществото, с което е бил отровен бившият руски шпионин Сергей Скрипал, е произведено в руската военна научно-изследователска база в град Шихани, Саратовска област, пише днес в. \"Таймс\", цитиран от ТАСС. Британският ежедневник отбелязва, че представители на британските служби за информирали за този извод съюзниците на страната. Целта на специалното заседание е било да бъдат убедени световните лидери, че Русия е отговорна за отравянето на Скрипал и че химическото вещество \"Новичок\" е било произведено в базата Шихани, в югозападната Саратовска област. Във вторник британската военна лаборатория в Портън Даун обяви своите заключения, че при атаката е бил използван \"Новичок\" или подобно вещество, но че не е успяла да установи неговия източник. Лондон обвини за нападението Москва, която отрече. Още новини четете в ", "date": "2018.04.06", "title": "Скрипал бил отровен с вещество, произведено в руска военна база"}
{"url": "https://www.bgonair.bg/denqt-on-air/2018-04-06/zhiveem-vav-vremena-na-duhovna-kriza-otchete-mitropolit-antoniy", "text": "\r\n Днес цялатa църква страда и скърби за раздялата с божествния син. Тъжен ден, който след брони дни ще се превърне в нестихваща радост, каза на Разпети петък Негово Високопреосвещенство Западно- и Средноевропейски митрополит Антоний пред  . Той посочи, че суетата на ежедневието не ни дава правилна представа какво трябва да съпреживяваме с Исус Христос. Тази Страстна седмица е съпреживяване, уточни митрополит Антоний. \" \", сподели гостът на телевизията. Той подчерта, че е много важно Църквата да бъде близо до хората и по думите му в годините тази връзка е била прекъсната. Църквата обаче се опитва да се популяризира сред младите хора, вече дори и в социалните мрежи. \n \" \", отбеляза гостът в предаването  . Утре рано сутринта митрополит Антоний ще лети за Ерусалим като ръководител на делегацията на Светия синод. От Божи гроб той ще вземе благодатния огън и около 19:30-20 часа по план трябва да го донесе в София. У нас ще пристигне делегация от Скопие, която ще вземе частица от благодатния огън.  Изповядването в последните години у нас се популяризира, съобщи още митрополитът. По думите му в Католическата църква изповедта е безлична, защото няма визуален контакт, докато в Православната свещеникът е само свидетел и дарува опрощение на каещия се пред иконата на Исус Христос.  ", "date": "2018.04.06", "title": "Живеем във времена на духовна криза, отчете митрополит Антоний"}
{"url": "https://www.bgonair.bg/direktno/2018-04-06/koy-e-nay-stariyat-manastir", "text": "\r\n Патриархът на Александрия Свети Атанасий посещава през 344 г. българските земи във връзка с Вселенския събор в Сердика, свързан със защитата на християнската вяра. По време на пътуването спира на хълм над днешното чирпанско село Златна ливада и заради енергията, която усеща, основава манастир, носещ неговото име. Св. Атанасий Александрийски е имал голям принос в богословието и е почитан от раннохристиянската църква като \"Велик\". Той е считан за \"Баща на православието\" и за приносител на монашеството от Египет в Европа.", "date": "2018.04.06", "title": "Кой е най-старият манастир?"}
{"url": "https://www.bgonair.bg/denqt-on-air/2018-04-06/rosen-petrov-shte-razbiva-istoricheski-mitove-v-operatsiya-istoriya", "text": "\r\n След 4-годишна пауза Росен Петров се завръща на екран като водещ на историческото предаване \"Операция: История\" по Bulgaria ON AIR. То ще бъде излъчвано всяка неделя от 16:30 ч. \"Винаги когато съм на живо дланите се изпотяват, сърцебиене... Нормално е човек да се притеснява\", призна той в предаването \"Денят ON AIR\". В контекста на днeшния Разпети петък Петров посочи, че България в своята история е била разпъвана многократно. България е извървяла много трънлив път, за да постигне своето обединение, настоя той.  \"Толкова кръв и мъка лежи между балканските народи и не можем да го преодолеем. На Балканите всеки се бори да е велик. При толкова величия къде е Велика България, къде е Велика Сърбия, къде е Велика Гърция?\", каза още Росен Петров. Според него сами сме унищожили елита на страната ни, а най-умните и храбри българи са отивали на фронта. Първата световна война е най-голямата касапница, подчерта той и разказа интересна история за нелепата смърт на Димчо Дебелянов. \"Бих искал да разбия някои митове\", посочи Росен Петров, запитан за идеята на новото предаване. И даде пример с Византийската империя, каквато по думите му никога не е имало. \"Това е научен термин. Имало е Източна Римска империя. България е воювала не с византийци, а с римляни\", отбеляза той.  ", "date": "2018.04.06", "title": "Росен Петров ще разбива исторически митове в \"Операция: История\""}
{"url": "https://www.bgonair.bg/world/2018-04-06/tramp-izteglya-amerikanskite-voyski-ot-siriya", "text": "Президентът на САЩ Доналд Тръмп иска да изтегли американските войници от Сирия, но е наредил изрично да не бъде обявяван точен график, предаде Асошиейтед прес, като се позова на петима служители на неговата администрация. Тръмп е дал краен срок от 5-6 месеца за изтегляне на американския контингент. В същото време той внимава да не излиза с точен график. Президентът на САЩ критикуваше своя предшественик Барак Обама и други, че са обявявали военните си планове предварително, пише  Според цитираните източници Тръмп разкритикувал остро своите съветници на среща във вторник за парите, похарчени от Съединените щати в Близкия изток. САЩ не получиха нищо за човешките загуби и похарчените пари по-конкретно в Сирия, казал той. Цитираните източници пожелали да запазят анонимност, тъй като нямат разрешение да говорят по тези въпроси. \r\nНяма промяна в американската военна мисия в Сирия, заяви междувременно говорителката на министерството на отбраната на САЩ Дейна Уайт, цитирана от Франс прес. Тя припомни, че целта на Съединените щати е победа над терористичната групировка \"Ислямска държава\". \r\nОколо 2000 американски военни са разположени в Сирия според Пентагона.", "date": "2018.04.06", "title": "Тръмп изтегля американските войски от Сирия?"}
{"url": "https://www.bgonair.bg/world/2018-04-06/sled-26-godini-liftat-v-saraevo-otnovo-zaraboti", "text": "След 26 години отново заработи един от символите на Сараево - лифтът Требевич.  Открит през 1959 г., той се превръща в емблема на града, до войната през 90-те години, когато е унищожен по време на обсадата. Съоръжението ще свързва Стария град с близката планина Требевич, която по време на обсадата на Сараево 1992, се превръща в място от което е обстрелван града.  Именно пазачът на лифта е и първата жертва на войната в Босна и Херцеговина. Няколко дни след убийството му градът попада под обсада, продължила близо 1500 дни.  След откриването му на празника на града, лифтът ще има капацитет от 1200 пътници в час, които ще се изкачават до Требевич за 17 минути.", "date": "2018.04.06", "title": "След 26 години: Лифтът в Сараево отново заработи"}
{"url": "https://www.bgonair.bg/world/2018-04-06/uspeshna-transplantatsiya-na-babretsi-za-dvama-mazhe-na-52-i-48-godini", "text": "Донорска ситуация в \"Александровска болница\". Двама мъже са получили шанс за нови бъбреци.  Мъж на 56 години от Кюстендил, изпаднал в мозъчна смърт след инсулт, е дал надежда за по-добър живот на двама пациенти на диализа.  Трансплантираните са на 52 и 48 години. Те се възстановяват в реанимацията, състоянието им е стабилно, съобщават от болницата.", "date": "2018.04.06", "title": "Успешна трансплантация на бъбреци за двама мъже на 52 и 48 г."}
{"url": "https://www.bgonair.bg/world/2018-04-06/naprezhenie-v-ivitsata-gaza-palestintsi-i-izraelski-voynitsi-v-sblasak", "text": "Нови сблъсъци в Ивицата Газа. Палестинци запалили гуми и хвърлят камъни по израелските войници на граничната ограда, които пък на свой ред отговарят със сълзотворен газ и стрелба.  Един човек е прострелян източно от град Газа. Междувременно Върховният комисариат на ООН по човешките права призова Израел да не използва прекомерна сила срещу палестинците.  Точно преди седмица при подобни демонстрации с насилие, израелската армия уби повече от 20 палестинци - това беше най-кървавият ден от войната от 2014 г. насам.", "date": "2018.04.06", "title": "Напрежение в Ивицата Газа: Палестинци и израелски войници в сблъсък"}
{"url": "https://www.bgonair.bg/world/2018-04-06/skandal-s-konar-makgregar-izdirvat-go-s-politsiya", "text": "\r\n Полицията в Ню Йорк обяви звездата в смесените бойни изкуства Конър Макгрегър за издирване. Ирландецът се забърка в побой и нападение срещу автобус, в който трябвало да пътува негов опонент.  Заради мелето на Макгрегър му е забранено да напуска страната, а частният му самолет бе блокиран на летището.  Гневът на спортиста бе предизвикан от решението на федерацията по смесени бойни изкуства да отнеме титлата му в леката категория, защото твърде дълго не е насрочвал мач за защитата ѝ.", "date": "2018.04.06", "title": "Скандал с Конър Макгрегър, издирват го с полиция"}
{"url": "https://www.bgonair.bg/bulgaria/2018-04-06/vdigat-srednata-pensiya-na-424-leva-prez-2021-g", "text": "Средната пенсия ще стигне 424 лева и 18 стотинки през 2021 година. Това се посочва в средносрочната бюджетна прогноза за следващите три години на финансовото министерство.  Тази година възрастните хора ще получават средно 350 лева, а сумата ще нараства на малки стъпки. Максималната пенсия е 910 лева, а догодина ще достигне 1040 лева и няма да се променя до 2021 г.  Минимална пенсия също ще се покачва с около 4% на година. Минималната работна заплата пък ще расте с по 40-50 лв. на година и през 2021 г. ще достигне 650 лева.", "date": "2018.04.06", "title": "Вдигат средната пенсия на 424 лева през 2021 г."}
{"url": "https://www.bgonair.bg/sutreshen-blok/2018-04-06/velikden-otnovo-razpali-strastite-mezhdu-vegani-i-mesoyadni", "text": "\r\n Пореден протест на веганите у нас се проведе вчера. Този път недоволството им е насочено към Българската православна църква. Те искат официално цървата да се обяви против жертвоприношенията на животни и да забрани на всичките си служители да ходят на жертвоприношения. \"Не подкрепяме жертвоприношенията, това не трябва да се прехвърля в християнството. Защо трябва да отнемаме живот на едно живо същество?\", настоя зам.-председателят на Българския вегански съюз   пред  . Той подчерта, че хората могат да си набавят абсолютно всички необходими съставки и без консумацията на месо.  \"Когато хората са недоволни, излизат на протест и изказват своето мнение. Ако не подкрепяме насилието, наистина можем да не го подкрепяме\", отбеляза Карапетров. \"Бих искал да съм роден веган, но не съм. Осъзнали сме, че можем да живеем без да причиняваме насилие\", каза още той и призова всички хора да се поставят на мястото на животните и да си представят страданието, което те трябва да изживеят. На коренно противоположното мнение е готвачът и телевизионен водещ  . Цивилизациите се развиват, но и те са окъпани в своите грехове и изцапани с кръв, твърди той.  \"Едни хора са решили да изразят свое мнение - най-малкото това е обидно. Няма смисъл от агресия в това прекалено стресирано време. Не можеш да промениш статуквото и започваш да ставаш агресивен. Не можеш да отидеш и да кажеш на един свещеник - \"не казвай молитва за курбан\", коментира Бъчваров протеста на веганите. \n \"Веганството се превърна в страхотна мода, в която се включват все повече хора. Животните умират, защото такава е цивилизацията, такава е природата\", посочи още кулинарят в \" .  е сред веганите, които не са се включили в последния протест. Той не подкрепя конкретната форма на протест, но и не я определя като крайна. \"Глупаво е веганството да се ограничава до кухнята. Няма нужда да убиваме животни за да се нахраним. Веганството е един от начините да причиняваме минимално страдание в света\", сподели своята гледна точка Челебиев.", "date": "2018.04.06", "title": "Великден отново нажежи страстите между вегани и месоядни"}
{"url": "https://www.bgonair.bg/bulgaria/2018-04-06/nov-intsident-v-sofiyskiya-zatvor-nadziratel-beshe-napadnat", "text": "\r\n Нов инцидент в Софиийския затвор. Надзирател е бил нападнат в късните часове на вчерашния ден. Това съобщи Цветан Михайлов от Синдиката на служителите в затворите в телефонен разговор за  . Нападението е извършено по време на конвоиране на затворник от болницата към корпуса на затвора.  \"Мотивите към момента не са ясни. С оглед на тенденцията подобни случаи да зачестяват, не съм изненадан от инцидента\", посочи още Михайлов. Пострадалият надзирател е бил настанен в \"Пирогов\", в стабилно състояние е, но е със счупен нос и аркада на окото. Освободен е за домашно лечение. По информация на Bulgaria ON AIR затворникът е с психически проблеми. Съвсем наскоро е бил преместен в Централния софийски затвор. Веднага щом е посегнал на надзирателя е бил \"неутрализиран и фиксиран\".  Нападението се случва на фона на избягалите през централния вход на затвора на 3 април рецидивисти Владимир Пелов и Радослав Колев, от които все още няма и следа. А надзиратели от цялата страна излизат на пореден протест следващия вторник.  Тогава и министърът на правосъдието Цецка Цачева ще свика извънредна среща с ръководителите на всички затвори, както и с новия ръководител на Главна дирекция \"Изпълнение на наказанията\".  На нея ще бъдат обсъдени мерките, които трябва да бъдат предприети, за да бъде охраната в затворите надеждна и сигурна, както и самите надзиратели да бъдат по-мотивирани и доволни от своите възнаграждения.", "date": "2018.04.06", "title": "Нов инцидент в Софийския затвор: Надзирател беше нападнат"}
{"url": "https://www.bgonair.bg/world/2018-04-06/puskat-puchdemon-na-svoboda-sreshtu-garantsiya-ot-75-hil-evro", "text": "\r\n Бившият премиер на Каталуния Карлес Пучдемон ще излезе на свобода срещу гаранция от 75 хил. евро. Това стана след като германски съд реши, че обвиненията в бунт не са достатъчни, за да го екстрадират обратно в Испания.  Макар и на свобода Пучдемон няма да има право да напуска Германия без разрешението на германската прокуратура.  Освен това бившият каталунски лидер трябва да има германски адрес и поне веднъж седмично да се явява в полицията.  Припомняме, че Пучдемон беше задържан на границата в Германия, в опит да се завърне в Белгия, където се укрива от месеци.", "date": "2018.04.06", "title": "Пускат Пучдемон на свобода срещу гаранция от 75 хил. евро"}
{"url": "https://www.bgonair.bg/world/2018-04-06/rusiya-kam-velikobritaniya-shte-sazhalyavate-zaradi-skripal", "text": "\r\n Русия предупреди Великобритания, че ще съжалява заради обвиненията, че Москва е отговорна за отравянето на бившия руски шпионин Сергей Скрипал и дъщеря му Юлия.  Размяната на остри реплики стана по време на открито заседание на Съвета за сигурност на ООН, посветено на аферата \"Скрипал\".  Руският постоянен представител в световната организация Василий Небензя подчерта, че Великобритания \"си играе с огъня\" и предупреди Лондон, че ще съжалява.", "date": "2018.04.06", "title": "Русия към Великобритания: Ще съжалявате заради Скрипал"}
{"url": "https://www.bgonair.bg/bulgaria/2018-04-06/edin-zaginal-i-chetirima-raneni-pri-katastrofa-s-tir-kray-bansko", "text": "\r\n Тежка катастрофа с жертва на пътя Банско - Добринище тази сутрин. ТИР се е завъртял на пътя и е помел два автомобила. 36-годишен мъж е загинал, а други четирима са ранени, двама от които са в по-тежко състояние. Обстоятелствата около катастрофата се изясняват. В момента трафикът по пътя Банско - Добринище не е прекъснат, но шофьорите се призовават да карат с повишено внимание, предаде репортер на Bulgaria ON AIR. Mерките за сигурност по пътищата са засилени и днес на Разпети петък, заради започналото още вчера пътуване по празничните дни. Очакваше се днес на път да тръгнат над 200 хил. души. Движението по магистралите \"Тракия\" и \"Хемус\" е интензивно. Засилено е движението и по пътищата за Гърция и Сърбия. Полицията съветва да не се шофира в никакъв случай в аварийната лента, ако попаднем в задръстване. Пожарната също е вдигната на крак, а над 1500 са проверените обекти за предстоящия празник.  ", "date": "2018.04.06", "title": "Един загинал и четирима ранени при катастрофа с ТИР край Банско"}
{"url": "https://www.bgonair.bg/bulgaria/2018-04-06/stotitsi-miryani-se-stekoha-v-pravoslavnite-hramove-u-nas", "text": "Разпети петък е най-тъжният ден в цялата година за християните и най-тежкият в земния живот на Божия син. Стотици миряни се стичат в православните храмове в страната, където се отслужват опела за кръстната смърт на Спасителя. Хората минават под Божията плащеница - за духовна сила и смирение. \n В нито една от църквите не се отслужва Света литургия, затова пък се извършват царски часове. Пресъздават се последните дни от живота на Исус Христос. В храмовете е издигнат т. нар. гроб на Христос, предаде репортер на Bulgaria ON AIR от столичната църква \"Света Неделя\".  Той се състои от маса, върху която е поставена плащеницата, която е с извезаното и положено в гроба тяло на Христос. Хората минават под масата с плащеницата, а след това отиват да се поклонят и пред Христовия кръст. Самото разпятие бе изнесено още вчера във всички храмове, веднага след службата на Велики четвъртък. Тази вечер във всички храмове ще бъде направено и своеобразното Опело Христово. В \"Света Неделя\" тази вечер ще бъде и Негово Светейшество патриарх Неофит. Снимка: Олег Попов (Bulgaria ON AIR)", "date": "2018.04.06", "title": "Стотици миряни се стекоха в православните храмове у нас"}
{"url": "https://www.bgonair.bg/bulgaria/2018-04-06/okolo-100-leva-shte-ni-struva-praznichnata-trapeza-za-velikden", "text": "\r\n Голяма част от хората и тази година оставиха празничния пазар за Великденската трапеза за последния момент. Традиционно най-купуваните стоки са агнешко месо, козунаци и яйца.  Според сметките на Държавната комисия по стокови борси и тържища тази година празничната трапеза ще ни излезе около 100 лв. Отново според техни изчисления в момента е установена моментна стабилност при цените. Все пак вариации може да има взависимост от самите търговци. Проверка на   показа, че в момента един козунак струва между 1 и 10 лева. При агнешкото месо пък винаги по това време на годината се наблюдава увеличение. В момента килограм агнешко бутче или плешка може да бъде закупен на цени от 11 до 15 лв. А цените на яйцата обикновено са промоционални. От Комисията за защита на потребителите предупреждават да внимаваме за фалшиви промоции и оферти, защото не е задължително червеният етикет непременно да означава по-ниска цена. Те призовават също да внимаваме с това от какви търговци пазаруваме, добре е да не са непознати за нас или такива, които откриват сергии непосредствено преди великденските празници. Експертите пък съветват да внимаваме с количествата храна, които закупуваме, тъй като е възможно да се стигне до изхвърляне или преяждане.", "date": "2018.04.06", "title": "Около 100 лева ще ни струва празничната трапеза за Великден"}
{"url": "https://www.bgonair.bg/bulgaria/2018-04-06/velikdenska-iznenada-balgariya-er-udalzhava-proletnata-si-promo-kampaniya-za-samoletni-bileti-na-niski-tseni", "text": "Националният превозвач \"България Ер\" поднася специална великденска изненада на всички пътуващи – авиокомпанията удължава пролетната си кампания за самолетни билети на ниски цени.  До 13 април включително всеки може да закупи самолетни билети на промо цени до директните дестинации на авиокомпанията. В рамките на специалната кампания еднопосочните полети от и до Милано са на цени от 45 евро, а тези до Рим - от 55 евро. Самолетните билети в едната посока за дестинации като Берлин, Ларнака и Барселона са намалени на 59 евро, като на промоционални цени са и еднопосочните полети за Мадрид (66 евро), Тел Авив (77 евро), Цюрих (79 евро), Амстердам (89 евро) и Москва (127 евро).  До 13 април включително на специални цени са и двупосочните билети между София и Брюксел (159 евро). От старта на пролетната промо кампания над 14 000 души са се възползвали от ниските цени и са си закупили билети. С удължаването на промоцията, авиокомпанията пожелава светли празници на всички свои пасажери, както и на всички, влюбени в пътешествията. Подробности за условията на пролетната кампания и цените на самолетните билети ще намерите в секцията \"Промоции\" на уебсайта на \"България Ер\". Резервации може да бъдат направени онлайн на  , в офис на авиокомпанията, през Центъра за обслужване на клиенти на тел. +3592 402 04 00, на e-mail: callFB@air.bg или от туристически агент.", "date": "2018.04.06", "title": "Великденска изненада: \"България Ер\" удължава пролетната си промо кампания за самолетни билети на ниски цени"}
{"url": "https://www.bgonair.bg/bulgaria/2018-04-06/gradskiyat-transport-v-sofiya-s-udalzheno-rabotno-vreme-za-velikden", "text": "В нощта на Великден ще бъде удължено работното време на част от обществения транспорт до 1 часа, съобщават от Столичната община. С по-дълго работно време ще се движат тези транспортни средства: Трамваи по линиите 5, 6, 7, 20, 22, Тролейбуси по линии 1, 2, 5, 9, автобуси по линии 11, 76, 85, 94, 102, 213, 280, 285, 309, 310, 604, информира  Метрото също ще е с удължено време като в участъка метро станция \"Сливница\" – метростанция \"Младост 1\" ще е през - 15 минути. А в участъци - метростация \"Младост 1\"– метростанция \"Летище София” и метростанция \"Младост 1\" – метростанция \"Бизнес парк\" и метростанция \"Сливница\" – метростанция \"Витоша\" ще е на интервал от 30 минути. Жителите и гостите на София ще могат и да паркират безплатно в \"синя\" и \"зелена\" зона през почивните дни за Възкресение Христово. Зоните няма да работят на 6,7,8 и 9 април, съобщи Центърът за градска мобилност.", "date": "2018.04.06", "title": "Градският транспорт в София с удължено работно време за Великден"}
{"url": "https://www.bgonair.bg/bulgaria/2018-04-06/virus-prichinil-nerazpolozhenieto-na-detsata-ot-dobrinishte", "text": "Вирус е причинил здравословното неразположение на 24-те деца от \"зеленото\" училище в Добринище. От Здравната инспекция в Благоевград съобщиха, че изследванията не показват патологични микроорганизми нито във водата от басейна, нито в храната в хотела. Във взетите проби на хората от персонала също няма никакви замърсявания.  Това означава, че вирусна инфекция е причинила повръщането и температурата сред децата. Във вторник след серия от оплаквания двама от учениците от \"зеленото\" училище бяха приети в Здравната служба в Добринище, а други 22-ма бяха лекувани в хотела.", "date": "2018.04.06", "title": "Вирус причинил неразположението на децата от Добринище"}
{"url": "https://www.bgonair.bg/direktno/2018-04-06/bog-e-na-edna-chetka-razstoyanie", "text": "\r\n Всяка събота куполът на столичния храм \"Покров Богородичен\" събира десетки деца, решени да научат изкуството на иконописа. Създател на школата “Захари Зограф” е бившата учителка Младенка Ланджева, която преди 20 години решава да запали пламъка в детските сърца. На курса идват деца от всички възрасти, а това на което ги учим, най-вече е смирение. За да нарисуваш икона ти е нужна вяра и умение да бъдеш смирен, споделя Младенка, която запозна екипа ни с част от децата от школата, чиито икони намират своето достойно място в изложба по повод 20-годишния юбилей на курса по иконипис. След изложението иконите ще бъдат разположени в българската църква в Люксембург. В репортажа ще ви запознаем с шестгодишния художник Орлин, близнаците Димитър и Георги Горчеви, които ще ни кажат защо предпочитат рисуването пред компютърните игри, както и с Невена Джевезова, която определя това да бъдеш различен като най-хубавото чувство. Вижте повече в репортажа на репортера Божила Симова, операторa Тодор Тодоров и монтажиста Мирослав Димов.", "date": "2018.04.06", "title": "Бог е на една четка разстояние"}
{"url": "https://www.bgonair.bg/bulgaria/2018-04-06/razpeti-petak-e-nay-tazhniyat-den-za-hristiyanite", "text": "Разпети петък е днес. Според Библията това е най-тъжният ден в цялата година и най-тежкият в земния живот на Исус Христос.  В него Той бил осъден на най-страшната смърт по онова време – разпъването на кръст. Вината му била, че е Син Божи.  На този ден в православните храмове сутринта се отслужват Царски часове и вечерня с чин за изнасяне на плащаницата.  Това е платното, с което е било повито тялото на Иисус Христос. На него се покланят всички вярващи и поставят цветя. Вечерта във всички православни храмове се отслужва Опело Христово.", "date": "2018.04.06", "title": "Разпети петък е - най-тъжният ден за християните"}
{"url": "https://www.bgonair.bg/bulgaria/2018-04-06/zatvorat-v-bobov-dol-s-usileno-dezhurstvo-za-praznitsite", "text": "Усилено дежурство е въведено в затвора в Бобов дол заради празниците и след инцидента с двамата избягали от Централния софийски затвор.  Прави се обследване на съоръженията за физическа охрана, на техническата въоръженост и на устройствата за видеонаблюдение и изправността на камерите, както и инструктаж на служителите, някои от които са новоназначени.  През празничните дни ще има извънредни свиждания и получаване на извънредни хранителини пратки, което налага допълнителен контрол. ", "date": "2018.04.06", "title": "Затворът в Бобов дол с усилено дежурство за празниците"}
{"url": "https://www.bgonair.bg/bulgaria/2018-04-06/zhivotat-prez-pogleda-na-edin-stoletnik", "text": "\r\n Срещаме ви с един от столетниците на България. Миналата седмица дядо Георги от пловдивското село Бенковски навърши 105 години. Как изглежда животът през погледа на човек, преживял цели две войни? Дни след рождения си ден дядо Георги ни посреща с усмивка. Въпреки преклонната си възраст, той е запазил в себе си желанието за живот. Прекарал празника с най-любимите си хора.  През годините е работил какво ли не. Дълго време е бил овчар. В казармата станал готвач. Но най-емблематични са спомените му от фронта. ", "date": "2018.04.06", "title": "Животът през погледа на един столетник"}
{"url": "https://www.bgonair.bg/shows/2018-04-06/boyan-petrov-planiram-himalayskata-korona-da-e-fakt-prez-2019-g", "text": "\r\n Алпинистът Боян Петров потегля към Хималаите за нова експедиция, една от целите му тази пролет е достигането на най-високата точка на планетата - Еверест. За пет месеца планът му е да стъпи на общо три осемхилядника, част от проекта 14x8000, както и още два върха, които са не по-малко изпитание пред опитните алпинисти.  За мотивацията, очакванията и какво предстои преди и след Еверест - разговор на Юлия Христова.    ", "date": "2018.04.06", "title": "Боян Петров: Планирам Хималайската корона да е факт през 2019 г."}
{"url": "https://www.bgonair.bg/sutreshen-blok/2018-04-06/natovaren-trafik-za-velikden-patishteta-sa-mokri-badete-vnimatelni", "text": "\r\n Натоварен трафик заради почивните дни за Великден. Очаква се близо 200 хиляди българи да тръгнат на път, като 50 хиляди от тях ще пътуват в чужбина, а някои тръгнаха още в четвъртък.  Пътищата, на които ще има най-голямо натоварване, са от София към границите със Сърбия и Гърция. Трафикът ще бъде засилен и по автомагистралите \"Струма\", \"Тракия\", \"Хемус\", както и към големите курорти.  Засилен контрол ще има по основните пътища през следващите 4 почивни дни. Пътната полиция ще следи строго за алкохол и наркотици. \"Бъдете особено внимателни, защото пътищата са мокри. Следете и за дупки, тъй като след топенето на снеговалежите се отвориха доста такива, които са предпоставка за катастрофи\", посочи пред   Любка Маринова, бивш говорител на КАТ. Тя допълни още, че ако попаднем в задръстване и се намираме в тунел трябва да изключим двигателя и да затворим прозорците, а не да тръгнем да изпреварваме.", "date": "2018.04.06", "title": "Натоварен трафик за Великден. Пътищата са мокри, бъдете внимателни!"}
{"url": "https://www.bgonair.bg/sutreshen-blok/2018-04-06/nyamalo-razumno-obyasnenie-za-byagstvoto-na-zatvornitsite", "text": "\r\n Четвърти ден продължава издирването на двамата избягали затворници от Централния софийски затвор. Те са въоръжени и особено опасни, обявиха от Министреството на вътрешните работи. Няма разумно обяснение за бягството на Владимир Пелов и Радослав Колев, а също и как е внесен пистолет в затвора. Това посочи   пред репортера на   Стилияна Георгиева. \" \", обясни ситуацията Бонгалов. Според него новоназначен служител едва ли би могъл да се справи с такава ситуация. Хората с автомати на вишките пък би трябвало да стрелят след предупредителен изстрел. Но постоянно се препоръчва инструкцията да се отмени, тъй като противоречала на Наказателния кодекс. Затворите не отговарят на системата за сигурност с тези безсмислени постове, подчерта Димитър Бонгалов.  не оправдава служителя, който е имал оръжие и не е опитал да спре рецидивистите. Колкото и да си нов трябва да реагираш и да носиш отговорност как си реагирал, категоричен е той. Според него е трябвало да се създаде функционираща система за бързо реагиране, за да може службите да блокират няколко периметъра веднага след бягството. По думите му е явно, че има проблем - институционален или вътрешно-затворнически.   \" \", обясни гостът на  Бившият директор на НСлС отбеляза, че трябва да се провери дали няма съучастие на служители в затвора. Не може да е само човешка грешка, проблемът си е системен, подчерта той и добави, че трябва да се направи сериозна проверка по случая.  Пелов и Колев са интелигенти и знаят, че ще бъдат наказани допълнително, каза още Бойко Найденов. \r\n  ", "date": "2018.04.06", "title": "Нямало разумно обяснение за бягството на затворниците"}
{"url": "https://www.bgonair.bg/sutreshen-blok/2018-04-06/ogromni-krateri-kal-i-prazni-obeshtaniya-slivnitsa-i-regiona-na-protest", "text": "\r\n Търпението на живеещите в сливнишкото село Гълъбовци приключи. След поредица от сигнали за огромни дупки на пътя и на празни обещания на министри и на политици за ремонт, днес те излязоха на протест. Преди време хората запретнаха ръкави и сами започнаха да запълват зеещите като кратери дупки с тухли и камъни. \"Настояваме цялата пътна инфраструктура в Сливница и региона да бъде възстановена, тъй като състоянието ѝ е окаяно. Някои дупки са в размер на 30-40 см. От около 12 години ни се обещава, че ще започнат ремонтни дейности. И до днес обаче това не се случва\", каза организаторът на протеста Добромир Чолаков. Протестиращите споделиха притесненията си, че лошите пътища създават предпоставки за сериозни пътни инциденти. \"Всеки ден се случва по някое леко произшествие. Всички карат в насрещното, защото просто няма друг начин. Защо обаче трябва да да се стигне до най-лошото, за да се вземат мерки\", коментираха още те. Хората от Сливница и региона посочиха още, че са изпратили информация с исканията си до премиера Борисов. За проблема са информирани както областното управление на АПИ, така и всички компетентни институции. Пред   те бяха категорични, че ако не бъдат предприети мерки, са готови да организират по-мащабен протест и да затворят главния път София-Калотина. \r\n  ", "date": "2018.04.06", "title": "Огромни кратери, кал и празни обещания... Сливнишкият регион на протест!"}
