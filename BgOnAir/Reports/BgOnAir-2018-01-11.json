{"url": "https://www.bgonair.bg/economy/2018-01-11/vratata-na-parizhkoto-sporazumenie-ne-e-zatvorena-za-sasht", "text": "Франция ще продължи да води диалог със САЩ, които са изключително важен партньор, можещ да играе решаваща роля в защитата на околната среда. Това обяви външното министерство на Франция, цитирано от световните агенции. \"Както заяви Президентът на Републиката - Еманюел Макрон, вратата не е затворена. Франция остава напълно ангажирана в борбата с глобалното затопляне\", коментират още от френското външно ведомство. Припомняме, че Съединените щати излязоха от Парижкото споразумение за климата в началото на юни 2017.  Мотивите на президента Доналд Тръмп бяха, че то е вредно за американската икономика, а САЩ плащат нереципрочно повече от всички останали страни, подписали документа. Повече новини четете на страницата на  . ", "date": "2018.01.11", "title": "Вратата на Парижкото споразумение не е затворена за САЩ"}
{"url": "https://www.bgonair.bg/economy/2018-01-11/obrat-tramp-vrashta-sasht-v-parizhkoto-sporazumenie", "text": "САЩ \"могат евентуално да се върнат обратно\" в Парижкото споразумение по климата, заяви американският президент Доналд Тръмп. Това обаче може да се случи единствено при условия, които няма да наказват страната за богатството ѝ от изкопаеми горива, съобщава USA Today. \"Честно казано, това е споразумение, с което нямам проблем, но имам проблем със споразумението, което подписахме, защото както винаги, те направиха лоша сделка\", каза Тръмп. Коментарите му бяха направени по време на съвместна пресконференция с норвежкия министър-председател Ерна Солберг в Белия дом. Норвегия, богата на петролни и газови резерви, бе първата развита страна, която ратифицира глобалното споразумение, за да намали въглеродните емисии. Тръмп заяви, че въпросът е бил повдигнат по време на личните разговори със Солберг, но не е бил водеща темa. Повече по темата четете в ", "date": "2018.01.11", "title": "Обрат: Тръмп връща САЩ в Парижкото споразумение?"}
{"url": "https://www.bgonair.bg/science/2018-01-11/mtel-pusna-geymarski-aksesoari-na-nay-izvestnite-marki-v-bransha", "text": "\r\n Мтел вече предлага геймърски аксесоари на едни от най-известните производители в света - Razer, Logitech, Roccat и Cougar. Компанията ще предлага всичко необходимо за най-запалените геймъри – от мишки с висок DPI, през падове и геймърски клавиатури, до най-качествените слушалки за страхотно съраунд изживяване.  Продуктите ще могат да се закупят само от електронния магазин на Мтел, а до 19 януари всички геймърски аксесоари се предлагат с 10% отстъпа. За да се възползвате от нея трябва само да въдете промо код MTELGAMING при поръчката си. През тази седмица станахме първият телеком в страната, който пусна в продажба най-новия смартфон на Samsung – Galaxy A8. Броени дни след световната си премиера A8 вече е наличен за българските потребители. Цената на смартфона е 26,99 лева на месец или 549,99 лева в брой с план Мтел без граници 3XL с Екстра нет+. Моделът се предлага както в магазините на Мтел, така и онлайн на  . Време е за играта на Мтел. Отговаряйте правилно във   с коментар и може да спечелите смартфона Nokia 2. Ето какъв е новият въпрос: \"Кога приключва отстъпката на геймърски аксесоари и колко процента е тя?\"", "date": "2018.01.11", "title": "Мтел пусна геймърски аксесоари на най-известните марки в бранша"}
{"url": "https://www.bgonair.bg/economy/2018-01-11/do-yuni-balgariya-shte-kandidatstva-za-erm-2", "text": "България се очаква да кандидатства за присъединяване към Европейския валутен механизъм, известен като ERM-2, до юни тази година, като предварителна стъпка преди приемането на еврото, заяви финансовият министър Владислав Горанов пред чуждестранни медии, цитиран  България, която понастоящем е начело на шестмесечно ротационно председателство на Съвета на Европа, изявява готовност да се присъедини към еврозоната и смята, че влизането й ще бъде възприето като признание за усилията, които е положила по отношение на направените реформи, след като става член на ЕС през 2007 г., отбелязва Ройтерс. Според Горанов България не би могла да представлява какъвто и да било риск за еврозоната най-малкото заради 20-годишния валутен борд и силните икономически показатели на страната, които отговарят на критериите за членство. Като цяло България получава подкрепа за намеренията си, макар и не всички 19 членки на единния валутен съюз се чувстват комфортно с идеята за присъединяването на страната. Ройтерс отбелязва, че България има фискален излишък, инфлацията е под контрол и страната е една от най-слабо задлъжнелите държави членки на ЕС. Въпреки това според дипломати и банкери страната трябва да продължи да реформира малката си икономика, за да доближи ниския стандарт на живот до по-богатите държави в съюза. Няма конкретна дата, на която София да премине към еврото, но се смята, че присъединяването към ERM-2, известно още като \"чакалнята\" за еврозоната, ще бъде добър сигнал за общата европейска идея, особено в контекста на Brexit. България е засилила разговорите си с Европейската централна банка и страните членки за влизането си в ERM-2, но източници, запознати с процеса, твърдят, че вероятно няма да има решение преди сформиране на правителство в Германия. ", "date": "2018.01.11", "title": "До юни България ще кандидатства за ERM-2 "}
{"url": "https://www.bgonair.bg/world/2018-01-11/korabite-i-feribotite-ostavat-zakotveni-v-gartsiya", "text": "24-часова стачка ще блокира всички пристанища в южната ни съседка. От полунощ ще бъде преустановено движението на корабите и фериботите, които са основна транспортна връзка с островите. Градският транспорт в Атина също няма да се движи. Стачката е заради плановете на гръцкия кабинет да въведе нови мерки за икономии.  Хората са недоволни и от въвеждането на ограничения за провеждането на стачки. ", "date": "2018.01.11", "title": "Корабите и фериботите остават закотвени в Гърция"}
{"url": "https://www.bgonair.bg/sutreshen-blok/2018-01-11/spored-protestirasht-protestite-ne-sa-protiv-vtoriya-lift-na-bansko", "text": "\r\n Няма как да сме против втора кабина, но никой не е предлагал такава, посочи столичният общински съветник от ДСБ Марта Георгиева в дискусия за предстоящото изграждане на втори кабинков лифт в Банско. Решението на Министерския съвет предизвика бурни дебати и предизвика редица протести от страна на природозащитниците, \"Никой не я е предлагал. Ако има такова предложение след правен анализа, екологична оценка, след като бъде процедирано по закона за концесиите, ние сме за такава втора линия\", обясни Георгиева в студиото на  . Владимир Каролев от своя страна се съгласи, че наистина все още няма инвестиционно предложение за втори лифт на Банско.  \"Инвестиционно предложение не може да има за нещо преди да е процедирано. Наистина решението на 28 декември единствено позволява стартирането на този процес\", подчерта икономистът пред . Според него \"огромното потенциално застрояване\", от което се опасяват протестиращите, е в 45% от територията, но то е само, за да могат общинските предприятия да правят водохващания. Според Марта Георгиева няма как ДСБ да не подкрепи протестите, които са против нарушаването на закона. Според нея тяхната позиция е една и съща от 2011 година досега, защото нищо не се променя. Икономистът Каролев пък подчерта, че докато за някои лифтът на Банско е политически процес, за него това е възможност за отпушване на възможността за развитие на зимния туризъм. ", "date": "2018.01.11", "title": "Вторият лифт в Банско - ябълката на раздора"}
{"url": "https://www.bgonair.bg/world/2018-01-11/poredna-nosht-na-protesti-v-tunis-i-otnovo-sblasatsi-s-politsiyata", "text": "\r\n За четвърта поредна нощ Тунис отново стана сцена на масови протести. Те  Стотици хиляди хора излязоха по улиците на столицата, недоволни от драконовските мерки за икономии на правителството. Демонстрантите влязоха в сблъсъци с полицията, която използва сълзотворен газ, за да разпръсне тълпата. От понеделник, когато загина един демонстрант, ранените са близо 50, а над 200 души са задържани. Това са най-големите протести в Тунис след Арабската пролет през 2011-та година. Страната, от която започна най-голямото недоволство в Арабския свят, сега отново е център на бурни и масови протести. ", "date": "2018.01.11", "title": "Поредна нощ на протести в Тунис и отново сблъсъци с полицията"}
{"url": "https://www.bgonair.bg/world/2018-01-11/zrelishten-obir-v-parizh-zadignaha-bizhuta-za-4-mln-evro", "text": "Зрелищен обир в центъра на Париж. Петима маскирани крадци, въоръжени с брадви, нападнаха бижутерия в хотел \"Риц\". Патрулиращ наоколо полицай обаче се намесил и прекъснал обира. В резултат на това трима от крадците са задържани, а другите двама се издирват. Няма пострадали при инцидента. Не е ясно дали обирджиите са успели да си тръгнат с плячката от бижута, които се оценяват на над 4 млн. евро. Районът около хотела е отцепен. Снимка: Pixabay.com", "date": "2018.01.11", "title": "Зрелищен обир в Париж: Задигнаха бижута за 4 млн. евро"}
{"url": "https://www.bgonair.bg/world/2018-01-11/stachka-shte-zatvori-gratskite-pristanishta-za-24-chasa", "text": "24-часова стачка затваря всички пристанища в Гърция. От полунощ ще бъде преустановено движението на корабите и фериботите, които са основна транспортна връзка с островите. Стачката е свикана заради плановете на кабинета на премиера Алексис Ципрас да въведе нови мерки за икономии. В момента в парламента се обсъжда проектозакон, с който ще бъдат орязани доходите, увеличени данъците, както и рязко намалени помощите за многодетни семейства. По нареждане на международните кредитори на Атина се променя и синдикалният закон, с който се поставят ограничения за провеждането на стачки.", "date": "2018.01.11", "title": "Стачка ще затвори гръцките пристанища за 24 часа"}
{"url": "https://www.bgonair.bg/world/2018-01-11/dzhulian-asanzh-stana-grazhdanin-na-ekvador", "text": "Джулиан Асанж получи еквадорски паспорт. Така създателят на скандалния сайт Уикилийкс ще може да напусне посолството на Кито в Лондон без да се притеснява, че ще бъде арестуван веднага. Оказва се, че паспортът е бил издаден на 21 декември миналата година. В профила си в \"Twitter\" Асанж публикува снимка, на която е облечен в тениска с цветовете на еквадорския национален флаг. Той се укри в дипломатическото представителство през 2012 - та година за да избегне съдебно преследване по обвинения в сексуално посегателство.", "date": "2018.01.11", "title": "Джулиан Асанж стана гражданин на Еквадор"}
{"url": "https://www.bgonair.bg/world/2018-01-11/naydzhal-farazh-prizova-za-vtori-brexit-referendum", "text": "\r\n На фона на стартиращото българско европредседателство, скандалният британски политик Найджъл Фараж подкрепи идеята за втори референдум за Brexit.  Страната остава силно разделена по въпроса за развода си с Общността. Тереза Мей почти мигновено реагира на интервюто на Фараж и категорично заяви - втори референдум няма да има.", "date": "2018.01.11", "title": "Найджъл Фараж призова за втори Brexit-референдум"}
{"url": "https://www.bgonair.bg/world/2018-01-11/parvo-svinya-sega-bebe-bos-robart-de-niro-atakuva-tramp", "text": "\r\n Кинозвездата Робърт де Ниро отправи поредна критика срещу американския президент Доналд Тръмп. На церемония, на която актьорът награждава колежката си Мерил Стрийп за най-новия ѝ филм \"Вестник на властта\", Де Ниро не се сдържа и сравни Тръмп с бебето от анимацията \"Бебе Бос\". Това не са първите нападки към американския президент. Миналата година Де Ниро неколкократно изрази мнение, че Тръмп е опетнил и принизил президентската институция.  ", "date": "2018.01.11", "title": "Първо \"свиня\", сега \"Бебе Бос\": Робърт де Ниро атакува Тръмп"}
{"url": "https://www.bgonair.bg/bulgaria/2018-01-11/strasburg-otsadi-dalzhim-33-hil-na-omo-ilinden", "text": "България е осъдена да заплати над 33 хиляди евро на организацията ОМО \"Илинден\"-Пирин с днешното решение на Съда за човешките права в Страсбург. Според съда е нарушено правото на събиране и сдружаване спрямо организацията, предаде  .  Над 13 хиляди евро е компенсацията за неразрешени шествия през 2006 и 2007 година.  Отделно по две жалби на нейни членове за отказ на съда да регистрира ОМО \"Илинден\", България ще трябва да плати още 20 хиляди евро. През 1999 година ОМО \"Илинден\"-Пирин получава регистрация за политическа партия, но през 2000 година тя е отнета.  През 2006 година отново подава документи за регистрация, но българският съд повторно ги отхвърля. Следват редица жалби пред съда в Страсбург, където ОМО- \"Илинден\" печели делата.", "date": "2018.01.11", "title": "Страсбург отсъди: Дължим €33 хил. на ОМО \"Илинден\""}
{"url": "https://www.bgonair.bg/direktno/2018-01-11/lekari-protestirat-sreshtu-novo-iziskvane", "text": "\r\n Председателят на сдружението на общопрактикуващите лекари д-р Любомир Киров каза, че това изискване само ще увеличи бумащината и така ще се отнеме от времето за преглед на пациента. Играта на стражари и апаши с лекарите не води до нищо добро, каза той. Д-р Анатолий Кънев - председател на сдружението на българските зъболекари заяви, че в България никой не иска реформа в здравеопазването. От на 8000 зъболекари 1/3 не работят със НЗОК. 140 млн. лева годишно са малко за стоматологични услуги, които здравната каса поема, посочи той.  ", "date": "2018.01.11", "title": "Лекари протестират срещу ново изискване"}
{"url": "https://www.bgonair.bg/bulgaria/2018-01-11/uchenichki-ot-dve-burgaski-uchilishta-stignaha-do-masov-boy-zaradi-repliki-v-internet", "text": "\r\n Масов бой в двора на бургаско училище. Причината е размяна на обидни реплики в интернет между ученички от две учебни заведения. Днес от Регионалния инспекторат в Бургас изпратиха доклад до Министерството на образованието за инцидента. Ще бъде свален и записът от охранителните камери. Те са запечатали как към 18 часа снощи голяма група ученици се струпват в двора на училище \"Васил Априлов”. Следва скубане на коси и размяна на шамари. Учениците от 6 клас твърдят, че са били нападнати от 7-класници от друго бургаско училище.  ", "date": "2018.01.11", "title": "Ученички от две бургаски училища стигнаха до масов бой заради реплики в интернет"}
{"url": "https://www.bgonair.bg/bulgaria/2018-01-11/protest-i-antiprotest-sofiya-blokirana-zaradi-vtoriya-lift-v-bansko", "text": "\r\n Още няколко демонстрации днес блокираха центъра на София в навечерието на старта на европредседателството. Отново на протест са противниците на решението на кабинета за промяна на плана за управление на Пирин. Недоволните граждани се събраха на площад \"Патриарх Евтимий\" с призив \"Да спасим Пирин, да спасим България\". Това е четвъртият протест на екозащитниците, които искат Министерският съвет да оттегли решението за строителството на втория лифт на Банско. Хората настояват и за оставката на екоминистъра Нено Димов. Движението по бул. \"Патриарх Евтимий\" и \"Васил Левски\" бе блокирано, преминаването на автомобили бе невъзможно, както и това на градския транспорт. Шествието стартира от бул. \"Васил Левски\" и се насочи към бул. \"Гурко\". После приключи на Орлов мост, където хората отново за кратко блокираха движението.  По данни на организаторите протестиращите са били около 9 хил. души, а според полицията - 5 хил.  Общо в 19 града днес протестираха природозащитници, като 2 от тях бяха Лондон и Брюксел.  Следващото такова събитие е насрочено за неделя. В София тази вечер на протестно шествие излязоха и защитниците на идеята за строеж на втори лифт в Банско. Те се събраха около бул. \"Патриарх Евтимий\" и бул. \"Витоша\", а след това близо до Министерския съвет. По данни на полицията хората са били около 3 хил.  Диджей върху Хамър се грижеше за доброто настроение на защитниците. Освен кметът на Банско, на шествието бяха дошли и кметът на Гоце Делчев, както и на няколко други Благоевградски общини. Събралите се твърдят, че зад мотивите на еколозите стоят \"користни цели\", които обричат Банско на \"гладна смърт\". Протестът им приключи пред храм-паметника \"Александър Невски\", където се проведе импровизиран концерт на певицата Тита. Голяма част от демонстрантите не присъстваха на него, защото автобуси, с които дойдоха до столицата, потеглиха преди края му. \r\n", "date": "2018.01.11", "title": "Протест и антипротест: София блокирана заради втория лифт в Банско"}
{"url": "https://www.bgonair.bg/bulgaria/2018-01-11/evropredsedatelstvoto-startira-nachelo-sme-na-evropa-za-6-mesetsa", "text": "\r\n България застава начело на Европейския съюз за следващите 6 месеца. Председателството беше предшествано от \"драконовски\" мерки за сигурност, фалшив сигнал за бомба на летището и вълна от протести.  От 19.30 в Народния театър се провежда официалната церемония за началото на българското председателство на ЕС. Там прозвуча българският химн и този на Общността. \"Тримата големи\" в ЕС - председателят на Европейския съвет Доналд Туск, председателят на Европарламента Антонио Таяни и председателят на Европейската комисия Жан-Клод Юнкер ще бъдат посрещнати в специално построена шатра, в която ще бъде прожектирана интерактивната изложба, представляваща визитната картичка на страната ни. Министърът на европредседателството Лиляна Павлова вече отправи своята реч, в която заяви: \"За нас, българите, присъединяването към Европа преди 11 години беше сбъдната мечта. Искам да благодаря на всички онези, които през изминалите години и до днес, работиха усилено, за да можем да достигнем този исторически момент за България сега\". Президентът Румен Радев пък насочи вниманието в по-дълбоката реалност и подчерта, че конкурентоспособността не бива да се постига чрез орязване на социални права, а чрез прозорливи инвестиции в образованието и високите технологии. \"Убеден съм, че когато проблемите засягат всички, ключът е в реализма и солидарните усилия. За да пребъде Европа, ни трябва разбираема реч, опростени процедури, взаимно доверие,  ново самочувствие и надмогване на егоизма\", категоричен бе той.  ", "date": "2018.01.11", "title": "Европредседателството стартира! Начело сме на Европа за 6 месеца"}
{"url": "https://www.bgonair.bg/bulgaria/2018-01-11/tusk-s-rech-na-balgarski-nikoy-ne-vi-e-dal-nishto-darom", "text": "\r\n \n Българското европредседателство е вече факт. Началото му беше поставено с тържествена церемония в Народния театър \"Иван Вазов\". В речите на чуждестранните гости имаше много български думи и препратки към родните кино и спорт. Част от откриването включваше и концерт с народни песни. Председателят на Европейския съвет Доналд Туск произнесе своята реч на български език. \"Отечество любезно, как хубаво си ти! Как твоите картини меняват се омайно! При всеки поглед нови, по-нови красоти!\" Така започна своето слово Туск и продължи: \"Никой не ви е дал нищо даром! Вие самите сте творците на този исторически обрат на тези нови, по-нови красоти!\" Премиерът Бойко Борисов пък заяви, че след думите на председателя на Европейския съвет всяко изказване е неуместно. \"Председателството съвпада с ключов момент, ред знакови инициативи за определяне на бъдещето на ЕС са в ход, не бих могъл да си представя по-добра личност от добрия ми приятел Бойко Борисов, която да поеме лидерството за 6 месеца, а и за по-нататък\", заяви пък председателят на Европейската комисия Жан-Клод Юнкер. \"Гордея се, че съм малка част от присъединяването на България към ЕС“, посочи той. \"България води Европа от тази вечер, България е страна, към която изпитвам особена слабост. Вашето място е в Европа, в еврото и ние сътрудничим с вас по този въпрос. Комисията е на страната на България“, обяви още председателят на ЕК и завърши със \"Съединението прави силата\". Председателят на Европейския парламент Антонио Таяни заяви в своята реч, че българското председателство е добро време за размисъл как да направим ЕС по-ефективен, по-демократичен и по-гъвкав. Той благодари на българските институции и правителството за силния ангажимент в защита на общата граница на ЕС, както и за сътрудничеството между българската армия и полиция и европейските им колеги. Първият официален ден на българското европредседателство ще завърши с тържествена вечеря, на която ще участват българските лидери и тримата такива на европейските институтции. Утре председателят на Европейската комисия Жан-Клод Юнкер ще проведе среща с Бойко Борисов и двамата ще дадат пресконференция за медиите. Очакват се още редица заседания на комисарите по различни теми. \r\n Снимка: Олег Попов, Bulgaria ON AIR ", "date": "2018.01.11", "title": "Туск с реч на български: Никой не ви е дал нищо даром!"}
{"url": "https://www.bgonair.bg/denqt-on-air/2018-01-11/drami-oshte-ot-parviya-den-na-evropredsedatelstvoto-kakvo-ni-ochakva", "text": "\r\n Българското европредседателство официално е открито. Но с почти празничната еуфория у някои хора върви и негодуванието към институциите и властта у други. Поемането на председателството на Съвета на ЕС изкара редица съсловия, като полицаи и екозащитници, на протест.  \"Тези шествия бяха създадени от правителството чрез вземане на необмислени решения в края на годината. Да очакваме от българските граждани да се откажат да протестират, само защото някой се притеснява, че ще се изложим, е наивно. Истинската драма е, че българите нямат доверие на политици ни – затова сме свидетели на толкова много протести\", подчерта политологът Христо Панчугов. В студиото на \"Денят ON AIR\" европеистът д-р Вихър Георгиев потвърди, че очакването гражданите да не протестират, защото имало шанс да се изложим пред ЕС, е лекомислено. \"Няма как да кажем на хората да спрат да се вълнуват. Протести има, имало е и ще има, независимо от председателството. Но трябва да използваме това време да обясним на българските граждани какво всъщност прави ЕС в дълбочина. Повечето имат потребителско отношение към Съюза. Също така, трябва да стимулираме българите повече да участват в политическия живот\", категоричен бе анализаторът. Мнозина от властимащите, а и от избирателите, се притесняват от вота на недоверие или по-точно що за отзвук би имал той сред еврочиновниците.  \"Няма такова нещо като опозиция в коалиция. Нормално е опозицията да внася вот на недоверие именно, когато опонентите им са най-уязвими. Въпросът е какъв ефект ще има от това? Важно е също дали ДПС ще подкрепи този вот\", поясни лидерът на \"Земеделски народен съюз\" Румен Йончев пред Bulgaria ON AIR. Панчугов добави, че е наивно да се очаква българската опозиция да не се възползва от председателството, особено след като имат мотиви, но е важно дали има смислени основания за вота на недоверие. ", "date": "2018.01.11", "title": "Драми още от първия ден на европредседателството. Какво ни очаква?"}
{"url": "https://www.bgonair.bg/bulgaria/2018-01-11/nebostargachite-v-tsentara-na-sofiya-sa-zabraneni", "text": "В централната градска част на столицата няма да се разрешава строеж на сгради по-високи от 50 метра, реши парламентът с гласуваните на първо четене промени в Закона за устройството и застрояването на Столичната община. Въвежда се понятие за \"територия на много високо строителство\", с което небостъргачи ще могат да се изграждат двустранно на Околовръстен път при ж.к. \"Люлин\" и бул.\"Цариградско шосе\"- от кръстовището на 7 км. до р. Искър. Независимо от зоната, в която попадат, високите сгради ще трябва да бъдат съобразени и със ЗУТ по отношение разстоянието между тях. Депутатите предвидиха обаче за зоните, които са от значение за възприятие на планината, строителството на Околовръстното шосе да не е по-високо от 75 м, а извън него - от 15 м. В останалите части на града се позволяват сгради и до 125 м. С други текстове за пръв път се въвежда понятието \"междублоково пространство\", регламентират се точно и местата на озеленените обществени площи, предаде  . Промените разписват и мерки за облекчаване на административната тежест. Например, премахват се ограниченията за площ и лице на УПИ /урегулиран поземлен имот/ в зоните за ниско жилищно застрояване. Предвидени са и промени в закона за териториалното деление на Столичната община с цел конкретизиране границите между районите \"Витоша\" и \"Панчарево\", и \"Люлин\", \"Овча купел\" и Банкя.  ", "date": "2018.01.11", "title": "Небостъргачите в центъра на София са забранени"}
{"url": "https://www.bgonair.bg/bulgaria/2018-01-11/izdirva-se-pepi-stoyanov-ot-sofiya-namushkal-50-godishna-zhena", "text": "Полицията издирва 52- годишният Пепи Стоянов от София, който тази сутрин е намушкал няколко пъти с нож 50-годишна жена на улицата в столичния квартал \"Орландовци\".  Жената е приета в \"Пирогов\", в тежко състояние, с прободни рани по тялото.", "date": "2018.01.11", "title": "Издирва се Пепи Стоянов от София - намушкал 50-годишна жена"}
{"url": "https://www.bgonair.bg/bulgaria/2018-01-11/nay-blizkiyat-kvartal-do-evrodelegatite-po-chist-po-pust-vse-taka-kalen", "text": "\r\n Броени часове преди кортежа на членовете на Европейската комисия да пристигне на Летище София, ромската махала до аеропорта е малко по-чиста, по-пуста и все толкова кална. Първият квартал до аерогарата хем е най-близо до Европа, хем остава най-далеч от нея. Усилената подготовката за председателството на Съвета на ЕС мина транзитно през кв. \"Христо Ботев\". Промяната се усеща, но не съвсем.   ", "date": "2018.01.11", "title": "Най-близкият квартал до евроделегатите - по-чист, по-пуст, все така кален"}
{"url": "https://www.bgonair.bg/bulgaria/2018-01-11/tsatsarov-za-ubitiya-biznesmen-rabotim-po-vsyakakvi-versiii", "text": "\r\n Работи се по всички версии за убийството на бизнесмена Петър Христов в понеделник. Това увери главният прокурор Сотир Цацаров, който беше изслушан на заседанието на Комисията по вътрешна сигурност и ред. Днес в парламента поканени на изслушване бяха също вътрешният министър и главният секретар на МВР, за да стане ясно какви мерки се предприемат за гарантиране на сигурността.    ", "date": "2018.01.11", "title": "Цацаров за убития бизнесмен: Работим по всякакви версии"}
{"url": "https://www.bgonair.bg/bulgaria/2018-01-11/nad-100-dushi-se-sabraha-na-protest-v-zashtita-na-istanbulskata-konventsiya", "text": "\r\n Първият за 11 януари протест в столицата събра над 100 души пред Народното събрание. Хората се събраха с искане за ратификация на Истанбулската конвенция.  \n Според множеството с приемането на конвенцията страната ни много по-успешно ще се бори с домашното насилие. Хората пред Народното събрание напомниха, че всяка четвърта българка е жертва на насилие, а в това число влизат и деца. Хората на шествието отбелязаха, че днес 55-годишен мъж е пребил жена си в ломско село. В момента тя е в болница с много травми, но е без опасност за живота. Противниците на Истанбулската конвенция пък смятат, че с приемането ѝ ще се узакони т. нар. трети пол в страната. ", "date": "2018.01.11", "title": "Над 100 души на протест в защита на Истанбулската конвенция"}
{"url": "https://www.bgonair.bg/bulgaria/2018-01-11/po-sluchay-evropredsedatelstvoto-tapi-v-tsentara-na-sofiya", "text": "\r\n Драконовските мерки за сигурност ще затруднят придвижването в столицата, особено в района на НДК, където утре започват европейските срещи. В района на Народния театър също се очаква отежняване на трафика, тъй като там в 19:30 ч. ще се проведе днешната официална церемония за началото на българското Европредседателство.  Церемонията започва с тържествен концерт, но преди това министър-председателят Бойко Борисов, президентът Румен Радев и председателят на парламента Цвета Караянчева ще изнесат речи, предаде репортерът на Bulgaria ON AIR Гергана Венкова.  Към откриващите слова ще се присъединят и \"Тримата големи\" в ЕС председателят на Европейския съвет Доналд Туск, председателят на Европарламента Антонио Таяни и председателят на Европейската комисия Жан-Клод Юнкер.  Тримата ще бъдат посрещнати пред Народния театър в специално построена шатра, в която ще бъде прожектирана интерактивна изложба, представляваща визитната картичка на страната ни. ", "date": "2018.01.11", "title": "По случай Европредседателството – тапи в центъра на София"}
{"url": "https://www.bgonair.bg/bulgaria/2018-01-11/burgas-privetstva-evropredsedatelstvoto-s-28-beli-galaba", "text": "\r\n 28 гълъба, колкото са страните членки на Европейския съюз, полетяха днес над небето над Бургас. Поводът е официалното откриване на първото ни ротационно европредседателство. Инициативата е на гълъбовъдно дружество \"Мир” в Бургас. Птиците са от породата бургаски преметач, отличават се с елегантна фигура и игри във въздуха. Белите птици бяха пуснати в небето от четвъртокласници от бургаското училище \"Св. св. Кирил и Методий”.  ", "date": "2018.01.11", "title": "Бургас приветства европредседателството с 28 бели гълъба"}
{"url": "https://www.bgonair.bg/bulgaria/2018-01-11/otnovo-signal-za-bomba-na-letishte-sofiya", "text": "Сигнал за бомба отново е получен на Летище София. Във връзка със злоумишлено обаждане, получено днес в 12:10 часа, веднага са предприети действия и е започнала стандартна проверка, съобщиха от пресцентъра на МВР. Няма да има евакуация на хора, допълниха от полицията. Вчера двата терминала на Летище София отново бяха евакуирани заради фалшиви сигнали за бомби. Днес в столицата ни официално се открива началото на председателството на България. Очаква се да пристигнат VIP гостите от Брюксел. Повече новини четете на ", "date": "2018.01.11", "title": "Отново: Сигнал за бомба на Летище София"}
{"url": "https://www.bgonair.bg/bulgaria/2018-01-11/verizhna-katastrofa-v-plovdiv-otnese-i-patrulka", "text": "\r\n Тежка верижна катастрофа стана в един от натоварените подлези в Пловдив. 5 коли са се сблъскали, като едната от тях е ударила и патрулка. Полицаите са обработвали катастрофа с две коли в подлеза на Гладстон. В този момент шофьор с висока скорост навлиза в лентата за насрещно движение и се забива в движещ се автомобил, и след това в патрулката. Няма сериозно пострадали, щетите по колите са големи. Движението беше затруднено няколко часа и в района се образува километрично задръстване.  \r\n  ", "date": "2018.01.11", "title": "Верижна катастрофа в Пловдив отнесе и патрулка"}
{"url": "https://www.bgonair.bg/bulgaria/2018-01-11/interaktivna-izlozhba-posreshta-gostite-za-predsedatelstvoto", "text": "\r\n Интерактивна изложба в интерактивна шатра посреща гостите в народния театър \"Иван Вазов\". Тя представя осем сегмента, които показват красотите на българската природа, мистиката на нашия бит с нестинарите, кукерите и обредните танци. В интерактивната изложба са показани класически примери от българското изкуство и античната история на България.  Министърът,  отговорен за европредседателство ни Лиляна Павлова, заяви пред  , че тази интерактивна изложба е изненада за всички, които ще посетят днес концерта в Народния театър \"Иван Вазов\". В интерактивната шатра са събрани красотите на българската природа, бит, изкуство и история, и са показани по един модерен начин и на едно място. \n Днес е официалното откриване на българското председателство, а от утре започват и пленарните заседанията, които ще бъдат оглавени от ресорните български министри. Те ще се провеждат в НДК. Там вече са в сила мерките за сигурност. Паркирането в района на Двореца и при Народния театър е забранено. Пешеходците също трябва да преминават само през определени места. Снимка: Олег Попов, Bulgaria ON AIR \r\n  ", "date": "2018.01.11", "title": "Интерактивна изложба посреща гостите за европредседателството"}
{"url": "https://www.bgonair.bg/bulgaria/2018-01-11/dva-protesta-za-i-protiv-vtori-lift-v-bansko-razdelyat-stolitsata", "text": "Днес ще има нови протести на еколози против решението на правителството, с което беше дадена зелена светлина за изграждането на втори лифт в Банско. Протестът под наслов \"Да спасим Пирин, да спасим България \" ще започне в 18:30 от площад \"Патриарх Евтимий\" и ще завърши около 21:30 до лъва пред НДК. В същото  време и поддръжниците за изграждането на ново съоръжение в Банско организират свой протест в подкрепа на решението на правителството. От 18 часа на ъгъла на бул. \"Витоша\" и бул. \"Патриарх Евтимий\" сдружение \"Бъдеще за община Банско\" тръгва протест в подкрепа на решението на правителството. То ще бъде предвождано от джип, озвучен от диджей и ще приключи с концерт пред храм-паметника \"Св. Александър Невски\". Преди седмица имаше множество протести \"за\" и \"против\" изграждането на втори лифт в Банско.", "date": "2018.01.11", "title": "Два протеста \"за\" и \"против\" втори лифт в Банско разделят столицата"}
{"url": "https://www.bgonair.bg/sutreshen-blok/2018-01-11/prof-d-r-vladov-balgarskata-meditsina-mozhe", "text": "\r\n Вчера в \"Пирогов\" се проведе животоспасителна операция на 4-месечено момиченце, родило се с огромен тумор на черния дроб. Интервенцията е извършена от детския хирург д-р Цветко Георгиев от \"Пирогов\" и проф. д-р Никола Владов от ВМА. По думите на , има операции, които оставят ярък спомен в съзнанието за цял живот, а тази на 4-месечното момиченце е точно такава.  \" \", каза докторът в студиото на \" \". Според   тази операция е един от многото признаци, че българската медицина е способна на сложни интервенции и въобще не трябва да бъде подценявана, защото има наистина утвърдени специалисти. \" \", уточни проф. Владов пред  Той е на мнение, че здравните емигранти съществуват не само в нашата страна. Въпреки това, доста често се случвало български пациенти, отишли да се лекуват в чужбина, да бъдат препращани към специалисти в родината. \" \", допълни ", "date": "2018.01.11", "title": "Проф. д-р Владов: Българската медицина може!"}
{"url": "https://www.bgonair.bg/bulgaria/2018-01-11/sled-sreshta-pri-borisov-otpusnaha-oshte-100-mln-leva-za-zaplati-v-mvr", "text": "\r\n След час и половина среща при министър-председателя синдикатите и МВР се разбраха - полицаите получават 100 милиона лева допълнително за заплати.  С колко точно ще бъдат вдигнати възнагражденията на полицаите обаче, е въпрос на допълнителни договорки. Синдикатите заявиха, че временно прекратяват протестните действия след решението. \n Те обаче подчертаха, че ще изчакат да видят какво ще получат като нормативна база. Предстоят разговори за промени в действащото законодателства, включително и подзаконовата нормативна база.  \"Надявам се, че ще успеем да постигнем съответния консенсус и по този въпрос. Аз смятам, че сме водили диалог с тях, друг е въпросът какъв е резултатът\", коментира зам.-министър на вътрешните работи Красимир Ципов. Ако тазгодишният бюджет бъде изпълнен, премиерът е поел ангажимент да заложи още 10% увеличение на парите в сектор \"Сигурност\" за следващата година.", "date": "2018.01.11", "title": "Полицаите при Борисов: Отпуснаха още 100 млн. лева за заплати в МВР"}
{"url": "https://www.bgonair.bg/sutreshen-blok/2018-01-11/sastoyanieto-na-operiranoto-4-mesechno-dete-e-mnogo-dobro", "text": "\r\n Състоянието на 4-месечното бебе, което беше оперирано в \"Пирогов\", е много добро. Момиченцето се възстановява пълноценно, вече е под грижите на майка си в отделението и се храни. Това увери д-р Цветко Георгиев, детски хирург от \"Пирогов\", който е част от екипа, осъществил операцията. \"Самите ние се изненадахме от огромния размер на формацията, тя буквално деформираше коремчето на детето. То тогава беше само на три месеца\", разказа д-р Георгиев пред  . Той сподели още, че в този случай се касаело за доброкачествен тумор, но заради размера си е могъл да създаде други усложнения за момиченцето. Операцията е извършена съвместно от екип на хирурзи от ВМА и \"Пирогов\", а д-р Георгиев сподели, че е редно лекарите да обединяват усилията си. \"Всеки има опит преимуществено в една или друга област на медицината. Редно е когато има съвместен случай, където предизвикателствата са в една или друга посока, лекарите да обединяват усилията си по най-добрия начин\", коментира хирургът за ", "date": "2018.01.11", "title": "Състоянието на оперираното 4-месечно бебе е много добро"}
{"url": "https://www.bgonair.bg/bulgaria/2018-01-11/sled-dumite-na-dogan-bsp-vnasya-vota-na-nedoverie-bez-dps", "text": "\r\n Вотът на недоверие към правителството на премиера Бойко Борисов ще се състои на 17 януари, а изненадващо от БСП решиха да го внесат сами - без ДПС. Темата остава предварителното заявената от левицата - \"корупция\". Това стана ясно в първия работен ден на депутатите за новата пленарна сесия след дългата ваканция. Решението е било взето от БСП след изказването на почетния председател на ДПС Ахмед Доган, че в опозицията няма партия, която да поеме управленеито на страната.  Неговите думи накараха левицата да действа сама, а от ДПС контрираха, че това решението подтвърждава думите на Доган. Иначе днес председателят на НС Цвета Караянчева удари първия звънец, а за Радослава Чеканска това бе първи ден в парламента изобщо. Тя се закле като деутат от ГЕРБ, заемайки мястото на Ивайло Константинов, който е съсобственикик на фирма \"Юнион-Ивкони\" и напусна НС преди празниците. По традиция парламентарните групи представиха приоритетите си. Управляващите и опозицията коментираха започващото днес българско европредседателство, като от опозицията поискаха промяна. \"Започнахме годината така - 8 дни 8 трупа! Убийства на семейства, стрелба по данъчен, убийство посред бял ден на крупен бизнесмен... и властта не реагира адекватно\", заяви лидерът на БСП Корнелия Нинова. Страстите бяха нажежени и от искането на БСП премиерът Борисов да дойде в парламента и да каже каква е криминогенната обстановка в страната. Мнозинството обаче отхвърли това искане на Столетницата. Утре депутатите ще разгледат ветото на президента върху антикорупционния закон. Вчера то бе отхвърлено от правната комисия към парламента.", "date": "2018.01.11", "title": "След думите на Доган: БСП внася вота на недоверие без ДПС"}
{"url": "https://www.bgonair.bg/bulgaria/2018-01-11/golemiyat-den-doyde-poehme-predsedatelstvoto", "text": "\r\n Големият ден дойде, а от днес България е във фокуса на Европа и света. Официалната церемония по откриването на българското европредседателство е тази вечер в Народния театър \"Иван Вазов\". На концерта ще присъстват председателят на Съвета на Европейския съюз Доналд Туск, председателят на Европейския парламент Антонио Таяни, президентът Румен Радев, премиерът Бойко Борисов и много други официални лица. Церемонията ще започне с химна на България, а концертът включва още изпълнение на фолклорни песни, старинни църковни песнопения, народни танци и фолклорни ритми. Заради извънредните мерки за сигурност, спирането и паркирането в района на Народния театър са забранени. Синята зона е закрита, а транзитното преминаване на коли и пешеходци ще е по преценка на службите за сигурност. Същата ще е ситуацията и около Националния дворец на културата. Забранено е паркирането между открития паркинг и административната сграда на НДК. \r\n Традиционно трафикът в София вече се засилва. От Столичната община пък съветват да се ползва градски транспорт и да се ограничи движението в центъра на София.  \r\n  ", "date": "2018.01.11", "title": "Големият ден дойде, старт на европредседателството ни!"}
{"url": "https://www.bgonair.bg/sutreshen-blok/2018-01-11/bivsh-shef-na-razuznavaneto-ubitiyat-petar-hristov-komandvashe-shefovete-na-politsiyata", "text": "\r\n Какво се крие зад убийството на бизнесмена Петър Христов? Росен Ангелов ли е шесторният убиец от Нови Искър и има ли пропуски в разследването? Отговорите на тези въпроси потърсихме  . Той предположи, че няма да се стигне до извършителя на показния разстрел на Петър Христов в \"Манастирски ливади\" в София.  . Според ген. Гяуров версията, че убийството е свързано с делото \"Наглите\", е опит да се героизира жертвата.  \" \", коментира гостът на  . По думите на ген. Гяуров на някого му е прекипяло. Възможно е да е някой, който да има да взема нещо от него, някой на когото нещо му е взето, конкуренция, изместени партньори, неразплатени ангажименти, посочи той. Според бившия шеф на Националната разузнавателна служба има липса на държавност и наглост от страна на изпълнителите. \" \", отбеляза ген. Гяуров в контекста на показната стрелба срещу един от шефовете на НАП и жестокото шесторно убийство в Нови Искър. Вчера бе категоричено потвърдено от МВР, че Росен Ангелов е убиецът на шестте жертви, а мотивът не е само ревност, но и желание за обир на луксозни апартаменти.  \" \", сподели своята гледна точка ген. Димо Гяуров. Той допусна, че извършителят не е бил сам и \" \".  \" . Зам.-главният прокурор не е наясно как се правят тези експертизи\", каза още гостът в студиото на Лора Инджова и Златимир Йочев.  ", "date": "2018.01.11", "title": "Бивш шеф на разузнаването: Петър Христов командваше шефовете на полицията!"}
{"url": "https://www.bgonair.bg/sutreshen-blok/2018-01-11/zhurnalist-evropeytsite-nyama-da-se-iznenadat-ot-protestite-sviknali-sa", "text": "\r\n Истинска окупация в София ще настъпи през днешния ден. Заедно с официалното откриване на българското председателство на Съвета на Европейския съюз, ще бъдат проведени и 9 протеста в центъра на столицата. Смачка ли се реномето на страната ни още преди началото на заседанията и какво ще покажем на европейските лидери през следващите 6 месеца?  Според  нито едно европейско заседание не минава без пред сградата да са се събрали множество хора, а потстъпите към околните сгради да са напълно блокирани от протестиращи. \" \", уточни още журналистът в студиото на \" \". По думите ѝ европредседателството има два аспекта, върху които България трябва да се стреми - от една страна PR ефектът, а от друга, да направим така, че на страната ни да ѝ се чуе гласът. \" \", категорична е Жотева. Мнението на  е, че в последните 10-11 години за България се пишат едни и същи негативни доклади и коментари, но в същото време в страната ни нищо не се променя. \" \", отбеляза още Терзиев пред  И според него една от основните теми на председателството трябва да е за работниците извън граница, но за жалост страната ни вече била вдигнала бялото знаме още през лятото - по време на посещението на Макрон. \" обясни в  \" журналистът.", "date": "2018.01.11", "title": "Протестите в София не ще изненадат европейците, те били свикнали"}
