{"url": "https://www.bgonair.bg/world/2019-06-23/izbiratelnite-sektsii-za-povtorniya-kmetski-vot-v-istanbul-priklyuchiha-rabota", "text": "\r\n Избирателните секции за повторението на кметските избори в Истанбул затвориха и започва преброяването на гласовете. Чакат се първите резултати Вотът се превърна в своеобразен референдум \"за\" или \"против\" политиката на Ердоган. Знак за това колко важно е за президента да запази контрол върху \"сърцето на Турция“ е не само оспорването на предишните резултати, но и промяната в политическата му стратегия. Преди 3 месеца той организираше огромни митинги и дефакто беше център на предизборната кампания.   И тъй като всеки глас е важен, Ердоган се опита да си спечели подкрепата на кюрдите, които са 20% от населението на Истанбул. За първи път от 8 години насам на лидера на Кюрдската работническа партия Абдула Йоджалан, който е в затвора, беше разрешен контакт с външния свят. Йълдъръм пък обеща редица социални облекчения и придобивки за избирателите си, ударени от тежката икономическа криза.   Евентуална нова загуба ще бъде възприета като началото на залеза на Партията на справедливостта и развитието. Щетите върху имиджа също ще бъдат сериозни и ще е изключително трудно за управляващите отново да оспорят резултатите. Възможно е загубата дори да предизвика предсрочни избори. Знаете, редовният парламентарен и президентски вот е планиран за 2023 година. А някои експерти дори вече говорят за президентско бъдеще за кандидата на опозицията Екрем Имамоглу, в случай че победата му тази вечер се потвърди. Вотът се състоя близо три месеца след местните избори на 31 март, спечелени в Истанбул от Екрем Имамоглу от основната опозиционна Народнорепубликанска партия (НРП). Той победи с много малка разлика кандидата на управляващата Партия на справедливостта и развитието (ПСР) Бинали Йълдъръм, който е бивш премиер и близък сътрудник на президента Реджеп Тайип Ердоган. Бяха регистрирани общо 10 560 963 избиратели с право на глас. Вотът е от голямо значение за Турция, тъй като градът с население от над 15 милиона души, разположен на два континента, е финансовият, търговски и културен център на страната. Около 30% от брутния вътрешен продукт на Турция се произвежда в Истанбул, а бюджетът на голямата истанбулска община възлиза на около 8,8 милиарда долара. Харесайте страницата ни във Facebook ", "date": "2019.06.23", "title": "Избирателните секции за кметския вот в Истанбул приключиха работа"}
{"url": "https://www.bgonair.bg/oporni-hora/2019-06-23/ivan-garelov-adekvatnata-partiyna-subsidiya-e-5-6-leva", "text": "\r\n \"Очаквах след изборите да дойде успокоение, нормализиране на политическата работа. Вместо това виждаме почти по детински изживяване на случилото се. Вкарването на темата за субсидиите в такъв момент не е уместно\", това каза в предаването \"Опорни хора\" по  журналистът Иван Гарелов.  \"Колкото до субсидиите - партиите много добре знаят, че това е неуместно! Правят го на инат. Предложението е ехидно и с ирония, то категорично няма да мине. Адекватната субсидия е 5-6 лева\", посочи той. Харесайте страницата ни във Facebook ", "date": "2019.06.23", "title": "Иван Гарелов: Адекватната партийна субсидия е 5-6 лева"}
{"url": "https://www.bgonair.bg/world/2019-06-23/kibervoyna-vashington-teheran", "text": "Съединените щати са предприели кибератаки срещу ирански оръжейни системи. Това съобщават няколко американски издания. Акцията е осъществена в четвъртък, в отговор на атаките срещу танкери в Оманския залив, за които Вашингтон обвинява Техеран.  Според медиите хакерската атака е извадила от строя компютърните системи, контролиращи иранските ракетни установки. Тя е проведена по същото време, по което Доналд Тръмп нареди, а след това анулира въздушни удари срещу Ислямската република.  Те пък бяха планирани като отмъщение за сваления от Техеран американски дрон над Ормузкия проток по-рано същия ден. От Вашингтон обясняват, че Иран също е организирал хакерски атаки срещу американски компании и правителствени агенции. Харесайте страницата ни във Facebook   ", "date": "2019.06.23", "title": "Кибервойната Вашингтон-Техеран не стихва"}
{"url": "https://www.bgonair.bg/world/2019-06-23/protestite-v-gruziya-prerasnaha-v-protivopostavyane-na-politikata-na-pravitelstvoto", "text": "Трети ден на антируски протести в Грузия. Снощи хиляди демонстранти се събраха отново пред сградата на парламента в столицата. Недоволството избухна в четвъртък заради посещението в страната на руски депутат, приближен на президента Владимир Путин. То прерасна в общо противопоставяне на политиката на правителството, обвинявано, че е твърде отстъпчиво пред Москва. В същото време Кремъл наложи забрана за полети над Грузия на всички руски граждански самолети от 8 юли. Путин нареди още руските граждани, почиващи в Грузия, да бъдат върнати у дома.  Мерките се тълкуват като удар срещу туристическата индустрия на съседната страна. Харесайте страницата ни във Facebook   ", "date": "2019.06.23", "title": "Грузия: протестиращите се противопоставят на политиката на правителството"}
{"url": "https://www.bgonair.bg/oporni-hora/2019-06-23/asen-agov-partiynata-subsidiya-shte-ostane-11-leva", "text": "\r\n \"Прогнозата ми е, че субсидията ще остане 11 лева\", каза в предаването \"Опорни хора\" по   журналистът Асен Агов.  \"Няма как партиите да се финансират с 1 лев субсидия, а отвореното финансиране крие много рискове\", посочи той. По думите му в България американският модел е неприложим. Това на практика означавало двупартийна система.  Харесайте страницата ни във Facebook   ", "date": "2019.06.23", "title": "Асен Агов: Партийната субсидия ще остане 11 лева"}
{"url": "https://www.bgonair.bg/economy/2019-06-23/po-malko-vaglerodnite-emisii-v-stroitelstvoto-vazmozhno-li-e", "text": "Подредени в стройни редици, съвременни сгради изникват в градските центрове и произвеждат огромно количество замърсяване, пише  . Дали става дума за небостъргача Shard в Лондон или за Световния търговски център в Ню Йорк, съвременните структури разчитат на цимент и стомана. Въпреки че тези материали може да изглеждат безвредни, производството им преминава през химически процеси, които изхвърлят тонове въглероден диоксид наред с енергията, която поглъщат.  показва доклад на групата C40, обединяваща властите във водещите градове в света. Цифрата показва, че усилията за намаляване на парниковите газове ще засегне почти всички части от икономиката. След като бяха съсредоточени върху енергийната индустрия, сега ръководителите проучват сградите като голям източник на замърсяване, което накара компании като производителя на стомана ThyssenKrupp да поиска от доставчика LafargeHolcim да потърси по-екологични алтернативи. Значителна част от въглеродния отпечатък по време на жизнения цикъл на сградите е заключена в използваните материали в структурата. Тези \"въплътени емисии“ не се регулират от никого, отбелязва британският Съвет за зелени сгради, който обединява 400 проектанти, строителни компании и имотни предприемачи. С преминаването към по-екологични версии на материали, използвани в строителството и подобряващи ефективността, въглеродните емисии, произвеждани от сградите по време на жизнения им цикъл, може да бъдат намалени с 44% до 2050 г. Това ще стане възможно, ако местните власти и кметове задействат амбициозни правила за опазване на климата, намаляващи вредите, които градовете нанасят на околната среда. Харесайте страницата ни във Facebook  ", "date": "2019.06.23", "title": "По-малко въглеродни емисии в строителството - възможно ли е?"}
{"url": "https://www.bgonair.bg/reportazhi/2019-06-23/v-navecherieto-na-enyovden-bilkite-stavat-nay-lekoviti", "text": "\r\n Млади моми от разложкото село Баня събраха билки и преминаха под сплетен венец от черница за здраве. Ритуалът е част от подготовката за празника Еньовден утре. Според народните вярвания набраните билки  рано сутринта, преди изгрев слънце на Еньовден, имат най-голяма лечебна сила.   Много от поверията и обичаите на днешния ден са свързани с пътя на небесното светило и култа към него. Вярва се, че сутринта на празника, който види изгряващото слънце ще бъде здрав през годината. Еньовските билки и венци се окачват на различни места в дома и през годината се  използват за лек. Докато билките, които се берат на Гергьовден се използват за лекуване на добитъка, то еньовденските билки са за хората. С тях  се лекуват бездетни жени, прогонват се зли духове, правят се магии за любов и омраза. Харесайте страницата ни във Facebook ", "date": "2019.06.23", "title": "В навечерието на Еньовден билките стават най-лековити"}
{"url": "https://www.bgonair.bg/ekrani/2019-06-23/v-malkata-balgariya-v-istanbul-si-izbraha-kmet-ot-opozitsionnata-na-erdogan-partiya", "text": "\r\n Истанбулският квартал \"Авджълар\" e заселен предимно с българи. На изборите на 31 март жителите му също избраха кмет от опозиционната на Ердоган партия.  Kварталът е наричан “Малката България” заради българските  изселници, съставляващи около една трета от 500 000 население. На местните избори на 31 март жителите на квартала, със значително мнозинство от 52% избраха за кмет   от основната опозиционна Народнорепубликанска партия. Кметът е с ампутирани ръце и е първият с увреждания в 82 милионна Турция.  Сред първите,които посетиха новоизбрания кмет са група от Дружеството за култура и сътрудничество на балканските турци в \"Авджълар\" начело с председателя и Ефраим Камбероглу – шампион на България по свободна борба в миналото.  Трагичен инцидент в младежка възраст бележи съдбата на 44-годишния  кмет. Докато пътува за изпит в Юридическия факултет като студент, претърпява катастрофа, в която губи двете си ръце, но никога не се предава. \", казва той.  Според статистиките в Турция има над 8 млн. души с увреждания, а Туран е убеден, че проблемите им трябва да  бъдат приоритет. Харесайте страницата ни във Facebook ", "date": "2019.06.23", "title": "В \"Малката България\" в Истанбул си избраха кмет от опозиционната на Ердоган партия"}
{"url": "https://www.bgonair.bg/bulgaria/2019-06-23/otnovo-zadrastvaniya-i-intenziven-trafik-na-patya-za-gartsiya", "text": "И днес задръствания и интензивен трафик на пътя за Гърция през \"Кулата\". Очаква се колони от автомобили да се образуват и на пункта \"Маказа\".  Километрични опашки имаше през целия ден вчера, колоната към \"Кулата\" достигна над 8 километра, а преминаването отнемаше часове.  Всички гишета работят нормално, но трафикът е интензивен, обясниха граничните власти.  ", "date": "2019.06.23", "title": "Отново задръствания и интензивен трафик на пътя за Гърция"}
{"url": "https://www.bgonair.bg/bulgaria/2019-06-23/dvama-ostavat-v-bolnitsa-sled-katastrofata-kray-lovech", "text": "Двама души остават за лечение в Ловешката болница, след катастрофата между микробус и лека кола вчера. Инцидентът стана на пътя между селата Българене и Малиново край Ловеч. Бус, превозващ семейства с деца от Червен Бряг, не е спазил предимство и се е ударил в лека кола.  Леко пострадаха 12 души, които бяха откарани в болницата в Ловеч за преглед. След вчерашния черен ден на пътя, през изминалата нощ пешеходец загина на магистрала \"Струма\" край Сандански.  Мъжът е бил прегазен от автомобил и е загинал на място. Харесайте страницата ни във Facebook ", "date": "2019.06.23", "title": "Двама остават в болница, след катастрофата край Ловеч"}
{"url": "https://www.bgonair.bg/world/2019-06-23/ekoaktivisti-nahluha-v-mina-v-germaniya", "text": "Напрежение между протестиращи и полиция край открит рудник в Западна Германия. Вчера стотици екоактивисти пробиха полицейския кордон и нахлуха в мината за лигнитни въглища в района.  Акцията е част от кампания срещу изкопаемите горива – един от основните фактори за климатичните промени. И към момента полицаите се опитват да изведат демонстрантите от рудника, предупреждавайки, че той е опасен.  По-рано част от активистите блокираха и влаковата линия, по която се транспортират въглищата. Германия се е ангажирала да постигне нулеви въглеродни емисии до 2050 година, но според демонстрантите това е твърде късно. Харесайте страницата ни във Facebook ", "date": "2019.06.23", "title": "Екоактивисти нахлуха в мина в Германия"}
{"url": "https://www.bgonair.bg/world/2019-06-23/turtsiya-izbora-povtorno-kmet-na-istanbul", "text": "\r\n Жителите на Истанбул гласуват за кмет. Над 10,5  млн. души ще могат да упражнят правото си на глас в над 31 000 избирателни секции. Гласуването ще приключи в 17:00 ч., обяви Висшата избирателна комисия (ВИК) на Турция. Вотът ще се състои близо три месеца след местните избори на 31 март, спечелени в Истанбул от Екрем Имамоглу от основната опозиционна Народнорепубликанска партия (НРП). Той победи с много малка разлика кандидата на управляващата Партия на справедливостта и развитието (ПСР) Бинали Йълдъръм, който е бивш премиер и близък сътрудник на президента Реджеп Тайип Ердоган. Изборите в Истанбул се разглеждат като тест за популярността на президента Ердоган на фона на икономическия спад, увеличаващата се безработица и високите цени на храните. Вотът е от голямо значение за Турция, тъй като градът с население от над 15 милиона души, разположен на два континента, е финансовият, търговски и културен център на страната. Около 30 процента от брутния вътрешен продукт на Турция се произвежда в Истанбул, а бюджетът на голямата истанбулска община възлиза на около 8,8 милиарда долара. Според няколко социологически анкети Екрем Имамоглу води пред кандидата на управляващите Бинали Йълдъръм. Очаква се избирателната активност да бъде по-висока от тази на 31 март. Тогава 84,6% от избирателите дадоха своя глас. Днес се очаква избирателната активност да достигне 90%.  Харесайте страницата ни във Facebook  ", "date": "2019.06.23", "title": "В Турция гласуват повторно за кмет на Истанбул"}
{"url": "https://www.bgonair.bg/bulgaria/2019-06-23/gast-cheren-dim-nad-tsentara-na-sofiya", "text": "Запалени гуми на трактори са причинили гъстия, черен дим, който се носеше над центъра на София.  Това съобщиха от пресцентъра на МВР за Bulgaria ON AIR. На място са били изпратени два пожарни автомобила, които са потушили пламъците.  Облаците черен пушек обаче притесниха столичани, а социалните мрежи, се напълниха с любителски снимки и клипове. Харесайте страницата ни във Facebook ", "date": "2019.06.23", "title": "Гъст черен дим в центъра на София"}
{"url": "https://www.bgonair.bg/bulgaria/2019-06-23/roditelite-na-6-godishnata-mimi-daryavat-pari-na-drugi-detsa", "text": "Родителите на малката Мими, която не успя да се пребори с коварна болест, ще преведат пари от нейната сметка на други нуждаещи се от финансова помощ, пишат от Facebook страницата, която бе създадена в помощ на детето. \"Мама Надя проучила други каузи, и разбрала, че има спешни, помоли да наредим парите от helpkarma! Мисията на нашето Ангелче продължава, освен, че посмъртно Мими стана нарицателно и за нея се чува от всички телевизии и радиа, тя продължава с мисия \"Добро\", пише  Вашите парички, внесени за Мими в helpkarma бяха разпределени между следните каузи: С теб сме Йо-25 000€ В помощ на слънчо Доми-15 000€ Да помогнем на Стоян да проходи-15 000€ Подкрепете Сияна-10 000€ Да спасим Теодор от остеосарком-10 000€ Шанс за Мони-5 000€ Живот за мама Ваня-10 000€ Да помогнем на Рей да оздравее-5 000€ Да помогнем на малкия Ици-3 000€ \"Желаем успех и бързо възстановяване на всички!\". Погребението на Мими ще бъде в понеделник. \"Напомняме на тези, които ще присъстват на опелото в понеделник, да облекат цветни дрехи в памет на нашето шарено цветче!\", призоваха близките ѝ. Харесайте страницата ни във Facebook ", "date": "2019.06.23", "title": "Семейството на 6-годишната Мими дарява парите за други деца"}
{"url": "https://www.bgonair.bg/bulgaria/2019-06-23/pochistvat-ezeroto-v-pancharevo-sled-signal-ot-bulgaria-on-air", "text": "\r\n Спешни мерки за почистването на езерото в Панчарево до края на годината. Дотук се стигна след като Bulgaria ON AIR информира за нарастващия проблем с чистотата на езерото. До края на годината трябва да се направи проект за частичното почистване на Панчаревското езеро от наноси и водорасли. Това пише в доклад до министъра на земеделието. Той е изготвен от междуведомствена комисия, създадена, за да намери решение с чистотата на водоема край София.   През пролетта по инициатива на Сдружението беше почистена бреговата ивица около гребната база. Тогава и спортистите от кану-каяка също се включиха и с лодките си извадиха боклуци и водорасли.   В писмо от Министерството на земеделието до неправителствената организация е посочено, че преди 30 години на реките, които се вливат в езерото е имало баражи. Техническите съоръжения са предпазвали язовира от замърсяване.  В понеделник представители на \"Сдружението за развитие на Панчарево и Кокаляне\" са поканени в Областната управа да подпишат протокола, който е изготвила междуведомствената група. Харесайте страницата ни във Facebook ", "date": "2019.06.23", "title": "Почистват езерото в Панчарево след сигнал от Bulgaria On Air"}
{"url": "https://www.bgonair.bg/world/2019-06-23/huawei-obyavi-che-shte-sadi-amerikanskoto-ministerstvo-na-targoviyata", "text": "[related_articles] Китайската технологична група подаде съдебен иск срещу Министерството на търговията на САЩ. Според заявлението в съда става въпрос за телекомуникационното оборудване, което компанията от Китай е транспортирала до изпитателна лаборатория в Калифорния и оттам иска да върне обратно в Народната република. Според Huawei обаче оборудването е било конфискувано от американските власти в Аляска. То все още се намирало там, предава Ройтерс. Компанията подчертава, че оборудването не изисква лиценз. Тя настоява Министерството на търговията или да освободи стоките или да реши окончателно, че пратката е незаконна. Първоначално министерството не дава никакви коментари по темата, пише  Американското правителство включи Huawei в черен списък, защото се опасява, че технологията му може да бъде използвана за шпионаж. С този ход се забранява на американските компании да осъществяват бизнес с концерна. Huawei отхвърля твърденията, че помага на китайската държава да шпионира конкуренти. Междувременно Вашингтон включи в черния списък пет други компании и организации от Китай. Това означава, че правителството смята, че компаниите представляват риск за интересите на националната сигурност на САЩ. Тръмп наложи мита от 25% на китайски внос на стойност 250 милиарда долара и се готви да се насочи към други вносни стоки на стойност 300 милиарда долара, като по този начин вносните мита ще обхванат практически всичко, внасяно от Китай. Пекин отговори с мита върху американски продукти. Харесайте страницата ни във Facebook ", "date": "2019.06.23", "title": "Huawei обяви, че ще съди американското Министерство на търговията"}
{"url": "https://www.bgonair.bg/bulgaria/2019-06-23/shte-bade-slanchevo-i-goreshto-s-temperaturi-nad-35-gradusa", "text": "Днес ни очаква слънчево и горещо време с високи температури. След обяд над Западна и Централна България отново ще се развива купеста и купесто-дъждовна облачност и по-късно през деня и през нощта срещу понеделник на много места там ще има краткотрайни валежи с гръмотевици, сочи прогнозата на Националния институт по метеорология и хидрология. Максималните температури ще бъдат между  , в София - около 31 градуса.  По  ще бъде предимно слънчево с временни увеличения на облачността. Ще духа слаб до умерен югоизточен вятър. Максималните температури ще са между  , а на морската вода - 25-27 градуса.  В планините ще бъде предимно слънчево, след обяд с купесто-дъждовна облачност и ще има краткотрайни валежи с гръмотевици. Ще духа слаб до умерен вятър от юг-югозапад, по най-високите върхове на Рила и Пирин - временно от запад. Максимална температура на 1200 метра около 26°, на 2000 метра – около 19°. Харесайте страницата ни във Facebook     ", "date": "2019.06.23", "title": "Ще бъде слънчево и горещо, с температури над 35 градуса"}
