{"url": "https://www.bgonair.bg/economy/2018-01-08/finlandiya-mozhe-da-otkazhe-izpolzvaneto-na-vaglishta-do-2025-g", "text": "Финландия може да спре да използва въглища за енергийните си нужди към 2025. Това съобщава Финландското телеграфно бюро, позовавайки се на изказване на министъра на строителството, енергетиката и околната среда на страната Кимо Тииликайнен, предава  . Към момента в националната енергийна стратегия на Финландия е записано, че страната следва да се откаже от въглищата до 2030, но правителството ще обсъди дали е възможно това да стане 5 години по-рано. Въглищата ще бъдат заменени от природния газ, който изхвърлял с 60% по-малко вредни емисии в атмосферата, посочва финландският министър. За да направи \"синьото гориво\" по-атрактивно, още през 2019 Финландия ще промени данъчното облагане на енергоизточниците, респективно вдигайки цената на въглищата. Към момента делът на работещите с въглища ТЕЦ-ове в скандинавката държава е нисък – 8%, но пълното отказване от суровината неминуемо се очаква да предизвика известни проблеми. Още по-малък обаче е делът на електростанциите, работещи на природен газ – 7,4%. Най-голям дял от енергийният микс се дължи на АЕЦ – 25,6%, 20,5% от тока бива внасян от чужбина, близо 20% се дължи на ВЕЦ, а 12% - на биогориво. Развиват се и ВЕИ, но делът им е пренебрежимо малък.", "date": "2018.01.08", "title": "Финландия може да откаже използването на въглища до 2025 г."}
{"url": "https://www.bgonair.bg/denqt-on-air/2018-01-08/geoenergetikata-bila-filtarat-na-mezhdunarodnite-otnosheniya", "text": "\r\n Геоенергетиката е филтърът на международните отношения. Такова бе мнението в  на специалистът по международни отношения и геоенергетика проф. Нина Дюлгерова. Тя допълни, че в зависимост от това кой проект или дефиниция в енергиен план стои в основата на взаимоотношенията на двустранен или многостранен характер или страни, се оказва, че тя определя, пронизва и се явява своеобразен резултат от кулминацията на многомесечни или многогодишни отношения. По думите ѝ геоенергетиката в своята си същност се е появила преди 10 години. Това бил много удачен момент, когато се коментирали енергийните диверсификации във всяка сфера на енергетиката, твърди проф. Дюлгерова. \"Енергетиката у нас от 2006 г. насам непрекъснато преминава през политиката. Винаги имаме политически решения за всяка диверсификация като проект, запазване или разширяване на някоя сфера\", определи гостът на Според експерта енергийната диверсификация автоматично се интегрира в процесите, които са с много висок политически характер и заряд.", "date": "2018.01.08", "title": "Геоенергетиката била филтърът на международните отношения"}
{"url": "https://www.bgonair.bg/sutreshen-blok/2018-01-08/ochakva-se-rast-ot-5-do-7-v-tsenite-na-zhilishtata-u-nas", "text": "\r\n Цените на жилищата ще продължават да се покачват. Това очаква Калоян Богданов, който е маркетинг мениджър в компания за недвижими имоти. Според него може да се очаква ръст с между 5% и 7%, който на места и според жилището може да бъде двоен. \"Не можем да говорим за спад. Много хора си пишат по форумите в интернет, че това пак е балон, че следващата година пак цените ще паднат\", посочи Калоян Богданов в студиото на  . Според експертите в момента дори има недостиг на жилища. Хората дори са се ориентирали да търсят качествено строителство. Именно заради това се очаква и повишението на цените, защото тези жилища няма да са като в панелните квартали.  Вергил Вергилов, управител на агенция за недвижими имоти, смята също, че и цените на наемите са високи, що се отнася до София. Сред градовете, в които ще са търсени имоти през тази година, ще бъдат още Варна, Бургас и Пловдив. \"Добавяме и Стара Загора, която също доста се разви - все градове, в които има бизнес начинания\", обясни Вергилов пред  .", "date": "2018.01.08", "title": "Цените на жилищата у нас скачат с 5 до 7%"}
{"url": "https://www.bgonair.bg/world/2018-01-08/koalitsiyata-v-germaniya-oblekchava-danatsite-na-bogatite", "text": "Консерваторите на германския канцлер Ангела Меркел и социалдемократите постигнаха съгласие – ще се облекчат данъците за богатите. Това е първата успешна стъпка към формирането на коалиционно правителство.  Въпросите за имиграцията, бъдещето на Европейския съюз и германската икономика обаче все още остават без отговор.", "date": "2018.01.08", "title": "Коалицията в Германия облекчава данъците на богатите"}
{"url": "https://www.bgonair.bg/science/2018-01-08/klient-100-000-obsluzhi-elektronniyat-magazin-na-mtel", "text": "\r\n Електронният магазин на Мтел обслужи своя 100-хиляден клиент. През 2011 г. Мтел стана първият телеком у нас със собствен онлайн магазин, а в момента   все още е единственият на пазара, който е отворен за всички потребители, а не само за настоящи клиенти. На  потребителите могат да се абонират за мобилни и фиксирани услуги и да поръчат смартфони, лаптопи, телевизори и други технологични устройства на изгодни цени. Нагласите на българите спрямо приемната грижа се променят в положителна посока – това показва проучване на Националната асоциация за приемна грижа, осъществено с подкрепата на Мтел.  Според него половината от българите биха поверили децата си на приемни родители, ако определено събитие в живота им попречи да се грижат за тях. За 76% няма съмнение, че в приемната грижа има смисъл и тя помага на децата.  Мтел подкрепя Националната асоциация за приемна грижа от 2011 година. Служителите на компанията участват активно в програмата \"Приеми бъдещето\" чрез дарения, с професионално ориентиране и консултиране на младежите от приемни семейства. Вече е ясен победителят от месечната игра на Мтел. Това е Красимира Василева. Тя печели смартфонa Huawei P9 lite mini. Новата награда в играта е Nokia 2. Можете да я спечелите, ако отговаряте правилно на въпросите на Мтел във  . Ето и новия въпрос: \"Колко клиенти е обслужил онлайн магазинът на Мтел до момента?\"", "date": "2018.01.08", "title": "Клиент №100 000 обслужи електронният магазин на Мтел"}
{"url": "https://www.bgonair.bg/world/2018-01-08/snezhen-ad-skova-ispaniya-rekordni-zhegi-v-avstraliya", "text": "\r\n Снежен ад скова цяла Испания. Хиляди прекараха денонощие в автомобилите си, хванати в снежния капан на основна магистрала до Мадрид. Армията се включи в акцията по спасяването им. Испанските власти съобщиха, че късно в неделя са били спасени последните хора, блокирани в своите автомобили на път, близо до Мадрид, заради обилен снеговалеж и силно застудяване.  Хора, връщащи се от празничния сезон, прекараха часове в своите автомобили, след като 70-километров участък от шосе между Мадрид и Сеговия беше блокиран от сняг в събота вечерта. Според в. \"Ел Паис\" около 4000 души са били принудени да прекарат нощта на пътя.  Хората, блокирани на пътя, се оплакаха в социалните мрежи, че спасителните усилия са били бавни. Някои казаха, че са прекарали часове без храна или гориво за отопляване на автомобилите си. В същото време в Австралия отбелязват рекордни жеги. Температурите достигнаха до 47 градуса – стойности, които са били отчитани за последно през 1939 година. Гостите и жителите на Сидни прекараха най-горещия ден от седмицата на плажа. Заради топлинен удар френски турист е бил приет в болница. Горещините предизвикаха проблем с претоварването на електропреносната мрежа като на места имало и прекъсвания на тока. В САЩ заради мощните снежни бури хиляди пътници на летище \"Кенеди\" в Ню Йорк остават блокирани. Снощи спукан главен тръбопровод предизвика още по-голям хаос, затваряйки временно четвърти терминал на летището. Това причини ново забавяне на десетки полети.", "date": "2018.01.08", "title": "Снежен ад скова Испания! Рекордни жеги в Австралия"}
{"url": "https://www.bgonair.bg/world/2018-01-08/pozhar-plamna-v-tramp-tauar", "text": "\r\n Двама души пострадаха при пожар в небостъргача \"Тръмп Тауър\" в Манхатън. Единият от тях е в тежко състояние. Пожарът е избухнал около 7 часа сутринта местно време на последния етаж на сградата. В потушаването на стихията участваха над 80 пожарникари. По това време, президентът Доналд Тръмп се е намирал във Вашингтон.  ", "date": "2018.01.08", "title": "Пожар пламна в \"Тръмп Тауър\""}
{"url": "https://www.bgonair.bg/world/2018-01-08/desetki-otmeneni-i-zabaveni-poleti-zaradi-spukan-traboprovod-na-letishte-v-nyu-york", "text": "\r\n Спукан тръбопровод затвори четвърти терминал на летище \"Кенеди\" в Ню Йорк. Заради теча, възникнал в зоната на пристигащите, десетки полети бяха отменени или забавени. Причина за аварията са студа и обилният снеговалеж, причинени от мощната бура, ударила източното американско крайбрежие миналата седмица. Проблемите с въздушния трафик в района продължават. Хиляди пътници са блокирани на аерогарата.", "date": "2018.01.08", "title": "Отменени и забавени полети заради спукан тръбопровод в Ню Йорк"}
{"url": "https://www.bgonair.bg/world/2018-01-08/nameriha-martav-chlen-na-ekipazha-na-iranski-tanker", "text": "Тяло беше намерено на иранския танкер, който се сблъска с товарен кораб в Източнокитайско море.  Десетки моряци остават в неизвестност. След сблъсъка опасността от взрив остава, а на борда горят 136 тона нефт.  Плавателният съд е пътувал от Иран за Южна Корея. Китайският товарен кораб не е пострадал сериозно, а 21-членният му екипаж му е спасен.", "date": "2018.01.08", "title": "Откриха мъртъв член на екипажа на горящия ирански танкер"}
{"url": "https://www.bgonair.bg/world/2018-01-08/tereza-mey-vnasya-reditsa-promeni-v-kabineta", "text": "Британският премиер Тереза Мей внася редица промени в кабинета. Сред министрите, които ще останат на позициите си, са тези на вътрешните и външните работи, на финансите, както и отговорникът за Brexit – Дейвид Дейвис. Повече информация обаче не e дадена.  Тереза Мей заяви, че причината за рокадите е оставката на нейния сътрудник и де факто вицепремиер Деймиън Грийн, който беше принуден да напусне поста си през декември.", "date": "2018.01.08", "title": "Тереза Мей внася редица промени в кабинета"}
{"url": "https://www.bgonair.bg/reportazhi/2018-01-08/nagradite-zlaten-globus-preminaha-pod-znaka-na-seksualnoto-nasilie", "text": "\r\n На стилна церемония големите победители получиха наградите си \"Златен глобус\". Гари Олдман спечели приза за най-добър актьор във филмовата драма \"Най-мрачния час\". За най-добра актриса пък беше избрана Франсис Макдорманд за участието си в \"Три билборда извън града\". Това е и филмът, който беше отличен, като най-добър.  Церемонията тази година ще се запомни с това, че всички актриси се появиха на червения килим с черни рокли. Те бяха в знак на протест срещу сексуалното насилие.   ", "date": "2018.01.08", "title": "Наградите \"Златен глобус\" преминаха под знака на сексуалното насилие"}
{"url": "https://www.bgonair.bg/world/2018-01-08/spacex-izstrelya-v-kosmosa-aparat-na-amerikanskoto-pravitelstvo", "text": "Частната космическа компания SpaceX изпълни секретна мисия на американското правителство. От стартовата площадка в Кейп Канаверал, щата Флорида, рециклираната ракета \"Фалкон 9\" изведе в орбита космически апарат, носещ кодовото наименование \"Зума\". Компанията, която е изработила \"Зума\" обяви само, че апаратът е на американското правителство. Повече подробности не бяха дадени. Пентагонът също отказа коментар по случая. Това е първото изстрелване на ракета на SpaceX през 2018 г., след като компанията извърши рекордните 18 мисии през миналата година.", "date": "2018.01.08", "title": "SpaceX изстреля в космоса апарат на американското правителство"}
{"url": "https://www.bgonair.bg/world/2018-01-08/rekordni-goreshtini-v-avstraliya-termometrite-izmeriha-473-po-tselziy", "text": "В Австралия се борят с рекордна жега. Живакът в термометрите достигна 47,3 градуса по Целзий, стойности, които са били отчитани за последно през 1939 година. Гостите и жителите на Сидни прекараха най-горещия ден от седмицата на плажа. Заради топлинен удар френски турист е бил хоспитализиран докато бил на обиколка в Сините планини.  Горещините предизвикаха проблем с електрозахранването и на места имаше прекъсвания на тока.", "date": "2018.01.08", "title": "Рекордни горещини в Австралия: Измериха 47,3 градуса"}
{"url": "https://www.bgonair.bg/world/2018-01-08/11-dushi-zaginaha-pri-strelba-v-akapulko", "text": "Престрелка в мексиканския курорт Акапулко взе най-малко 11 жертви. Стрелбата се е разиграла между местни жители и частен полицейски отряд, който се е опитал да поеме охраната в района. Властите са изпратили на място армейски подразделения, които да въдворят ред. Задържани са над 30 души. Акапулко е в топ 10 на най-опасните градове в света. Само за първите шест месеца на миналата година са били регистрирани 12 хиляди убийства.", "date": "2018.01.08", "title": "11 души загинаха при стрелба в Акапулко"}
{"url": "https://www.bgonair.bg/direktno/2018-01-08/za-ili-protiv-chasovete-za-seksualna-kultura-v-uchilishte", "text": "\r\n Часовете по психология са съвсем малко и в тях няма как да се говори по тези теми,каза Маргарита Бакрачева. Според нея късното отделяне на децата от родителите се отразява на съзряването им.", "date": "2018.01.08", "title": "ЗА или ПРОТИВ часовете за сексуална култура в училище"}
{"url": "https://www.bgonair.bg/bulgaria/2018-01-08/rezhat-napolovina-parite-na-obshtinite-za-lichni-asistenti", "text": "По-малко пари ще се дадат на общините за лични асистенти от тази година по програма \"Независим живот\". Причината е, че средствата вече няма да се отпускат от Европа, а от Министерството за социално подпомагане.  Само в община Монтана парите са орязани наполовина - от 61 на 28 хил. за година. По-рано през деня от Социалното министерство отказаха коментар. От социалното министерство обещали още 10 хил. лв. на общината, които отново ще са крайно недостатъчни, за да се покрият всички заплати на личните асистенти.  За последната една година от програмата в страната са се възползвали близо 300 общини. В тях над 26 хиляди болни и пенсионери са получавали подкрепа от лични асистенти.", "date": "2018.01.08", "title": "Режат наполовина парите на общините за лични асистенти"}
{"url": "https://www.bgonair.bg/bulgaria/2018-01-08/chelen-sblasak-v-podbalkana-dve-koli-se-udariha-otnesoha-i-velosipedist", "text": "\r\n Тежка катастрофа затвори за над 3 часа Подбалканския път София - Бургас. Две коли се удрят челно по обед до казанлъшкото село Копринка. При сблъсъка втората кола отнася и велосипедист. 4-ма са пострадали. Всички са откарани в казанлъшката болница и са без опасност за живота. \r\n  ", "date": "2018.01.08", "title": "Челен сблъсък в Подбалкана! Две коли се удариха, отнесоха и велосипедист"}
{"url": "https://www.bgonair.bg/bulgaria/2018-01-08/sreshta-na-visoko-nivo-zaradi-tezhkite-prestapleniya-v-poslednite-dni", "text": "Убийствата от началото на годината са били основна тема на срещата между президента Румен Радев, министъра на вътрешните работи Валентин Радев и главния секретар на МВР Младен Маринов.  Срещата е било по инициатива на държавния глава и на нея президентът е бил информиран за хода на разследванията по тежките престъпления през последните дни.", "date": "2018.01.08", "title": "Среща на високо ниво заради тежките престъпления в последните дни"}
{"url": "https://www.bgonair.bg/bulgaria/2018-01-08/demonstratsiya-na-borda-na-drazki-otkri-uchebnata-godina-na-vms-burgas", "text": "\r\n С овладяване на пожар и обезвреждане на боеприпаси - с такава демонстрация на борда на кораба \"Дръзки” беше открита новата учебна година във Военноморската база в Бургас. Там беше показана и техниката, с която военните помагат на хората при бедствия и аварии. Оказва се обаче, че огнената стихия не може да бъде овладяна със собствени средства и сили.  Затова в потушаването се включи и кораб \"Ахелой”.  След овладяването на пламъците се включи и групата за преодоляване на последствията от радиационно и химическо заразяване. Още по темата вижте във видеото.   ", "date": "2018.01.08", "title": "Демонстрация на борда на \"Дръзки\" откри учебната година на ВМС - Бургас"}
{"url": "https://www.bgonair.bg/bulgaria/2018-01-08/vargala-za-ubitiya-biznesmen-poveche-ot-brat-spasitel-na-zhivoti", "text": "\r\n Близки на убития бизнесмен в София Петър Христов твърдят, че той никога не е имал врагове и въпреки разностранния си бизнес, не се движил с охрана. Христов е помагал и за лечението на пострадалaта при катастрофа Емануела Горсова. Повече от брат и спасител на човешки животи - такъв е убитият Петър Христов в очите на Владислав Карамфилов - Въргала. Двамата се запознали преди много години покрай кампанията за Емануела.  Още по темата вижте в репортажа.    ", "date": "2018.01.08", "title": "Въргала за убития бизнесмен: Повече от брат, спасител на животи!"}
{"url": "https://www.bgonair.bg/bulgaria/2018-01-08/parvi-sluchay-na-gripa-honkong-porazena-e-zhena-v-ruse", "text": "\r\n Регистрираха първи случай на грипа \"Хонконг\". Става въпрос за пациентка в Русе. Грипната вълна предстои, убедени са специалистите.  Най-уязвими в момента са децата и възрастните хора. Медиците съветват пациентите да не се самолекуват, защото грипът не се влияе от медикаменти. Още по темата вижте във видеото. ", "date": "2018.01.08", "title": "Първи случай на грипа \"Хонконг\"! Поразена е жена в Русе"}
{"url": "https://www.bgonair.bg/denqt-on-air/2018-01-08/diplomat-otkrivaneto-na-zhelyaznata-tsarkva-e-istorichesko-sabitie-za-balgariya", "text": "\r\n Откриването и освещаването на Желязната църква в Истанбул е историческо събитие и е много по-важно, отколкото срещата между Ердоган и Борисов. Храмът \"Св. Стефан\" е едно архитектурно бижу и това събитие ще остане в историята. Все пак църквата е част от нашето историческо наследство. Така   коментира в студиото на \" \" откриването на Желязната църква в Истанбул преди няколко дни в присъствието на турския президент Реджеп Ердоган и българския министър-председател Бойко Борисов. По думите му  , а някои дори ги е страх да кажат, че имат български корени. Бившият генерален консул предупреди всички сънародници да бъдат много внимателни ако планират посещение в Турция в момента, защото сега южната ни съседка е доста нестабилна и България не може да осигури пълна консулска защита при инцидент или размирици. Гостът уточни, че Ердоган е очаквал да чуе повече положителни неща от устата на Макрон по време на своето посещение в Париж, но това така и не се е случило. \" \", обяви Димов пред  . Според него Турция в момента е притисната до ъгъла и е готова да поеме всяка подадена и неподадена ръка.  \" \", отбеляза още бившият генерален консул в Одрин. Димов е на мнение, че  , а ние все пак сме партньори със САЩ в НАТО.", "date": "2018.01.08", "title": "Дипломат: Откриването на Желязната църква е историческо събитие за България"}
{"url": "https://www.bgonair.bg/bulgaria/2018-01-08/dupki-i-neravnosti-po-dondukov-otnovo", "text": "Дупки, неравности и разпаднати делинеатори на велоалеята - това се вижда по открития преди по-малко от месец бул. \"Дондуков\" в София. Снимки, разпространени от неправителствената организация \"Спаси София\", отново показват сериозни проблеми по асфалта, освен неравните павета. От организацията сигнализират не за първи път, че ремонтът е некачествен. Мерки, които да гарантират, че похарчените над 7 млн. лв обществени средства ще доведат до дълготрайни резултати, така и не са взети, алармират още от \"Спаси София\" и допълват, че няма как всеки път оправданието да бъде, че обектът е в гаранция и дефектите ще бъдат отстранени за сметка на фирмата-изпълнител. \"Г-н  Радев, хванахте ли човека, който вадеше паветата?\" - обръщат се от организацията към министъра на вътрешните работи Валентин Радев. Малко преди откриването на булеварда, фирмата-изпълнител разпространи видео, показващо човек, който вади павета от него. Впоследствие въпросът кой вади нощем павета от \"Дондуков\" сблъска политици от различни цветове. Заради некачествения ремонт имаше и протести с критики към столичния кмет Йорданка Фандъкова, припомня  Премиерът Бойко Борисов пък видя политическа атака във ваденето на паветата. От \"Спаси София\" припомнят, че това не е първият, а поредният случай на некачествено строителство в София и отдавна е дошло времето за много по-сериозни мерки за справяне с проблема. Снимка: \"Спаси София\"  ", "date": "2018.01.08", "title": "Дупки и неравности по \"Дондуков\"... отново! "}
{"url": "https://www.bgonair.bg/bulgaria/2018-01-08/minyorite-shte-se-pensionirat-navreme-uveri-maya-manolova", "text": "\r\n Казусът с невъзможността на миньорите да се пенсионират, ако рудникът им е ликвидиран. Това е темата на спешна среща в Министерския съвет между омбудсмана Мая Манолова, премиера Бойко Борисов и финансовия министър Владислав Горанов. Спешната среща бе свикана, тъй като в края на миналата година след промяна в Кодекса за социално осигуряване не се позволява на миньорите да се пенсионират през 2018 г. като Първа категория, ако дотогава са имали необходимия стаж подземен труд. Спешната среща бе поискана от омбудсмана Мая Манолова. Тя обяви, че подготвя промени в Кодекса за социално осигуряване, така че всеки миньор да може да се пенсионира навреме.", "date": "2018.01.08", "title": "Миньорите ще се пенсионират навреме, увери Мая Манолова"}
{"url": "https://www.bgonair.bg/bulgaria/2018-01-08/na-vrah-babinden-v-sveta-anna-otchetoha-5-poveche-novorodeni", "text": "\r\n Истински празник е днес в родилното отделение в болница \"Света Анна\". Там отчетоха 5% ръст на ражданията за 2017 година. Акушерките в родилното отделение са помогнали на бял свят да се появят 862 бебета. Всичко това идва на фона на статистиката, че у нас през 2017 г. са се родили най-малко деца от 1945-та година до сега. От началото на годината в болница \"Света Анна\" са се родили 12 бебета, като последното се е появило на бял свят днес в 10:30ч.", "date": "2018.01.08", "title": "Навръх Бабинден: В \"Света Анна\" отчетоха 5% повече новородени"}
{"url": "https://www.bgonair.bg/sutreshen-blok/2018-01-08/chasten-detektiv-vs-mvr-mnogo-udobno-angelov-da-se-samoubie-dokazhete-go", "text": "\r\n Полицията извършва повторен оглед на мястото, където вчера бе обявено от МВР, че е намерено предполагаемото тяло на Росен Ангелов, отговорен за шесторното убийство в Нови Искър. Очаква се ДНК анализ да покаже дали откритото в село Луково тяло е на издирвания бивш затворник, който според полицията се е самоубил.  обаче се съмнява във версията на полицията и развръзката на бруталното престъпление. \" \", обясни Марин Маринов пред  .  \" \", изрази съмненията си той. Частният детектив бе категоричен, че на този случай трябва да се даде обяснение. \" \", призова властите Маринов.  също не крие своите съмнения около истинността на фактите около случая. Той е на мнение, че не може да има категоричност в твърдението, че Росен Ангелов е убиецът от Нови Искър.  Стефанов посочи в  , че ДНК анализът след намирането на петте тела в \"къщата на ужасите\" е станал много бързо, а сега вторият - този на Росен Ангелов - все още не е готов.  \" \", обясни микробиологът. \" \", каза още частният детектив Марин Маринов.  ", "date": "2018.01.08", "title": "Частен детектив vs. МВР: Много удобно Ангелов да се самоубие, докажете го!"}
{"url": "https://www.bgonair.bg/sutreshen-blok/2018-01-08/sakiliynik-na-rosen-angelov-az-sam-ubeden-che-toy-ne-e-izvarshil-ubiystvoto", "text": "\r\n Росен Ангелов не е способен на подобно престъпление! В това е убеден Марин Ташков, бивш съкилийник на обвинения в шесторното убийство в Нови Искър Ангелов, който вчера бе намерен мъртъв в село Луково. Според него издирваният от МВР за бруталното убийство би извършил нещо в момент на силен афект, а това убийство е подготвено. По думите на Ташков там трябва да е имало поне двама души.  \"Всичките тези истории, че бил в Чуждестранния легион, че бил обучен човек, това изобщо не отговаря на истината\", подчерта Марин Ташков пред  . Според него Ангелов въобще не е човек, който е трениран. Той посочи още, че Ангелов е бил набит от младо момче в затвора, а и вече е бил на възраст. Ташков смята, че в цялата версия на разследващите има много големи пропуски и е умишлено подхвърлена.  \"Там са изстреляни над 30 гилзи, това означава 4 пълнителя и половина, това местене на труповете, оставяне на джипа до кладенеца и тефтерчето... това няма логика\", настоя бившият съкилийник на Росен Ангелов в  . Според него Ангелов въобще не отговаря на профила на извършителя на шесторното убийство.  \"Който го е извършил, той е стоял в къщата. Щом е стоял, значи е търсил нещо\", каза още Ташков.  ", "date": "2018.01.08", "title": "Съкилийник на Росен Ангелов убеден: Не той е убиецът от Нови Искър!"}
{"url": "https://www.bgonair.bg/bulgaria/2018-01-08/mazh-se-udavi-v-dunava-na-ivanovden", "text": "\r\n Първа жертва на Дунавa за новата година в Русе. Мъж се е удавил в късните следобедни часове на Ивановден.  Тялото му се издирва от снощи след подаден сигнал от очевидци. Акцията продължава и днес, като в нея участват екипи на пожарната, водолази от Горна Оряховица и гранични полицаи.  Районът около инцидента се обхожда с катер, а заради голямата дълбочина на реката се правят опити тялото да бъде извадено без да влизат водолази.  Хората, които често се разхождат край реката, отново припомнят, че къпането там е опасно.", "date": "2018.01.08", "title": "Мъж се удави в Дунава на Ивановден в Русе"}
{"url": "https://www.bgonair.bg/bulgaria/2018-01-08/zapochna-izplashtaneto-na-po-visokite-pensii", "text": "Започва изплащането на пенсиите. От началото на годината минималните пенсии станаха 200 лева. Ново увеличение със 7 лева се предвижда от 1 юли, а разходите за пенсии в бюджета надхвърлят 8,350 млрд. лева.", "date": "2018.01.08", "title": "Започна изплащането на по-високите пенсии"}
{"url": "https://www.bgonair.bg/reportazhi/2018-01-08/hristo-dimitrov-rakovoditel-na-balgare-imame-nay-bogatiya-folklor-na-planetata", "text": "\r\n На 11 януари ще бъде официалното откриване на българското европредседателство. Тогава ще има и голям концерт, на който България ще бъде представена от различни изпълнители. Едни от тях са ансамбъл \"Българе\". Техният ръководител Христо Димитров обясни, че по време на този спектакъл българският фолклор ще бъде представен както автентично, така и модерно. Той каза още, че е нормално фолклорът да бъде акцент в програмата. \"Нашата основна задача е да повдигнем самочувствието на българите\", сподели Димитров в студиото на  . Той подчерта още, че без самочувствие нищо не можем да постигнем. Димитров каза също, че вече са изчистени детайлите около предстоящия концерт на 11-ти януари и не очаква да има проблеми. \"Вчера направихме първата репетиция, тези проблемните точки, които са в целия спектакъл, вчера мисля, че се уточниха и не мисля, че ще има някакви проблеми\", сподели още ръководителят на ансамбъла пред  .", "date": "2018.01.08", "title": "Ръководителят на \"Българе\": Имаме най-богатия фолклор на планетата"}
{"url": "https://www.bgonair.bg/bulgaria/2018-01-08/praznuvame-babinden", "text": "По традиция на 8 януари се отбелязва Бабинден. Празникът е посветен на жените, които помагат при раждане. През изминалата година най-много бебета в страната са се родили в \"Майчин дом\". Най-големият акушеро-гинекологичен център в страната изпрати 2017 с 3910 бебета родени в болницата. Статистическите данни обаче показват сериозен спад в раждаемостта. През 2017 са се родили с 4616 бебета по-малко в сравнение с 2016 година. А днес ще бъде осветено родилното отделение на столичната болница \"Св. Анна\".", "date": "2018.01.08", "title": "Празнуваме Бабинден!"}
{"url": "https://www.bgonair.bg/bulgaria/2018-01-08/brakuvani-boepripasi-i-vzrivni-materiali-shte-se-unishtozhat-vav-vmz-sopot", "text": "Боеприпасите и взривните материали са отпаднали от производствения процес на дружеството. Местните власти са уведомени, а от ВМЗ - Сопот уверяват, че няма причина за безпокойство.", "date": "2018.01.08", "title": "Бракувани боеприпаси и взривни материали ще се унищожат във ВМЗ - Сопот"}
{"url": "https://www.bgonair.bg/sutreshen-blok/2018-01-08/otkrivaneto-na-tsarkvata-sv-stefan-bil%D0%BE-golyam-zhest-ot-strana-na-turtsiya", "text": "\r\n България ще помага в нормализирането на тона между Европейския съюз и Турция. Това обеща премиерът Борисов на турския президент Реджеп Ердоган. В Истанбул двамата лидери откриха реставрирания храм \"Св. Стефан\". Сърцето на някогашен Цариград, т. нар. Желязна църква е важен исторически паметник както за турската страна, така и за България. , сподели в студиото на   журналистът Георги Коритаров. Двамата обсъдиха приоритетите на българското председателство на Съвета на ЕС. По време на визитата си Борисов посочи, че предстои сериозен дебат за бъдещето на Европейския съюз в светлината на Brexit, но страната ни ще положи усилия за възстановяване на добрия тон и отношенията на партньорство между  Турция и страните от ЕС. А българският министър-председател подчерта, че България е заинтересована от нормализирането на диалога между Анкара и Брюксел и ще се опита да допринесе за постигане на разбирателство, което разрешава, а не създава проблеми. , допълни още Коритаров. Пред Bulgaria ON AIR журналистът Тайфур Хюсеинов коментира, че самата церемония по откриването на църквата \"Св. Стефан\" е била голям жест от страна на турската държава. , каза още Тайфур Хюсеинов.", "date": "2018.01.08", "title": "Откриването на църквата \"Св. Стефан\" било голям жест от страна на Турция"}
{"url": "https://www.bgonair.bg/sutreshen-blok/2018-01-08/90-ot-intsidentite-v-planinite-se-dalzhat-na-subektivni-greshki-kategorichen-e-alpinist", "text": "\r\n Пирин взе първа жертва. 30-годишен мъж почина при изкачване на връх \"Вихрен\". Туристът е паднал от стръмни скали. \"90% от инцидентите, които се случват в планините, се дължат на субективни грешки. Джамджиевите скали, през които са избрали да преминат туристите, е един от най-трудните маршрути на \"Вихрен\". За него се изисква специална подготовка и екипировка\", посочи пред   алпинистът Дойчин Василев. Той сподели още, че преди човек да тръгне към планината, задължително трябва да си изясни какво иска да получи от нея и как точно да го направи. Отговаряйки на тези въпроси ще бъде поне наполовина подготвен за това, което го чака. \"Трудно ми е да кажа каква грешка точно е допуснала групата на загиналия турист, но очевидно организацията на изкачването е била обогатена с доста грешки. Не мога да си обясня как може да се тръгне с недостатъчно добра екипировка по такъв труден терен\", коментира още Дойчин Василев. А опитни планинари съветват още да не бъдем максималисти, когато си поставяме цели в планината и най-вече да ги съобразим със своите възможности.", "date": "2018.01.08", "title": "Алпинист: 90% от инцидентите в планините са заради субективни грешки"}
