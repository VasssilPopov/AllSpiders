{"url": "https://www.bgonair.bg/world/2018-04-09/reditsa-transportni-stachki-blokiraha-frantsiya", "text": "\"Луфтханза\" отменят стотици полети заради стачки. Така германската авиокомпания \"Луфтханза\" ще анулира повече от 800 полета във вторник, тъй като работниците от обществения сектор излизат на стачка за по-голямо заплащане.  Очаква се около 90 000 пътници да бъдат засегнати. Услугите ще се върнат към нормалното в сряда след стачката.  Продължава стачката и на железничарите. До момента протестът струва 100 милиона евро. Машинистите и другите служители на държавната железопътна компания обещаха да продължат да работят по два дни на всеки пет поне до 28 юни, освен ако правителството не се откаже от реформите си.  Синдикатите протестират срещу план, който би премахнал гаранциите за ранно пенсиониране, от които се ползват настоящите служители на жп транспорта.", "date": "2018.04.09", "title": "Редица транспортни стачки блокираха Франция"}
{"url": "https://www.bgonair.bg/world/2018-04-09/rusiya-ne-otkri-sledi-ot-himicheska-ataka-v-siriya", "text": "\r\n Русия не откри следи от химическа атака в Сирия. Тази сутрин сирийската правителствена военно-въздушна база Тайфур край Хомс беше обстрелвана с ракети. Жертвите са най-малко 14. Официално съобщение за това кой е извършил ракетната атака обаче все още няма. САЩ, Франция и Израел категорично отрекоха техни военни да са отговорни за въздушното нападение. Руското министерство на отбраната обаче твърди, че атаката е нанесена от израелските военновъздушни сили. Новината за ударите идва на фона на бомбардировките в предградие на Дамаск през уикенда, които отнеха живота на 70 души. Външният министър Сергей Лавров заяви, че твърденията, че сирийското правителство е извършило газова атака, са фалшива провокация, за която Москва нееднократно е предупреждавала. По думите му руски военни части са посетили мястото и не са открили следи от хлор или друга химическа субстанция, която да е ползвана срещу цивилни. ", "date": "2018.04.09", "title": "Русия не откри следи от химическа атака в Сирия"}
{"url": "https://www.bgonair.bg/world/2018-04-09/sblasatsi-mezhdu-politsai-i-ekoaktivisti-vav-frantsiya", "text": "Безредици във Франция. Полицаи, анархисти и екоактивисти в сблъсък заради строежа на ново летище.  Протестиращите атакуваха банкови клонове в Париж. Полицията използва сълзотворен газ, за да разпръсне екоактивисти и анархисти от строителната площадка на новостроящото се летище.  Около 2500 демонстранти хвърляха камъни по служителите на реда в знак на протест срещу строежа. След това подпалиха издигнатите от полицията пътни ограждения.  Изграждането на съоръжението на стойност 580 милиона евро е предмет на спор от години между правителството и екоорганизациите.", "date": "2018.04.09", "title": "Сблъсъци между полицаи и екоактивисти във Франция"}
{"url": "https://www.bgonair.bg/denqt-on-air/2018-04-09/prof-chapkanov-pita-nyakoy-pretendent-za-vlast-da-e-spomenal-dumata-kultura", "text": "В България всичко е съставено и нагласено от избори до избори, а единственото важно нещо е вотът да бъде спечелен. Това е мнението на скулптура проф. Георги Чапкънов - Чапа. По думите никога кандидат - управляващите не са споменавали културата. \"Изобщо не се говори за нея\", категоричен беше скулпторът проф. Чапкънов пред Bulgaria ON AIR. Той каза също, че за всички е ясно, че нашата страна е най-бедната, болна и тъжна държава в Европа и няма защо да се учудваме, че младите наши сънародници напускат страната. \"Какво ще правим с тази свинска държава\", попита през сълзи и чрез ефира на \"Денят ON AIR\" Чапа. Журналистът Иван Тенев пък призова културата и творците у нас да бъдат бранени. \"Да мислим за България, като страна, която е изконен извор на култура и да знаят управниците, че творецът е много крехък човек\", обяви Тенев в студиото на Bulgaria ON AIR. ", "date": "2018.04.09", "title": "Проф. Чапкънов пита: Някой претендент за власт да е споменал думата \"култура\"?"}
{"url": "https://www.bgonair.bg/world/2018-04-09/s-bdenie-pochetoha-pametta-na-zaginalite-v-kanada-hokeisti", "text": "\r\n Бдение за загиналите млади хокеисти в Канада. Жители на малкото градче Хумболд се събраха на пързалката на тима, за да кажат заедно молитви и да слушат химни в памет на момчетата.  На 7 април 14 млади хокеисти загинаха, а 14 бяха ранени при тежка катастрофа в Канада. Властите все още разследват причината за сблъсъка с голям камион на кръстовище на 200 километра от дома им. За по-малко от 48 часа онлайн кампания за набиране на средства за семействата на жертвите събра над 4 милиона долара. Дарения направиха над 60 000 души от 60 страни по света.  ", "date": "2018.04.09", "title": "С бдение почетоха паметта на загиналите в Канада хокеисти"}
{"url": "https://www.bgonair.bg/world/2018-04-09/napadatelyat-ot-myunster-ostavil-predsmartno-pismo-ot-18-stranitsi", "text": "Предсмъртно писмо от 18 страници е оставил нападателят Йенс Р., който в събота уби двама и рани 20 души, след като с минивана си се вряза в хора в ресторант в Мюнстер. Самият той се застреля в колата си. Писмото е намерено от полицията в един от петте апартамента, които е притежавал Йенс. В писмото той обяснява как се е стигнало до решението му за нападение - обвинява родителите си за провалите си, описва чувството за вина, с което живее и споделя за нервните си изблици и колапси. Обвинява и лекарите, че го лекуват и диагностицират неправилно. Според медиите Йенс Р. е лекуван от психически проблеми през 2014 и 2016 година. Той е пратил и писмо от пет страници на познатите си по имейл, в което също намеква, че планира самоубийство и обяснява как се е провалил животът му.", "date": "2018.04.09", "title": "Нападателят от Мюнстер оставил предсмъртно писмо от 18 страници"}
{"url": "https://www.bgonair.bg/direktno/2018-04-09/lamarinena-baraka-vmesto-tsarkva", "text": "\r\n Повече от 30 години живеещите около гара „Бяла“ очакват деня, в който ще могат да посрещнат празниците в истински храм. От години тъжни и радостни ритуали и всички църковни празници се посрещат в малък параклис, в който преди години е имало книжарница.  Само на метри от него, вече втора година се гради истинска църква. Тя ще носи името „Свети Пантелеймон“. С градежа се заема кмета на Бяла Димитър Славов, който приема строежа на храма като лична кауза.", "date": "2018.04.09", "title": "Ламаринена барака вместо църква"}
{"url": "https://www.bgonair.bg/direktno/2018-04-09/srednovekoven-manastir-kray-veliko-tarnovo-pazi-duhovnostta-i-vyarata", "text": "\r\n Един от емблематичните манастири за Второто българско царство е Килифаревският. През 14-ти век обителта е основана от последователи на исихазма. Сред ярките духовни пастири са били Теодосий Търновски, Патриарх Евтимий и Киприян, който по-късно става Московски митрополит. Вярата в средновековния манастир днес ревниво пазят три монахини. А според отец Йоаким не великденските яйца са смисъла на тези светли празници, а правенето на добро и вярата в Бога. Останките на средновековната обител сочат, че тя е била голям манастирски комплекс с над 400 монаси.", "date": "2018.04.09", "title": "Средновековен манастир край Велико Търново пази духовността и вярата"}
{"url": "https://www.bgonair.bg/bulgaria/2018-04-09/nadziratelite-izlizat-na-protest-otnovo", "text": "Седми ден продължава издирването на двамата затворници, които избягаха от Централния софийски затвор след въоръжено нападение над надзиратели. Границите, входовете и изходите на магистралите и всички основни пътища у нас продължават да бъдат под засилена охрана. По случая работи специално създадена комисия, която трябва да установи как оръжията са внесени на територията на затвора, а резултатите от нейната работа, трябва да станат ясни на 12 април, веднага след празниците. Утре надзирателите на затворите излизат на протест , а правосъдният министър Цецка Цачева свиква национално съвещание с участието на всички началници на затвори в страната и с ръководството на Главна дирекция \"Изпълнение на наказанията\". На нея ще бъдат обсъдени създалото се напрежение в системата, както и възможни решения на актуални въпроси в спешен порядък.", "date": "2018.04.09", "title": "Надзирателите излизат на протест отново"}
{"url": "https://www.bgonair.bg/direktno/2018-04-09/istoriyata-na-lopushanskiya-manastir", "text": "\r\n В Лопушанския манастир миряни от цялата страна идват всеки ден за да се докоснат до чудодейните икони. Тук има много такива. Светата обител е известна със своите чудеса и не на последно място уникална архитектура. Преди повече от 150 години Лопушанският манастир е възобновен от чипровските монаси Дионисий, Герасим и Гедеон. Тогава са изградени и днешната съборна църква, жилищният корпус, дворната порта, оградата и дворната чешма. Строител на всички тези сгради и съоръжения е майстор Лило, основоположник на Славинската школа една от най-известните по време на Възрождението. През Възраждането в Лопушанския манастир има килийно училище, а обителта е средище на националноосвободителните и църковните борби. Манастирът се превръща в любимо място на Иван Вазов и по време на пребиваването си тук той пише част от романа си \"Под игото\". Днес , въпреки високите технологии и интернет, духовния живот е възстановен, казва игуменът на манастира – Архимандрит Христодул", "date": "2018.04.09", "title": "Историята на Лопушанския манастир"}
{"url": "https://www.bgonair.bg/bulgaria/2018-04-09/prouchvane-pokazva-che-balgarite-se-pritesnyavame-ot-voyna", "text": "Българите са притеснени от възможността за избухването на война. Това показва експресен сондаж на \"Галъп интернешънъл\".  53% от нас вярват, че в момента има реална опасност от глобален военен конфликт. Това се равнява условно на 2.9 милиона пълнолетни българи от общо около 5.5 милиона трайно живеещи в страната. Общо 34% от запитаните смятат, че е по-скоро вероятно идните няколко години някоя от глобалните ядрени сили действително да използва ядрено оръжие. Все пак, мнозинството не очаква ядрен конфликт.  Балансираната външна политика на премиера Бойко Борисов среща подкрепа на фона на тази тревога. 62 на сто от запитаните харесват действията на Борисов на външнолитическата сцена, както и действията му по европредседателството. 30 % са на обратното мнение.  На този фон политиката на България спрямо Турция и нейния лидер Реджеп Ердоган среща подкрепа. 62% приемат, че с него е необходимо да се преговаря, а 33% са на обратното мнение.  В същото време обаче обществото ни явно продължава да очаква далеч по-ефективни и твърди действия срещу проблемите в страната и особено спрямо корупцията. Така например скорошните акции на прокуратурата в болници срещат практически единодушно одобрение – 93%. Радикални позиции като тези на Валери Симеонов срещу рекламата на хазарт също срещат солидна подкрепа.", "date": "2018.04.09", "title": "Проучване показва, че българите се притесняваме от война"}
{"url": "https://www.bgonair.bg/world/2018-04-09/sergey-skripal-otroven-s-gel-namazan-varhu-drazhkata-na-vratata", "text": "[related_articles] Нови разкрития по случая \"Скрипал\". Британските служби за сигурност съобщиха, че веществото новичок, с което бяха отровени бившият руски агент Сергей Скрипал и дъщеря му Юлия, е било под формата на прозрачен гел без мирис. Отровата е била нанесена върху дръжката на входната врата на дома на Скрипал в Солсбъри. Според британски медии \"руски агенти\" са наблюдавали семейството на бившия шпионин в продължение на две седмици. Те решили да извършат нападението в неделя, за да се избегне възможността до дръжката на вратата да се докосне пощальон или някой друг външен човек.", "date": "2018.04.09", "title": "Сергей Скрипал отровен с гел, намазан върху дръжката на вратата"}
{"url": "https://www.bgonair.bg/world/2018-04-09/siriyska-voenno-vazdushna-baza-beshe-atakuvana-tazi-sutrin", "text": "Ракетно нападение срещу сирийската правителствена военно-въздушна база Тайфур край Хомс е станало рано тази сутрин. Според местни медии при атаката има най-малко 14 жертви. Има и ранени. Официално съобщение за това кой е извършил ракетната атака обаче все още няма. САЩ, Франция и Израел категорично отрекоха техни военни да са отговорни за въздушното нападение. Руското министерство на отбраната обаче твърди, че атаката е нанесана от израелските военновъздушни сили. Новината за ударите идва на фона на бомбардировките в предградие на Дамаск през уикенда, които отнеха живота на 70 души. Днес в Съвета за сигурност на ООН ще се проведе заседание, на което ще бъдат обсъдени съобщенията за химическата атака в Сирия.", "date": "2018.04.09", "title": "Сирийска военно - въздушна база беше атакувана тази сутрин"}
{"url": "https://www.bgonair.bg/world/2018-04-09/severna-koreya-v-gotovnost-da-obsadi-yadreno-razorazhavane", "text": "Северна Корея е заявила пред САЩ, че Ким Чен Ун е готов да обсъди денуклеаризацията на Корейския полуостров, като изчиства по този начин пътя за среща на високо равнище между севернокорейския лидер и президента на САЩ Доналд Тръмп, пише Wall Street Journal, като се позовава на американски представители. Американските официални източници не поясняват кога и как е била предоставена тази заявка, но представители на САЩ и Северна Корея са в контакт по темата. \" \", заяви в неделя служител на администрацията на Тръмп. CNN съобщи в събота, че САЩ и Северна Корея провеждат тайни, директни разговори, за да се подготвят за срещата на високо равнище. Тази дейност е ръководена от директора на Централното разузнавателно управление Майк Помпео, който може да стане държавен секретар по-късно. Помпео, чието изслушване пред комисията по външни отношения на Сената е насрочено за 12 април, бе избран за поста, след като Тръмп уволни Рекс Тилърсън от поста му на водещ дипломат на САЩ. Служители от САЩ и Северна Корея са разговаряли повече от веднъж и дори са се срещнали в трета страна, предаде още CNN. Говорител на Държавния департамент отказа да коментира темата. Повече новини четете на  .", "date": "2018.04.09", "title": "Северна Корея в готовност да обсъди ядрено разоръжаване"}
{"url": "https://www.bgonair.bg/bulgaria/2018-04-09/blasnaha-peshehodets-dokato-mestil-taralezh-v-tamnoto", "text": "Пешеходец е бил блъснат около 22.30 часа на ул. \"Хенрик Ибсен“ до кръстовището с бул. \"Черни връх“ в столицата, докато се е опитвал да премести таралеж от пътя. Това съобщи  Той поясни, че късно снощи водач на лек автомобил е видял на пътното платно таралеж, пресичащ пътя.  Шофьорът е излязъл от автомобила си, за да премести животното, за да не го смачка някой. В този момент покрай него е преминал друг автомобил, който не е видял човека в тъмното и го е блъснал.  Пострадалият е откаран в УМБАЛСМ \"Н. И. Пирогов“ с фрактура на дясно рамо и без опасност за живота. Блъснатият се води пешеходец, тъй като е слязъл от автомобила си и е бил на пътното платно. Снимка: Pixabay", "date": "2018.04.09", "title": "Блъснаха пешеходец, докато местил таралеж в тъмното"}
{"url": "https://www.bgonair.bg/world/2018-04-09/61-po-rihter-raztarsi-yaponiya-petima-postradaha", "text": "\r\n Петима души пострадаха леко при серия земетресения в Япония. Най-силният трус е бил 6,1 по Рихтер. Той е бил с епицентър в югозападната японска префектура Шимане и на малка дълбочина. Няма регистрирани сериозни щети. Около 100 жилища в провинция Шимане са останали обаче без вода. \r\n  ", "date": "2018.04.09", "title": "6,1 по Рихтер разтърси Япония, петима пострадаха леко"}
{"url": "https://www.bgonair.bg/bulgaria/2018-04-09/silen-trafik-i-zatrudneniya-po-granitsite-zaradi-golyamoto-pribiranee", "text": "Засилен е трафикът в последния от серията почивни дни за Великден. Движението на тежкотоварни камиони е ограничено по най-натоварените пътища между 14 и 20 часа, по границите има затруднения. Причината е, че митничарите проверяват камионите на авариен режим. От снощи на граничните пунктове винетките, пътните такси и митническите разрешителни се обработват ръчно заради технически процедури по прехвърлянето на база данни към нов сървър. Електронните системи на границите няма да работят до утре сутрин. Плащането ще става само в брой, уточняват от Агенция \"Митници“. Заради ръчната обработка на тировете са подсигурени допълнителни митничари. Трафикът към вътрешността на страната все още е спокоен. Интензивен е потокът от автомобили на входовете на столицата, но засега няма образувани колони. Между 50 и 100 хил. автомобила се очаква да се приберат в София. Има засилено присъствие на \"Пътна полиция\" в цялата страна, която следи за спазването на скоростта, употреба на алкохол и наркотични вещества.", "date": "2018.04.09", "title": "Силен трафик и затруднения по границите заради голямото прибиране"}
{"url": "https://www.bgonair.bg/bulgaria/2018-04-09/kakvo-znaem-za-velichieto-na-balgariya", "text": "\r\n В    по   големият български писател Стефан Цанев говори за дните на българската слава и трънливия път на пораженията, за нуждата от единение и национална кауза, която да ни обедини. За писателя най-великият български владетел е цар Иван Асен Втори, постигнал огромни успехи с дипломация и разум, а не само със силата на меча.   Известният български историк-професор Пламен Павлов и общественикът Румен Ралчев говорят за смисъла на това да знаем историята си. Къде започва легендата и къде се крият фактите за миналото величие на България? Те дават оценката на спорни исторически личности като Димитър Общи, цар Борис Трети, Тодор Живков.   Любен Дилов - син разказва уникалната история на генерал Жил дьо Ре, по-известен в литературата като Синята брада, несправедливо осъден и оправдан векове след смъртта си.    В рубриката „История на водещия“ Росен Петров разказва за подвига на подпоручик Стратия Мазгалов и неговия взвод, изгорели живи в жестоката битката при Добро поле, по време на Първата световна война.     \r\n ", "date": "2018.04.09", "title": "Какво знаем за величието на България"}
{"url": "https://www.bgonair.bg/bulgaria/2018-04-09/spor-mezhdu-shef-i-rabotnik-prinudena-li-e-onkobolna-zhena-da-napusne-rabota", "text": "\r\n През месец април миналата година Пенка Димитрова започва работа в магазин за хранителни добавки във Варна. Първоначално е назначена на 6 месечен изпитателен срок. През септември жената се разболява, като и е поставена диагноза \"Рак на гърдата\". Следва операция, налага се втора. Тогава Димитрова трябва да излезе в болничен и уведомява работодателят си. На срещата Пенка твърди, че собственичката на фирмата я е принудила да подпише документ, но не е ясно точно какъв. Десислава Баева, работодател на Димитрова, пък обясни, че болната жена сама си е подала молба за напускане на работа. Пенка отрича това.  Междувременно служебните пререкания между двете стават лични. Собственикът на фирмата Десислава Баева е заплашвана по телефона и подозира, че зад тях стои именно Пенка Димитрова. Двете си разменили няколко съобщения. Едно от които, на Десислава Баева, гласи:  Пенка Димитрова категорично отхвърли каквито и да е било заплахи от нейна страна. ", "date": "2018.04.09", "title": "Спор между шеф и работник: Принудена ли е онкоболна жена да напусне работа?"}
{"url": "https://www.bgonair.bg/reportazhi/2018-04-09/svetlata-sedmitsa-zapochna-proslavyat-se-svetite-apostoli-i-sv-bogoroditsa", "text": "\r\n На втория ден след Великден според православната традиция започва Светлата седмица. Това е времето, в което се прославят светите апостоли и Света Богородица.  Днес е Светли Понеделник. На този ден младежи от цялата страна отиват търкалят червени яйца по поляните, за да предпазят реколтата от градушка. А на запад, още в ранните часове на деня, отец Никанор прекрачва прага на Гигинския манастир, за да се подготви за литургия, а гостите на манастира за празник.  За игумена на Гигинския манастир Великден е откриване на вечния живот. За жалост обаче българската нация все повече забравя този смисъл. Светлата седмица приключва с Томина неделя. Тогава се боядисват яйца за умрелите.", "date": "2018.04.09", "title": "Светлата седмица започна - прославят се светите апостоли и Св. Богородица"}
{"url": "https://www.bgonair.bg/bulgaria/2018-04-09/dnes-e-svetli-ponedelnik-zapochva-svetlata-sedmitsa", "text": "На днешния втори ден от Великден започва Светлата седмица. Това са седем дни, в които се прославят светите апостоли и Св. Богородица. Светлата седмица е време, в което Възкресението на Иисус Христос донася просветление за всички и надежда за вечен живот. Днес е Светли понеделник и се благославят апостолите. Християните се поздравяват с \"Христос воскресе\" 40 дни.", "date": "2018.04.09", "title": "Днес е Светли понеделник - започва Светлата седмица"}
{"url": "https://www.bgonair.bg/bulgaria/2018-04-09/zasilen-trafik-se-ochakva-v-posledniya-pochiven-den-karayte-vnimatelno", "text": "Засилен трафик в последния от серията почивни дни за Великден! Движението на тежкотоварни камиони ще бъде ограничено по най-натоварените пътища от 14 ч. до 20 ч., съобщи Агенция \"Пътна инфраструктура\". За улеснение на трафика през Владая и повишаване на пътната безопасност от 10 ч. до 20 ч. ще има две ленти за прибиращите се към София. Алтернативен маршрут на първокласния път през Владая е АМ \"Люлин“. Интензивен ще е трафикът по границите. На пункт \"Капитан Андреево\" до 8 сутринта във вторник обработването на винетките и пътните такси ще е ръчно заради оптимизация на транспортната система на Агенция \"Митници\".  ", "date": "2018.04.09", "title": "Засилен трафик се очаква в последния почивен ден, карайте внимателно"}
{"url": "https://www.bgonair.bg/bulgaria/2018-04-09/tezhka-katastrofa-kray-varshets-otne-zhivota-na-trima-dushi", "text": "\r\n Голямото завръщане започна. Очаква се засилен трафик след празничните дни покрай Великден. Тежка катастрофа на пътя Монтана – Враца край Вършец взе три жертви, а други трима са ранени, двама от които тежко. Пътният инцидент е станал на прав участък. Единият от водачите е предприел изпреварване и се блъснал челно в идващата насреща кола. Ударът е бил достатъчно силен, за да смаже предниците и на двата автомобила. Около местопроизшествието има разпилени части, сред които скоростната кутия на една от колите, озовала се в канавката. Заради катастрофата движението по Е79 беше затруднено часове наред, трафикът все още се осъществява в едната лента. Малко по-късно през деня отново на път Е79 - край Мездра, стана катастрофа - три леки коли са се ударили. Жертви няма, движението в участъка отново беше блокирано. Задръстване има и в Югозападна България. То е причинено от лека катастрофа с тежкотоварен камион.    \r\n ", "date": "2018.04.09", "title": "Тежка катастрофа край Вършец отне живота на трима души"}
{"url": "https://www.bgonair.bg/bulgaria/2018-04-09/avtomobilnoto-nasledstvo-na-germaniya-golyama-chast-idva-v-balgariya", "text": "Германия изнася наследството си от дизелови автомобили в страните от Източна Европа, сред които и България. Това става ясно от разследване на германското издание \"Фокус\". Според него старите дизелови двигатели се бракуват много преди крайния срок за експлоатация или биват изнасяни с чужбина. А това събуди опасения у еколозите, че качеството на въздуха може да се влоши в страните от Източна Европа, включително България. По данни на екологичната организация миналата година България е внесла над 100 000 автомобили втора употреба, като над 1/3 от тях са били с дизелови двигатели. Експерти предупреждават, че не всички изнесени дизелови двигатели имат необходимите филтри за вредни частици. А изхвърляните вредни емисии всяка година причиняват смъртта на над 13 000 души.  ", "date": "2018.04.09", "title": "Автомобилното наследство на Германия - голяма част идва в България"}
{"url": "https://www.bgonair.bg/world/2018-04-09/viktor-orban-za-treti-pat-zastana-nachelo-na-ungariya", "text": "\r\n Виктор Орбан отбеляза убедителна победа на провелите се вчера парламентарни избори в Унгария. Така той си осигури трети поред мандат начело на страната. Неговата консервативна партия ФИДЕС получава близо 50% от гласовете. Орбан ще има 134 места и мнозинство от 2/3 в новия парламент, в който ще има общо 199 депутати. Дясната националистическата партия \"Йоббик\" е на второ място с 20% и 26 депутати.  Лидерът на националистите Габор Вона подаде оставка. Оставка обяви и цялото ръководство на Социалистическата партия, която заедно с коалиционния си партньор - \"Диалог за Унгария\", остава на трето място с 11,85% и 20 депутати. Премиерът Бойко Борисов поздрави унгарския си колега за победата. Борисов е заявил, че високо цени приятелските отношения между България и Унгария. Лидерът на френската крайна десница Марин Льо Пен и холандският антиимигрантски лидер Герт Вилфред също приветстваха победата на Орбан. Поздравления дойдоха и от Германия и лидерите на Европейския съюз.", "date": "2018.04.09", "title": "Виктор Орбан за трети път застана начело на Унгария"}
{"url": "https://www.bgonair.bg/bulgaria/2018-04-09/tezhki-praznitsi-v-pirogov-41-detsa-posreshtnaha-velikden-v-bolnitsata", "text": "\r\n Дежурството в дните по Великденските празници за спешните екипи на най-голямата болница у нас \"Пирогов\" е било изключително тежко. Това съобщиха от лечебното заведение.  През противошоковите зали на болницата, където се грижат за възрастни и деца, са преминали близо 30 много тежки случая. Медиците са се погрижили и за 474 деца. На 41 от тях им се е наложило да посрещнат Великден в болницата \"Пирогов\".  Общо над 1830 пострадали са се обърнали за помощ към Спешното отделение на през почивните дни. Това са с близо 400 повече пациенти от последните 4 години.  На близо 240 се е наложило да останат за болнично лечение, като 10 от тях са неосигурени. От лечебното заведение обявиха, че пациентите, които са посрещнали по време на празниците са пострадали основно при пътни инцидентни, натравяне с храна и алкохол, а също и хора, които са паднали от високо. Освен пациентите от цяла София и околните населени места, дежурните екипи в \"Пирогов\" са се погрижили и за над 50 души  от различни части на България, които са пострадали тежко.", "date": "2018.04.09", "title": "Тежки празници в \"Пирогов\": 41 деца посрещнаха Великден в болницата"}
{"url": "https://www.bgonair.bg/sutreshen-blok/2018-04-09/otets-nikanor-istinskiyat-smisal-na-velikden-e-pobedata-nad-smartta", "text": "\"Великден ни отваря врата към истинския смисъл на живота, а това е вечният живот\", сподели в ефира на   духовникът.", "date": "2018.04.09", "title": "Отец Никанор: Истинският смисъл на Великден е победата над смъртта"}
{"url": "https://www.bgonair.bg/sutreshen-blok/2018-04-09/chudotvornata-ikona-na-sveta-bogoroditsa-potegli-kam-mestnostta-kluviyata", "text": "\r\n По традиция на втория ден от Великден стотици хора се стичат към Бачковския манастир, за да вземат участие в най-старото литийното шествие у нас. Само на Великден от манастира се изнася чудотворната икона на Света Богородица, която е намерена преди стотици години от две овчарчета в местността Клувията високо в планината. Според поверията чудотворната икона на Света Богородица е била укрита от монаси именно в местността заради турските нашествия. Намерена е във втория ден на Великден през 1604 година от две овчарчета и е върната в Светата обител. Няколко пъти обаче тя изчезва от манастира и монаси я намират всеки път на едно и също място. Тогава един от монасите в манастира сънува Света Богородица, която му се явява и му казва къде иска да бъде поставена иконата. И до днес иконата стои там и се изважда на втория ден от Великден, за да поеме към мястото, където е открита. \n От Бачковския манастир се изнася копие на чудотворната икона, защото оригиналът е в много тежко състояние. За да се докоснат до иконата на Света Богородица днес към Бачковския манастир са се стекли стотици. Много са свидетелствата за изцелени от чудотворната икона. Шествието тази година се предвожда от новия игумен на Бачковския манастир - архимандрит Самуил. Той бе избран от БПЦ в края на миналата година. \r\n  ", "date": "2018.04.09", "title": "Чудотворната икона на Света Богородица потегли към местността Клувията"}
