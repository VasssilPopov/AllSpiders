{"url": "https://www.bgonair.bg/economy/2018-03-06/balgariya-ostava-v-top-10-na-nay-barzo-rastyashtite-pazari-na-imoti-v-sveta", "text": "България е на девето място от 59 пазара на жилища в света по ръст на цените на жилищата през последните три месеца на 2017 г., показват данни на консултантската компания Knight Frank. Компанията обаче е използвала данните за България на европейската статистическа служба Евростат за третото тримесечие на 2017 г. Индексът на Евростат за цените на жилищата за периода октомври – декември 2017 г. ще бъде публикуван на 7 април. Данните на Националния статистически институт (НСИ) също са от третото тримесечие, като съвпадат със статистиката на Евростат. Индексът на Института за последното тримесечие ще бъде публикуван на 30 март. Годишният ръст на цените на имотите в България достига 9% за периода. Спрямо предходното тримесечие увеличението е 2,2%, сочи статистиката. Това ни нарежда в „червената“ зона на класацията на компанията, където са най-бързо растящите пазари. Лидер е Исландия, която стои начело вече няколко тримесечия и в класацията на онлайн портала за имоти Global Property Guide, с годишно повишение на цените от 15%, но намаление от 0,5% за тримесечието. На второ място е Хонконг с ръстове от съответно 13,7% и 2,6%, а на трето – Чехия, с увеличения от 12,3% и 1,6%. Топ 10 се допълва от Ирландия, Турция, Сърбия, която е нов играч в класацията и е включена от консултантската компания за първи път, Унгария, Латвия и на десето място Канада. Според Knight Frank Украйна запазва позициите си на най-слаб пазар на имоти в света с годишно понижение на цените от 5,1% и 1,3% а тримесечието. Следва я Перу – също нов пазар за класацията, със спад от съответно 4,2% и 1,6%. Сред най-слабите пазари на имоти в света попадат още Русия, Саудитска Арабия, Финландия, Полша, Италия, Бразилия, Гърция и Норвегия. Глобалният индекс на цените на жилищата, изчисляван от Knight Frank, приключва 2017 г. на ниво от 4,6% - по-малко в сравнение с отчетените през предходната 2016 г. 5,3%, но повече в сравнение със световния икономически растеж от 3,7% средно за миналата година. На 85% от наблюдаваните от компанията пазари са отчетени повишения на цените в една или друга степен. Плавно се затваря ножицата обаче между най-силните и най-слабите жилищни пазари в света на фона и на някои насрещни ветрове, с които те се сблъскват. На първо място сред рисковете от компанията поставят паричната политика. Нарастващите лихви в САЩ, Великобритания и Канада, както и поетапното отдръпване на паричните стимули в Европа, оказва натиск върху доверието на потребителите. Това притиска и пазарите, чиито национални валути са обвързани с долара, а очакваните допълнителни увеличения на основните лихви в САЩ със сигурност вече ще разпрострат влиянието си и извън границите на страната, посочва се в доклада. Според експертите Европа е най-силният регионален пазар на имоти, а Русия и страните от ОНД – най-слабият.", "date": "2018.03.06", "title": "България остава в топ 10 на най-бързо растящите пазари на имоти в света"}
{"url": "https://www.bgonair.bg/world/2018-03-06/novi-stachki-blokirat-atina", "text": "\r\n Стачки блокират Гърция днес. На протести излизат железничарите и таксиметровите шофьори. В Атина няма да има таксиметрови услуги в продължение на 9 часа между 8.00 и 17.00 ч. Шофьорите на таксита недоволстват от несправедливата конкуренция на компанията за споделено пътуване Uber. Железничарите пък обявиха 24-часова стачка заради лошите условия на труд и липсата на персонал в железопътните компании. Протестът им ще засегне предградията на Атина и метрото до международното летище в гръцката столица.", "date": "2018.03.06", "title": "Нови стачки блокират Атина"}
{"url": "https://www.bgonair.bg/economy/2018-03-06/kragla-masa-reshava-problemite-v-energetikata", "text": "Националният комитет на България в Световния енергиен съвет с подкрепата на Комисията по енергетика, организират кръгла маса на тема енергетика. Ще бъдат обсъдени предстоящите промени в Закона за енергетиката, а също така възможностите за излизането на повече производители на електроенергия на свободния пазар.", "date": "2018.03.06", "title": "Кръгла маса решава проблемите в енергетиката"}
{"url": "https://www.bgonair.bg/bulgaria/2018-03-06/temenuzhka-petkova-ostava-energien-ministar", "text": "Теменужка Петкова остава енергиен министър. Това са се разбрали на коалиционния съвет при премиера Бойко Борисов партньорите в управлението. Петкова подаде оставка в началото на скандала с покупката на ЧЕЗ от почти неизвестната пазарджишка компания \"Инерком\" на Гинка Върбакова. Тогава от Брюксел премиерът прие оставката, но входирането ѝ в парламента беше забавено до изясняване на обстоятелствата по казуса. Днес от Министерския съвет потвърдиха, че коалиционните партньори са били единодушни - Петкова няма вина, че в закона за енергетиката липсва механизъм, който да спира такива сделки с активи от национално значение. Днес Петкова в качеството си на министър присъства на конференция за необходимите поправки в закона. Тя беше категорична, че ако има как държавата ще опита да придобие част от актива на ЧЕЗ България. ", "date": "2018.03.06", "title": "Теменужка Петкова остава енергиен министър"}
{"url": "https://www.bgonair.bg/world/2018-03-06/bivsh-ruski-shpionin-beshe-otroven-vav-velikobritaniya", "text": "\r\n Великобритания \"размаха пръст\" на Русия, а Москва отрече всякаква намеса. Реакциите са след мистериозното отравяне на бивш руски шпионин в малко градче в Южна Англия. Снощи 66-годишният Сергей Скрипал и 33-годишната му дъщеря Юлия бяха намерени в безсъзнание и вкарани в болница. Състоянието им остава тежко, а лекарите не знаят на какво вещество са били изложени. Мнозина вече заговориха за сходство между този случай и смъртта на друг бивш руски шпионин – Александър Литвиненко в Лондон през 2006 г. Британските власти заплашиха с ответни мерки, ако се докаже, че Москва е намесена в отравянето на Скрипал. Външният министър дори коментира, че страната му може да откаже участие в Световното първенство по футбол, което ще се проведе в Русия това лято. От Кремъл обявиха, че нямат нищо общо със случая и изразиха готовност да сътрудничат на британските разследващи.  ", "date": "2018.03.06", "title": "Бивш руски шпионин беше отровен във Великобритания"}
{"url": "https://www.bgonair.bg/denqt-on-air/2018-03-06/popadna-li-italiya-v-ratsete-na-populizma-i-evroskeptitsizma", "text": "\r\n Резултатите от парламентарните избори в Италия определено изненадаха всички експерти и анализатори. Италианците обърнаха гръб на досегашната си политическа система и дадоха властта в ръцете на евроскептични и антиимигрантски формации. Все пак никоя партия не получи достатъчно голяма подкрепа, за да управлява сама. В медийното пространство се появиха какви ли не стряскащи заглавия - \"възход на популистите\", \"разтърсване на устоите на обединена Европа\". Възможно ли е да станем свидетели на краха на Европейския съюз? Според   изборите в Италия са колкото изненадващи, толкова и логични, защото те повтарят цялата тенденция в Европа, а именно евроскептицизма. \" \", уточни Ботев в студиото на \" \". По думите му лидерът на движението \"Пет звезди\" Луиджи ди Майо говори това, което италианецът иска да чуе, а и именно той е големия победител на провелите се избори. \" \", отбеляза бившият зам.-министър на туризма пред  . Той смята, че Германия се \"разкъсва\" между желанието да запази спокойствие, но и да се състави адекватно правителство с добра политика. \" \", допълни Бранимир Ботев.", "date": "2018.03.06", "title": "Попадна ли Италия в ръцете на популизма и евроскептицизма?"}
{"url": "https://www.bgonair.bg/reportazhi/2018-03-06/evropeyskiyat-sayuz-otgovarya-na-sasht-s-nalog-varhu-nyakolko-vida-stoki", "text": "\r\n Европейският съюз заплаши с ответни мерки САЩ в отговор на заплахата на американския президент Доналд Тръмп да въведе мито за вноса на стомана и алуминий от Европа.  Гневът на Брюксел бе предизвикан от изказване на Тръмп в края на миналата седмица, в което той обяви, че планира въвеждането на високи мита за вноса на продукти от стомана и алуминий, с което удря производители не само в ЕС, но и в Канада и Китай. Eвpoпeйcĸaтa ĸoмиcия предложи да въведе налог oт 25% въpxy внoca нa пoтpeбитeлcĸи, ceлcĸocтoпaнcĸи и индycтpиaлни cтoĸи, идвaщи oт CAЩ. Ответните мepĸи cа обсъдени с пpeдcтaвитeли нa дъpжaвитe члeнĸи на Общността в пoнeдeлниĸ вeчepтa в Бpюĸceл. Вече е изготвен и проектосписък със стоките, които ще бъдат засегнати от финансовите санкции, става въпрос за над 100 американски продукта на обща стойност близо 3 милиарда евро. Митата ще засегнат вноса на pизи, дънĸи, ĸoзмeтиĸa, мoтoциĸлeти, лoдĸи и дори на бъpбъна, произвеждан в САЩ. Еврокомисарят по търговията Сесилия Малмстрьом уточни, че Европейският съюз все пак ще изчака окончателното решение на Доналд Тръмп, преди да въведе реципрочната мярка. САЩ внасят четири пъти повече стомана, отколкото изнасят, и са зависими от продукцията на повече от 100 държави.", "date": "2018.03.06", "title": "ЕС отговаря на САЩ с налог върху няколко вида стоки"}
{"url": "https://www.bgonair.bg/denqt-on-air/2018-03-06/op-predlagat-da-kupim-34-ot-aktivite-na-chez-v-balgariya", "text": "\r\n Казусът със закупуването на активите на ЧЕЗ в България от пазарджишката фирма на Гинка Върбакова \"Инерком\" не спира да вилнее из общественото пространство. Тъй като сделката се извършва в Чехия, трудно може да повлияем на сключването ѝ.  \"Волен Сидеров изрази предложение 34% от активите на ЧЕЗ в България да бъдат държавни. Ако това стане, то 33% остават за Върбакова и 33% за останалите акционери. Така България става незаобиколим фактор по въпросите в енергетиката\", подчерта депутатът от \"Обединени патриоти\" Николай Александров.  Гостът в студиото на \"Денят ON AIR\" отбеляза, че предложението на неговата партия е България не само да бъде рефер в енергетиката ни, но и активен полеви играч.  \"Защо държавата да не печели? Енергийната ни система не може да се срине. Няма опасност от налагане на режими на тока. Държавата може да си върне част от активите, а не да национализира. Това се случва на отворения пазар и не е нестандартна процедура, както преди\", поясни той пред Bulgaria ON AIR. По отношение дали е стабилно правителството народният представител изтъкна, че засега предсрочните избори изобщо не се виждат на хоризонта. \"Трябва да свикнем да реагираме като общество преди казусът да е към своя край. Енергийният министър предизвика смут с входирането на оставката си. Ако искаме да имаме икономическо развитие, то трябва да можем да поддържаме стабилно правителство. Европредседателството върви добре и така и ще продължи\", обобщи Александров за финал.", "date": "2018.03.06", "title": "ОП предлагат да купим 34% от активите на ЧЕЗ в България"}
{"url": "https://www.bgonair.bg/world/2018-03-06/vaorazheni-mazhe-otmaknaha-5-mln-dolara-ot-samolet-v-braziliya", "text": "Дързък обир вдигна на крак полицията в бразилския Кампинас. Петима въоръжени мъже нахлули на летището в града и успели да откраднат 5 млн. долара. Парите се намирали на борда на самолет, пътуващ за Франкфурт, който имал междинно кацане на аерогарата там. Обирът на века е станал в неделя, а бандитите били с автомобил, носещ отличителните знаци на службата за безопасност на терминала. След обира мъжете се прехвърлили в необозначен микробус и необезпокоявано напуснали района на летището. Крадците все още се издирват.  ", "date": "2018.03.06", "title": "Въоръжени мъже отмъкнаха 5 млн. долара от самолет в Бразилия"}
{"url": "https://www.bgonair.bg/world/2018-03-06/zadava-se-mir-na-koreyskiya-poluostrov-phenyan-i-seul-zatoplyat-otnosheniyata", "text": "Северна и Южна Корея ще проведат среща на върха, на която ще обсъдят възможностите за допълнително затопляне на отношенията между двете държави. Това стана ясно след историческата среща на лидера на Пхенян Ким Чен Ун с делегати на Сеул. По време на официалната вечеря в Пхенян Ким Чен Ун е обсъдил проблемите, свързани с подобряване на отношенията между двете страни и поддържане на мира и стабилността на Корейския полуостров. Членовете на делегацията от Сеул са най-високопоставените представители на южнокорейското правителство, които са се срещали с Ким Чен Ун, откакто той пое властта през 2011 г.", "date": "2018.03.06", "title": "Задава се мир на Корейския полуостров: Пхенян и Сеул затоплят отношенията"}
{"url": "https://www.bgonair.bg/world/2018-03-06/hilyadi-domakinstva-v-london-ostanaha-bez-voda", "text": "Застудяването и  есетки хиляди домакинства в Лондон без вода. Това доведе до множество аварии в британската столица. На много места тръбите на водопреносната мрежа избиха заради повишеното налягане на водата. От компанията съобщиха, че аварийните екипи ще работят денонощно до отстраняването на авариите и помолиха клиентите си за търпение. За засегнатите от безводието домакинства бяха организирани пунктове за раздаване на вода.  Според синоптиците отминаващата зима е била най-студената във Великобритания от 1991 година до сега.", "date": "2018.03.06", "title": "Хиляди домакинства в Лондон останаха без вода"}
{"url": "https://www.bgonair.bg/world/2018-03-06/ruski-voenen-samolet-se-razbi-v-siriya-32-dushi-sa-zaginali", "text": "Руски военен самолет се разби в Сирия, убивайки 26 души на борда и 6 души екипаж, съобщиха от военното министерство на страната. Инцидентът е станал около 15 часа днес.  Транспортният самолет An-26 се е разбил по време на приземяване във въздушна база Хмеймим, близо до сирийския град Латакия, съобщи Риа новости.  По предварителни данни причината за катастрофата е техническа неизправност. От военното министерство на Русия увериха, че самолетът не е бил обект на атака. Комисия ще проучи всички версии за произшествието. Повече новини четете на  .", "date": "2018.03.06", "title": "Руски военен самолет се разби в Сирия, 32 души са загинали"}
{"url": "https://www.bgonair.bg/world/2018-03-06/bivshiyat-kmet-na-nyu-york-maykal-blumbarg-stana-pratenik-na-oon-za-klimata", "text": "Генералният секретар на ООН Антониу Гутериш назначи бившия кмет на Ню Йорк Майкъл Блумбърг за специален пратеник на международната организация за климата. Гутериш похвали Блумбърг, който е застъпник за чиста енергия, за работата му в борбата срещу климатичните промени, особено след като президентът Доналд Тръмп миналата година реши да изтегли САЩ от Парижкото споразумение за климата. Милиардерът ще работи за прилагане на стратегията на ООН за климата и за изпълнение на целите на Парижкото споразумение. Той ще помага и в подготовката на срещата на върха на Организацията на обединените нации за климата през следващата година.", "date": "2018.03.06", "title": "Бившият кмет на Ню Йорк Майкъл Блумбърг стана пратеник на ООН за климата"}
{"url": "https://www.bgonair.bg/world/2018-03-06/rusiya-e-gotova-da-uchastva-v-pregovorite-za-podnovyavaneto-na-proekta-aets-belene", "text": "Владимир Путин и Бойко Борисов проведоха телефонен разговор, в който акцент е била е . Руският президент е изразил готовност Москва да се включи в обсъжданията по подновяването на работата по строежа на АЕЦ \"Белене\", но като общ балкански проект, каквато е и идеята на Бойко Борисов. Българският премиер е обсъдил с Владимир Путин и развитието на газовия хъб \"Балкан\" и за възможностите за директни доставки на газ за България.", "date": "2018.03.06", "title": "Русия е готова да участва в преговорите за подновяването на проекта АЕЦ \"Белене\""}
