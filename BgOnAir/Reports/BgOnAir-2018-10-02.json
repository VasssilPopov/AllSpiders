{"url": "https://www.bgonair.bg/bulgaria/2018-10-02/so-kontrira-spasi-sofiya-remontat-na-grafa-ne-e-priklyuchil", "text": "Местните власти в София реагираха светкавично на критиките на \"Спаси София\", които разпространиха снимки за неравности, дупки и пропаднала бетонна основа на току-що ремонтираната столична улица \"Граф Игнатиев\". \"Ремонтните дейности по ул. \"Граф Игнатиев\" не са завършили в нито една от 11-те зони, на които е разделен обекта\", обясниха от общината в страницата \"Транспорт за София\" в социалната мрежа Facebook. Оттам обясняват, че на 29 септември строителната ограда от ул. \"Алабин\" е преместена до пл. \"Гарибалди\", за да се освободи пространство за свободно пешеходно преминаване, докато се изчаква доставката на специална смес за фугиране покрай релсовия път. Утре строителната ограда ще бъде върната на мястото си, защото започвало фугиране, което се прави с гореща смес. Освен това в участъка предстои отстраняване на описани от надзора дефекти. При пл. \"Гарибалди\" се изпълняват гранитни настилки в зоната на площада, при релсовия път и кръстовището. В участъка от пл. \"Гарибалди\" до пл. \"Славейков\" се извършва демонтаж на тротоарните настилки, като е започнало и полагането на новите. Във всички изброени участъци релсовият път е готов, напълно завършен е и при пл. \"Славейков\", където се полагат гранитни настилки. По цялото протежение на ул. \"Граф Игнатиев\" се полагат нови трамвайни релси, които са първите в София обемно-закалени и монтирани по специален начин, който осигурява шумо и виброизолация. Производител на релсите е \"Фьост Алпине\" Австрия, една от най-големите компании в този сектор, допълват от \"Транспорт за София\". По ул. \"Солунска\" са монтирани осветителните тела и предстои второто фугиране на настилката, съгласно технологията. В участъка от ул. \"Г. С. Раковски\" до ул. \"6-ти септември\" се извършва нареждане на настилки, релсовият път там също е напълно завършен. В зоната около църквата \"Свети Седмочисленици\" вече са положени около 80% от всички настилки и предстои фугиране. В зоната активно се работи и по релсовия път, като се очаква до две седмици да бъде завършен напълно и да започне полагането на гранитните настилки. От ул. \"Шишман\" до бул. \"Васил Левски\" предстои демонтаж на тротоарната настилка, а до седмица релсовият път ще е напълно готов. В последната зона – от бул. \"Васил Левски\" до бул. \"Евлоги и Христо Георгиеви\" се изпълняват настилки, а релсовият път е завършен. На обекта работят различни екипи, между 190 и 200 човека всеки ден.", "date": "2018.10.02", "title": "СО контрира \"Спаси София\": Ремонтът на \"Графа\" не е приключил!"}
{"url": "https://www.bgonair.bg/bulgaria/2018-10-02/65-ot-balgarite-ne-iskat-da-plashtat-12-lv-poveche-za-zdravna-zastrahovka", "text": "Само 17% от българите са съгласни да плащат за задължителна здравна застраховка 12 лева, а четири пъти повече – 65 на 100, не искат да бъркат допълнително в джоба си, съобщиха от  Това сочат данните от националнo представително  проучване на социологическата агенция \"Афис\" за идеите за промяна в здравеопазването на ресорния министър Кирил Ананиев. Според изследването обаче не само предложението за задължително допълнително здравно застраховане в частна компания с месечна вноска не се харесва на хората. Само 29% одобряват другото предложение - лечението над 700 лв. да се покрива от допълнителното здравно застраховане, 47% от анкетираните са категорично против. Близо всеки четвърти няма мнение по въпроса. Изследването сочи още, че масово запитаните (69%) искат най-високоплатените чиновниците да плащат пълния размер на здравната вноска, а не държавата да поема само половината, както е в момента. Според половината от участвалите в проучването здравеопазването трябва да премине на пряка бюджетна издръжка без Здравна каса, по подобие на националната здравна служба във Великобритания, Испания и Швеция\". 13% обаче са \"против\" тази възможност. Отново половината смятат, че ако се запази сегашния модел и се затегне финансовата дисциплина, положението ще се подобри.", "date": "2018.10.02", "title": "65 % от българите не искат да плащат 12 лв. повече за здравна застраховка"}
{"url": "https://www.bgonair.bg/bulgaria/2018-10-02/signali-v-helpbook-nepravilno-parkirane-neraboteshti-svetofari", "text": "Започваме обзора на сигналите, които гражданите изпратиха до институциите през изминалата седмица чрез платформата HelpBook.info, със сигнали за неправилно паркирани автомобили. Първия е ситуиран в столичния квартал Лозенец. Водачът на МПС-то неправилно е паркирал на тротоара пред гаража на жилищна сграда като по този начин възпрепятства достъпа на живущите до входа. Другият автомобил е паркиран часове наред на персонално инвалидно място в район Оборище. От изпратените снимки е видно, че въпреки знаците и обозначенията, нарушението е налице. Постъпи оплакване към Община Варна относно неработещо улично осветление. Проблемните стълбове са между входовете \"Б\" и \"Д\" на ул. \"Царевец\", бл. 9. Следва уточнение, че става въпрос за уличното осветление на самата улица, а не на паркинга, който е пред блока. Потребителят моли за своевременно отстраняване на проблема. Сходен проблем се установява и в Район Триадица. \"На бул.Петко Ю. Тодоров бл.8 - пред блока има неработеща улична лампа. Без нея, пред няколко входа е много тъмно вечер! Моля за съдействие да бъде поправена. Благодаря.\"  За поредното неработещото пътно съоръжение сигнализират към Община Бургас. Този път става дума за неработещ светофар. Локацията е до Езеро Вая, срещу \"Мосю Бриколаж\". Оплакването е, че пресичането на пешеходците е почти невъзможно, а вероятността за инциденти твърде голяма. Получихме и сигнал за неправомерно отстранени пътни знаци: \"Пътни знаци ограничаващи паркиране и спиране на безименна пряка между ул. Крум Кюлявков и бул. \"Г.М. Димитров\" (срещу бл.32Г) са за пореден път избити и неправомерно отстранени с цел легитимиране на неправомерно паркиране. Свидетели сме на пълна незаинтересованост от страна на институциите, както по повод системното неспазване на пътните знаци, но и по повод отстраняването им от недобросъвестни граждани.\" Платформата ще ви даде възможност не само да придадете гласност на проблема, но и да изпратите сигнал до отговорните институции. Снимка: HelpBook.info", "date": "2018.10.02", "title": "Сигнали в HelpBook: Неправилно паркиране, неработещи светофари..."}
{"url": "https://www.bgonair.bg/denqt-on-air/2018-10-02/tryabva-da-ima-efektivni-prisadi-za-da-spre-voynata-po-patishtata-smyatat-potarpevshi", "text": "\r\n България е с най-лоши показатели по брой на загинали и ранени в катастрофи в ЕС. От началото на годината животът си във войната на пътя са загубили повече от 460 българи, сред които 24 деца. Какво трябва да бъде направено, за да има по-малко жертви? Надежда Атанасова и Димитър Митев - родители на загиналия моторист - Боян Митев и Валентина Григорова, оцеляла в катастрофа, коментират темата в \"Денят ON AIR\". Преди 2 години синът на Надежда и Димитър бива блъснат от таксиметров шофьор, който прави неправомерен обратен завой. Майката на загиналия сподели пред Bulgaria ON AIR, че все още няма влязла в сила присъда и се чака решение. Таксиметровият шофьор е трябвало да лежи 3 години и 4 месеца, но на втора инстанция становището е намалено на 3 години. \"Ако този човек се измъкне с условна присъда, това означава, че генералната превенция на закона я няма. Всички други нарушители след него ще могат да си позволяват такива действия - да карат неправоспособни, да правят нарушения, да убиват хора по пътищата и да остават безнаказани\", коментира бащата на загиналия моторист. Валентина Григорова е оцеляла след катастрофа с мотор, където тя и спътникът ѝ са блъснати от шофьор на автомобил. Мотористът умира на място, Валентина претърпява 4 операции, а виновният водач получава условна присъда и му се отнема книжката за 4 години.   По нейните думи закони има, но те не се спазват и това довежда до състоянието ни. \"Искаме по-адекватни решения относно неправоспособни водачи, които нямат култура на пътя. Искам да призова шофьорите да бъдат по-внимателни\" коментира Григорова в \"Денят ON AIR\". \r\nРодителите на загиналия моторист са категорични, че промените в закона са наложителни. \"Трябва да има ефективни присъди. След като нарушаваш закона, трябва да си понесеш последиците. Не е непредумишлено. Ти нарушаваш закон, значи извършваш умисъл\" заяви Надежда Атанасова.", "date": "2018.10.02", "title": "Трябва да има ефективни присъди, за да спре войната по пътищата, смятат потърпевши"}
{"url": "https://www.bgonair.bg/world/2018-10-02/masovi-aresti-v-turtsiya-po-obvineniya-za-prane-na-pari-i-transfer-na-chuzhdestranna-valuta", "text": "280 са задържани от турската полиция в разследване за пране на пари и прехвърляне на чуждестранна валута за около 2,5 млрд. лири (близо 419 млн. щатски долара) към банкови сметки, съобщиха турски медии, пише БНР. Главния прокурор на Истанбул заяви, че по-голямата част от получателите на прехвърлените средства са били ирански граждани, чието местожителство е в САЩ. Осъществени са внезапни операции в 40 турски области от полицейски екипи, които са разполагали със заповеди за арест, като заподозрените са били общо 417, твърди Държавната анадолска агенция. От излъчен видео материал на CNN Turk пък се вижда, че маскирани полицейски спец части в пълна бойна екипировка и въоръжени с автоматични пушки влизат в жилищен блок по време на една от провелите се акции. Засега от полицията, прокуратурата и другите правораздавателни институции отказват коментар във връзка с хода на разследването за пране на пари. CNN Turk цитира изказване на главния прокурор на Истанбул, в което се твърди, че разследването касае онези, които „се прицелиха в икономическата и финансовата сигурност на Турската република“. Темата за трансфера на чуждестранни средства е политически болезнена за Турция на фона на валутната криза в страната. Турската лира тази година се обезцени с близо 40% спрямо американския долар. Това подтикна президента Реджеп Ердоган да предупреди турските граждани да не изпращат пари в чужбина, освен ако не става дума за инвестиции. Повече новини четете на  . ", "date": "2018.10.02", "title": "Масови арести в Турция по обвинения за пране на пари и трансфер на чуждестранна валута"}
{"url": "https://www.bgonair.bg/world/2018-10-02/melaniya-tramp-tragva-na-samostoyatelna-obikolka-v-nyakolko-afrikanski-strani", "text": "Мелания Тръмп замина на първата си голяма самостоятелна международна обиколка като първа дама. Тази седмица тя ще посети африканските държави Гана, Малави, Кения и Египет. Очаква се акцент на визитите й да бъдат проблемите на децата. Откакто встъпи в длъжност като президент на Съединените щати през януари 2017 година, Доналд Тръмп не е посещавал континента. Той обаче успя да си спечели множество критики заради обидните термини, с които се отнася към африканските мигранти. Сега мисията на съпругата му ще е да се опита да смекчи мненията на местните относно администрацията в Белия дом.", "date": "2018.10.02", "title": "Мелания Тръмп тръгва на самостоятелна обиколка в няколко африкански страни"}
{"url": "https://www.bgonair.bg/world/2018-10-02/bez-katsashti-v-es-britanski-samoleti-sled-brexit", "text": "\r\n Ако Лондон и Брюксел не успеят да стигнат до сделка за Brexit, британските самолети няма да могат да кацат в Европейския съюз. Това предупреди председателят на Еврокомисията Жан-Клод Юнкер по време на форум в германския град Фрайбург.  Той изрази съжаление, че броени месеци преди \"развода\" дискусиите на Острова продължават да са отдалечени от реалността.  Великобритания трябва да напусне Съюза на 29 март 2019 година, а двете страни все още не са се споразумели за това какви ще са бъдещите им отношения.", "date": "2018.10.02", "title": "Без кацащи в ЕС британски самолети след Brexit!"}
{"url": "https://www.bgonair.bg/world/2018-10-02/prouchvane-doverieto-v-tramp-e-po-malko-ot-tova-v-drugite-svetovni-lideri", "text": "Американският президент Доналд Тръмп успя да подкопае вярата в американското ръководство показва ново проучване, според което доверието в него изостава от това в други световни лидери, сред които руският президент Владимир Путин и китайският му колега Си Дзинпин. Значително по-голямо одобрение отчитат и германският канцлер Ангела Меркел и френският президент Еманюел Макрон, съобщиха от  Според данните на изследователския център Pew Research Center 70% от хората в проучването, обхващащо 25 държави, са посочили, че нямат доверие на Тръмп. В същото време едва 27% са заявили, че му имат доверие за справяне с международните въпроси. Допитването на над 26 000 души е установило, че мнението за американския президент продължава да се влошава сред някои от най-близките съюзници и съседи на САЩ.  Въпреки това респонденти в почти всяка една държава посочват, че би било по-добре САЩ да останат основна световна сила, а не Китай. Това включва и мнозиство в държавите като Япония (81%) и Филипините (77%). Единствените места, където по-голяма част от участниците предпочитат китайското лидерство, са Тунис (64%), Аржентина (35%) и Русия (35%). Като цяло около 50% от допитаните продължават да имат положителни възгледи за САЩ.  Според 80% от германците двустранните отношения са се влошили през последната година, като само 10% от населението има положителни възгледи за американския президент. Мнението както за САЩ, така и за техния президент се влошава в Русия, където одобрението за Тръмп се срина до 19% от 53%. ", "date": "2018.10.02", "title": "Проучване: Доверието в Тръмп е по-малко от това в другите световни лидери"}
{"url": "https://www.bgonair.bg/world/2018-10-02/velikobritaniya-ogranichava-migratsiyata-na-niskokvalifitsirani-kadri", "text": "Миграционна революция обещава Лондон на гражданите си след Brexit. Днес вътрешният министър на страната Саджид Джавид ще представи новата политика на Великобритания по този въпрос. Страната смята да ограничи миграцията на нискоквалифицирани кадри и да привлича повече висококвалифицирани такива. Това ще стане, като на тях се дава приоритет при кандидатстването за визи. Лондон смята да въведе и нови проверки на криминалното минало на влизащите в страната, подобни на съществуващите в САЩ. Тези, които искат да останат във Великобритания за по-дълъг период, ще трябва да докажат определен доход. Новата система няма да налага ограничения върху броя издадени студентски визи.", "date": "2018.10.02", "title": "Великобритания ограничава миграцията на нискоквалифицирани кадри"}
{"url": "https://www.bgonair.bg/world/2018-10-02/tehnicheski-problem-sprya-feribot-s-335-dushi-na-borda-v-baltiysko-more", "text": "Спасителна операция в Балтийско море след появила се информация за пожар на борда на ферибот под литовски флаг, превозващ 335 души.  По-късно обаче от оператора на плавателния съд отрекоха да е имало пожар, а обявиха че става въпрос за техническа неизправност, заради което фериботът ще бъде изтеглен.  Забелязан бил само дим.  Инцидентът е станал на 135 километра от Калининград.  Фериботът е пътувал към литовския пристанищен град Клайпеда.  По-рано литовските военни съобщиха, че са изпратили хеликоптер към мястото на инцидента, а два други са в готовност да се включат в спасителната акция, ако се наложи.", "date": "2018.10.02", "title": "Технически проблем спря ферибот с 335 души на борда в Балтийско море"}
{"url": "https://www.bgonair.bg/denqt-on-air/2018-10-02/nikoy-ne-se-interesuva-ot-siriya-vseki-gleda-da-vzeme-parche-ot-paya-tvardi-diplomat", "text": "\r\n Опит за изглаждане на отношенията между Германия и Турция – това бе целта на посещението на турския президент Реджеп Ердоган в Берлин. Той се срещна с германския си колега Франк-Валтер Щайнмайер и канцлера Ангела Меркел. Посещението на Ердоган обаче бе съпътствано от мащабни протести. Вчера в Турция беше открита новата парламентарна година. Реджеп Ердоган излезе с декларация, с която обяви, че Анкара няма да загърби ЕС. Според бившия генерален консул на България в Одрин Георги Димов в момента Анкара и Берлин имат общи интереси, които трябва да обсъдят. \"В момента има обща точка между Анкара и Берлин по отношение на тяхното недолюбване към американската администрация. Причините са различни за двете държави, но това няма значение. Германия е най-големият търговски партньор на Турция, няма как южната ни съседка да се отметне от икономическите си интереси\", обясни Димов в \"Денят ON AIR\". По думите му в момента ситуацията в Идлиб е най-сериозна в Сирия. \"Идлиб е последната крепост на джихадистите в Сирия. Не трябва да забравяме, че в Идлиб има близо 70 000 тежко въоръжени джихадисти. Трябва да се види добре какво е бъдещето на държавата Сирия - дали ще има цялост и сигурност след края на войната. Пъзелът там е много сложен и трудно ще се нареди. Никой не се интересува от Сирия, всеки гледа да вземе парче земя\", допълни пред Bulgaria ON AIR бившият дипломат.", "date": "2018.10.02", "title": "Никой не се интересува от Сирия, всеки гледа да вземе парче от пая, твърди дипломат"}
{"url": "https://www.bgonair.bg/denqt-on-air/2018-10-02/makedoniya-v-nato-prez-2019-ne-e-realistichno-tvardi-ekspert", "text": "\r\n Македония може да стане член на НАТО още през 2019 г., стига да бъде спазено споразумението с Гърция за смяна на името на страната. Това заяви на пресконференция днес генералният секретар на алианса Йенс Столтенберг.  , коментира в студиото на   бившият заместник-външен министър Милен Керемедчиев. Той посочи, че на практика не е имало никаква необходимост от провелия се в югозападната ни съседка референдум и го сравни с този за Brexit във Великобритания.  , подчерта дипломатът. Като причина за това той отбеляза сплотяването на албанската общност освен в Македония, също и в Косово, и в Сърбия, и в самата Албания.  , смята Милен Керемедчиев. В неделя в Бившата югославска република Македония (БЮРМ) се проведе референдум с въпрос за подкрепата на членството в ЕС и НАТО и споразумението за смяна на името на държавата на Република Северна Македония.  И макар допитването, което има консултативен, а не задължителен характер, да не събра необходимата активност от 50% плюс един глас, над 90% от далите своя вот отговориха положително. А това се приема като успех от страна на премиера на страната Зоран Заев и гръцкия му колега Алексис Ципрас. Не са изключени обаче предсрочни избори в страната.  ", "date": "2018.10.02", "title": "Македония в НАТО през 2019? Не е реалистично, твърди експерт"}
{"url": "https://www.bgonair.bg/science/2018-10-02/telsa-belezhi-rekod-po-proizvodstvo-s-nad-80-000-avtomobila", "text": "Американският производител на електрически автомобили \"Tesla\" е произвел рекордните около 80 000 електромобила през изминалото тримесечие, предава специализираният сайт \"Electrek\", като се позовава на запознати източници. Това ниво на производство е безпрецедентно за производителя на автомобили, но доставките може да се окажат още по-впечатляващи, пише изданието. То информира още, че \"Tesla\" вече е счупила нов рекорд след приключването на тримесечието, като е произвела около 50-55 хил. броя \"Model 3 S\". Илон Мъск предупреди, че неделята ще се окаже ключова, за това компанията му да постигне \"епична победа\" за производствените си цели. На фона на бурните събития в производителя през последните седмици, които завършиха със споразумение между Мъск и борсовия регулатор, се очаква през тази седмица компанията да отчете данните си за производството за третото тримесечие. В два имейла, получени от CNBC, Мъск увещава служителите да \"пренебрегват разсейванията\" и ги уверява, че компанията е близо до това \"да докаже на скептиците, че грешат\". В неделя Мъск заявява, че \"Tesla\" е напът \"да постигне победа над всички очаквания\". Анализаторите следят и реакциите на пазара, след като през уикенда \"Tesla\" и Мъск сключиха споразумение с Комисията по ценните книжа и борсите (Securities and Exchange Commision – SEC). След споразумението цената на акциите пое нагоре след първоначален шок и приключи сесията с ръст от 17,35 на сто до 310,70 долара за брой.", "date": "2018.10.02", "title": "\"Tesla\" бележи рекорд по производство с над 80 000 автомобила"}
{"url": "https://www.bgonair.bg/economy/2018-10-02/zhivotat-poskapna-udarno-s-kolko-skochiha-tsenite", "text": "\r\n Животът поскъпна рекордно. Влезли в сила новите цени на газа, парното и топлата вода, донесоха след себе си и по-високи цени на основни храни.  Поскъпването на газа с 14% ще се прехвърли и към сметките за парно и топла вода. На този фон - инфлацията у нас се задържа на най-високото си ниво от четири години насам. За година животът ни е поскъпнал с 3,5%, посочват от Националният статистически институт.  Основният двигател на инфлацията в света е цената на петрола, България не е изключение. В последната година транспортът у нас е поскъпнал с близо 9%. Издръжката на жилището също излиза по-скъпо спрямо миналата година. За храни и безалкохолни напитки даваме с близо 4% повече. Въпреки ниската данъчна ставка, поскъпване има и сред цените за хотелски услуги.  Годишното поскъпване на живота в държавите от еврозоната се задържа на 2%. Като най-осезаем е скокът в цените на енергията - над 9%, при цигарите и алкохола - 2,5 %. ", "date": "2018.10.02", "title": "Животът поскъпна ударно... С колко скочиха цените?"}
{"url": "https://www.bgonair.bg/economy/2018-10-02/shvetsiya-predlaga-na-balgariya-osem-novi-iztrebitelya-gripen", "text": "\r\n Швеция предлага на България oсем нови изтребителя \"Грипен\", като 4 от тях могат да бъдат доставени до 21 месеца и да имат пълна оперативна готовност за мисии по охрана на въздушното пространство.  Това се разбра от презентация на посланика на Швеция в България.  Представените самолети имат възможност да бъдат на въоръжение поне през следващите 30 години, твърдят от компанията.  Според производителите \"Грипен\" има най-ниски експлоатационни разходи, сравнен с конкурентите си.", "date": "2018.10.02", "title": "Швеция предлага на България oсем нови изтребителя \"Грипен\""}
{"url": "https://www.bgonair.bg/sutreshen-blok/2018-10-02/po-skap-gaz-po-skapo-parno-i-kato-tsyalo-po-skap-zhivot", "text": "\r\n Вече са в сила новите цени на газа, парното и топлата вода. С почти 14% се увеличава цената на газа, реши КЕВР. Това поскъпване ще се прехвърли се прехвърля и към сметките за парно и топла вода. Това ще е второ повишение на цената на парното тази година. През юли тя се вдигна средно със 7%, т.е. в сравнение с миналия отоплителен сезон парното ще скочи средно между 9 и 19 процента. Повишаването на газта води след себе си повишаване в цената на всичко друго и повече енергийно бедни. Икономистът Кольо Парамов коментира в студиото на  , че месечната издръжка на човек ще нарасне с между 70 и 110 лева. \"Тук става въпрос за цялостно поскъпване на живота в страната. Компенсацията може да стане само чрез нов тип доходна политика\", каза Парамов. Икономистът беше категоричен обаче, че такава нова политика днес е невъзможна, защото няма пари. \"Няма пари, защото БВП на страната няма кой да го произведе в такава сила, за да се вдигнат доходите. Следователно единствената низша, където България може да намери днес пари е приемането на еврото\", настоя още икономистът пред  . Кольо Парамов беше категоричен, че България е трябвало да въведе единната европейска валута още преди години. Петър Илиев-гражданин и човек на изкуството, който е живял дълги години в САЩ, изрази възмущението си от повишаването на цената на газа и това, че поскъпването се случва така изведнъж. \"70-110 лева - това е страшно много. Аз имам друго предложение. Какво ще се случи с тези договори, ако българският народ каже, че ние нямаме тези пари\", каза още той. Икономистът Кольо Парамов пък акцентира и върху това, че повишаването на цените ще доведе след себе си и сериозна инфлация в нашата страна и предупреди, че до края на годината тя може да стигне 7%.", "date": "2018.10.02", "title": "По-скъп газ, по-скъпо парно и като цяло по-скъп живот!"}
{"url": "https://www.bgonair.bg/world/2018-10-02/indoneziya-beshe-raztarsena-ot-dve-novi-zemetreseniya-tazi-nosht", "text": "\r\n Две нови земетресения разтърсиха Индонезия тази нощ. Трусовете са били с магнитуд от 5.9 и 6 по скалата на Рихтер и са регистрирани в района на остров Сумба. Засега няма данни за жертви и материални щети и не се съобщава за опасност от цунами. В същото време на остров Сулавеси спасителите продължават надпреварата си с времето. Те се опитват да достигнат до десетките затрупани живи хора под срутените сгради. Властите наредиха доставки на бензин от близките градове, тъй като горивата в засегнатия район са на привършване. 216 служители на държавната електрическа компания продължават да работят денонощно, за да възстановят основните електроцентрали и електропреносната мрежа. 8 генератора са доставени с товарни самолети на острова, а надеждите на властите са до 2 дни да има ток. Индонезия призова за международна помощ за справяне с последствията от земетресението и цунамито, ударили в петък. Броят на жертвите засега е 844, но може да достигне хиляди. \r\n ", "date": "2018.10.02", "title": "Индонезия беше разтърсена от две нови земетресения тази нощ"}
{"url": "https://www.bgonair.bg/world/2018-10-02/kataluniya-sblasatsi-belyazaha-vcherashnite-mnogohilyadni-protesti", "text": "\r\n Сблъсъци между демонстранти и полиция белязаха вчерашните многохилядни протести в Барселона. Сепаратистите отбелязаха една година от обявения за незаконен референдум за независимостта на Каталуния. През целия ден стотици привърженици на отделянето от Испания блокираха основни пътища и ключови места в Барселона. В Жирона пък застанаха на високоскоростната железопътна линия. Акцията беше свикана в интернет от организацията \"Комитети за защита на републиката\", създадена след референдума.  ", "date": "2018.10.02", "title": "Каталуния: Сблъсъци белязаха вчерашните многохилядни протести"}
{"url": "https://www.bgonair.bg/lyubopitno/2018-10-02/maratonetsat-krasimir-georgiev-sabra-4-000-lv-za-detsata-s-onkohematologichni-zabolyavaniya", "text": "\r\n 4 000 лв. събра ултрамаратонецът Красимир Георгиев, който през изминалия уикенд тича 55 часа, за да набере средства за деца с онкохематолигични заболявания.  Той е изминал 334 километра в градската градина, в Пловдив и без да спре е направил 272 обиколки на парка. В инициативата са се включили 1185 участници.  \"Имаше много трудности. Това беше едно изключително бягане, но пък аз знаех защо го правя, за децата, за всички хора, които са решили да се пробват с мен\", сподели Красимир Георгиев пред Bulgaria ON AIR. Събраните средства ще бъдат използвани за спортни мероприятия на децата с онкохематологични заболявания и за пътуване до Москва.", "date": "2018.10.02", "title": "Маратонецът Красимир Георгиев събра 4 000 лв. за децата с онкохематологични заболявания"}
{"url": "https://www.bgonair.bg/bulgaria/2018-10-02/spasi-sofiya-za-remonta-na-grafa-dupki-neravnosti", "text": "Неравности, дупки и пропаднала бетонна основа има на току-що ремонтираната столична улица \"Граф Игнатиев\", сигнализират от \"Спаси София\". На страницата им във Facebook е публикувана снимка, от която ясно си личат нередностите. Към снимката от неправителствената организация пишат: \"С премахването на огражденията по част от ул. \"Граф Игнатиев\", софиянци получиха възможността да се \"полюбуват\" на резултатите от дългоочаквания ремонт на една от най-емблематичните софийски улици. Ремонт, струващ 22 милиона. Не сме изненадани, че повечето от коментиращите са потресени от видяното. Това са посочените от кмета Йорданка Фандъкова \"съчетания\" и \"красоти\", заради които ремонтът се бави с повече от месец: дупки вместо фуги, хлътвания и пропадания въпреки бетонната основа, бетонни буци около трамвайните стълбове. Кое съчетание виждаме на тези снимки от пл. \"Гарибалди\" по-точно? Мърлявщината на фирмите-изпълнители, в случая GP Group JSC. и безхаберието на строителния надзор? Новият Ви зам.-кмет - младият Евгени Крусев (Транспорт за София), дето уж беше \"промяната в курса\" ще обясни ли защо един от най-важните обекти в мандата му изглежда по този начин или и за него ще си мълчи? Няма смисъл да Ви призоваваме да се вземете в ръце - късно е вече да правите каквото и да е... Излиза ни твърде скъпо.\"", "date": "2018.10.02", "title": "\"Спаси София\" за ремонта на \"Графа\": Дупки, неравности..."}
{"url": "https://www.bgonair.bg/sutreshen-blok/2018-10-02/romi-boyadisali-kuche-s-chervena-boya-dobrovoltsi-go-spasiha", "text": "\r\n Роми, които живеят в тутраканското село Нова Черна, боядисали малко куче в червена боя, а снимката на животното предизвика вълна от коментари в социалните мрежи. Доброволци от организацията Dog Help са успели да го спасят и животното вече е откарано във ветеринарна клиника в София. Д-р Генади Стоичков обясни, че кучето, което вече си има име-Реди, е в добро общо състояние. \"Не можем да бъдем сигурни за боята, с която е боядисано. Слава Богу, тя е специфична за употреба върху косъм\", допълни ветеринарът в ефира на  . Д-р Стоичков каза, че ако боята е била от друг тип е можело да настъпят сериозни инфекции и усложнения за кучето. Реди е на 4 месеца, а от организацията Dog Help вече му търсят осиновител. Мая Илиева разказа, че няма обяснение защо е боядисано животното. Получили сигнал от момиче, а Кристиян Павлов, който живее в Тутракан, се е отзовал и е взел кучето от ромите в с. Нова Черна. Животното живяло с него няколко дни, след което друг човек го е транспортирал до София. \"Не знаехме с какво е боядисано, понякога могат да подействат в рамките на седмица и то да умре. Това не е шоу, а просто гавра с животното\", подчерта Мая Илиева пред камерата на  . Тя разказа, че транспортирането на кучето е станало на доброволни начела, но сега вече ще са нужни средства за лечението и изследването на малкия Реди. По разчети на клиниката, ще са нужни близо 500 лева, а до момента от дарения са събрани над половината от тях. Мая Илиева каза, че се очаква да се намери осиновител за кучето, но това може да стане, след като то престои в клиника, а бъдещите стопани на животните ще трябва да отговорят и на някои въпроси. \"Не може да се раздаде кученце просто така, задължително трябва да мине през клиника. Плюс това проверка на дома, сключване на договор, задаване на въпроси. Така че никой не трябва да ни обвинява, ще решим на кого и кога да го дадем\", категорична беше Илиева. По думите ѝ към момента има един сериозен осиновител, който е проявил интерес да бъде стопанин на Реди. \r\n  ", "date": "2018.10.02", "title": "Роми боядисали куче с червена боя: Доброволци го спасиха!"}
{"url": "https://www.bgonair.bg/bulgaria/2018-10-02/padna-chast-ot-fasadata-na-kazanlashkata-poliklinika-i-rani-chovek", "text": "\r\n Част от мраморната фасада на казанлъшката поликлиника падна и счупи крака на 72-годишен мъж в града на розите.  Парчето е паднало от над 15 метра височина. Мъжът е и с наранявания на главата. Откаран е за операция в Стара Загора, няма опасност за живота му. От община Казанлък, която е собственик на сградата, потвърдиха, че тя не е отремонтирана от над 40 години, но е в ход проект за цялостното ѝ обновяване. Мястото под фасадата е обезопасено, преминаването е ограничено за пешеходци.", "date": "2018.10.02", "title": "Падна част от фасадата на казанлъшката поликлиника и рани човек"}
{"url": "https://www.bgonair.bg/bulgaria/2018-10-02/nad-70-signala-za-navodneni-ulitsi-i-sgradi-v-burgasko", "text": "\r\n Над 70 сигнала за наводнени улици и приземни етажи са подадени на територията на област Бургас във вчерашния ден. От пожарна безопасност и защита на населението съобщават, че повечето сигнали са подадени в Сарафово и Поморие.  В късните часове на деня обстановката в Поморие започна да се успокоява след като пороят спря. Цяла вечер екипи на пожарната отводняваха улици и приземни етажи на къщи.  Най-много валя в Ахтопол. Там се изляха над 110 литра на квадратен метър. Десетки коли останаха блокирани по наводнените улици. Днес над Източна България все още е облачно и превалява, но се очаква до обяд дъждът да спре.", "date": "2018.10.02", "title": "Над 70 сигнала за наводнени улици и сгради в Бургаско"}
{"url": "https://www.bgonair.bg/bulgaria/2018-10-02/mitnitsite-vlyazoha-na-proverka-i-vav-vinproma-v-pomorie", "text": "\r\n След \"Винпром Карнобат\", митническа проверка започна и във Винпром \"Черноморско злато\" в Поморие . За това потвърдиха от Агенция \"Митници\", но уточниха, че проверката е регулярна.  В рамките на два месеца ще бъдат проверени всички предприятия за производство на алкохол.  Винпрома в Поморие е собственост на \"Феста Холдинг\".  Има две производствени бази, основната е край Поморие, а другата в Каблешково. Произвеждат вино, ракия и винено бренди.  От охраната на заявиха, че проверката е от вчера. Заводът продължава да работи нормално.", "date": "2018.10.02", "title": "Митниците влязоха на проверка и във винпрома в Поморие"}
{"url": "https://www.bgonair.bg/reportazhi/2018-10-02/choveshki-greshki-sa-prichinata-za-nad-96-ot-katastrofite-u-nas", "text": "\r\n Според статистиката на МВР човешки грешки са причината за над 96 % от катастрофите у нас, а анализът на експертите показвал, че по-голямата част от инцидентите са преодолими.  \"Само от началото на годината досега у нас са загинали 24 деца. Това е един цял училищен клас. Ако тези аргументи се използват като политическо оръжие, ако само прехвърляме отговорността, няма да постигнем успех\", коментира министърът на вътрешните работи Младен Маринов. На фона на черната статистика, както и че страната ни е на едно от челните места в Европейския съюз по катастрофи, от транспортното и от вътрешното министерство обявиха, че подготвят мерки. Изпитите по кормуване вече ще се провеждат само в държавни специализирани автомобили. Те ще са оборудвани с техника, която да следи поведението на кандидат-шофьорите и изпитващите.  Промени ще има и в листовките - теоретичните въпроси ще бъдат намалени за сметка на видео казуси, които да тестват реакциите на кандидатите. Планира се и въвеждане на регистрационен режим на автосервизите, които ще трябва да дават минимум шест месеца гаранция за извършените от тях ремонти.  Стикерите за годишен технически преглед пък ще съдържат електронен чип и ще са с различен цвят в зависимост от нивото на замърсяване на автомобила. Очаква се всички идеи да бъдат подложени на обществено обсъждане, преди да бъдат внесени Народното събрание.", "date": "2018.10.02", "title": "Човешки грешки са причината за над 96 % от катастрофите у нас"}
{"url": "https://www.bgonair.bg/bulgaria/2018-10-02/grigor-dimitrov-startira-uspeshno-v-pekin-sreshtu-kvalifikantt", "text": "\r\n Григор Димитров се класира за втория кръг на турнира в Пекин. Първата ни ракета надигра \"щастливия губещ\" от квалификациите Тенис Сандгрен от САЩ със 7:5 и 6:3. Световният №8 Димитров направи страхотно завръщане на корта след отпадането си още в първия кръг на US Open. Гришо не срещна проблеми срещу Сандгрен, който е №59 в света.  Първата ни ракета трябваше да срещне друг американец Райън Харисън, но той се отказа заради болки в гърба и в последния момент беше заменен от Сандгрен. Димитров пропиля аванс от 5:2 в първия сет, но в 12-ия гейм стигна до нов пробив, за да поведе в резултата. Той продължи серията си на пет поредни гейма, с което дръпна с 3:0 във втората част и до края запази преднината си. Следващият съперник на Димитров ще бъде друг квалификант Душан Лайович от Сърбия, срещу когото е спечелил единствената среща между двамата.", "date": "2018.10.02", "title": "Григор Димитров стартира успешно в Пекин срещу квалификант"}
{"url": "https://www.bgonair.bg/bulgaria/2018-10-02/novata-plenarna-zala-na-deputatite-amfiteatralna-i-pod-staklen-kupol", "text": "\n Показват новата пленарна зала, в която ще заседават депутатите. Тя е в сградата на бившия Партиен дом и още не е напълно завършена.  Ремонтът започна преди почти две години. Очаква се залата да е готова след точно една година. Грубият строеж ще бъде завършен в средата на 2019 г., но след това трябва да бъдат монтирани всички необходими озвучителни системи, да бъдат преместени мебелите и да се създадат всички удобства за депутатите. Залата ще бъде доста по-широка от другата, в която в момента работят народните представители. В нея ще има общо 270 места, а между банките ще има повече място и няма да се налага депутатите да стават, за да излезе техен колега. Столовете ще бъдат сини, а самите банки - от тъмен дъб. Депутатските банки ще са в 12 реда, разположени амфитеатрално. В новата зала са замислени и официални ложи за патриарха, президента и вицепрезидента.  Депутатите ще заседават под стъклен купол. Ремонтът на залата струва над 24 милиона лева. Забавил се е заради отстраняването на старата конструкция, на чието място се поставя стъкленият купол.", "date": "2018.10.02", "title": "Новата пленарна зала на депутатите - амфитеатрална и под стъклен купол"}
{"url": "https://www.bgonair.bg/bulgaria/2018-10-02/darzhavata-gotvi-novi-merki-sreshtu-voynata-na-patya", "text": "\r\n Държавата излезе с нови мерки срещу катастрофите на пътя.  На конференция организирана от МВР, в която взеха участие Министерството на транспорта, Министерството на образованието и Регионалното министерство, бяха обсъдени новите мерки в посока намаляване на пътните инциденти. Мерките целят не само увеличаване на санкциите и камерите, но и подобряване на координацията между институциите и затягане на мерките по провеждане на шофьорските курсове.  Обсъжда се и вариантът да се възстановят обученията и изпитите на полигон.  От Регионалното министерство заявиха, че е в сила нова наредба, която регулира строителството на пътища. От Министерството на образованието заявиха, че вече от 1 до 12 клас ще се изучава безопасността на пътя.", "date": "2018.10.02", "title": "Държавата готви нови мерки срещу войната на пътя"}
