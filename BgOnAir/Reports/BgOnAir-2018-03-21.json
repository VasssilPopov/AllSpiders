{"url": "https://www.bgonair.bg/denqt-on-air/2018-03-21/rusiya-krim-es-bsp-pravi-ryazak-i-opasen-zavoy-smyata-deputat-ot-gerb", "text": "\r\n Виждаме много рязък завой в най-голямата опозиционна партия, който е опасен. Това заключи депутатът от ГЕРБ Александър Ненков след скандала между най-голямата партия в парламента и БСП, предизвикан от Facebook статус на социалиста Таско Ерменков. \"Червеният\" депутат написа в социалната мрежа, че 90% от хората в анексирания Крим са гласували за Путин на президентските избори и риторично попита дали Западът е чул гласа на Крим, което разгневи ГЕРБ. Ненков отбеляза, че всяко едно разделение в Европа е пагубно и на Балканите могат да изникнат много такива казуси. Няма как като европейска държава да не застанем зад позицията на ЕС спрямо Украйна. Трябва да сме солидарни с нашите европейски партньори, обясни Ненков пред Bulgaria ON AIR.  Той обяви, че ГЕРБ иска ясна позиция от Корнелия Нинова по въпроса и становище дали партията е солидарна с мнението на Таско Ерменков.  Александър Ненков коментира още, че широко дискутираната сделка за ЧЕЗ е частна и \"не трябва да минаваме границите на елементарните пазарни отношения\". Той посочи, че чешката страна е тази, която продава и и все още не се знае дали България ще участва в сделката.  \"Цената на енергията няма отношение към сделката. КЕВР определя цената на електроенергията\", подчерта гостът в предаването \"Денят ON AIR\" и добави, че институциите и контролните органи у нас трябва да си свършат работата. Александър Ненков посочи, че от ГЕРБ са се отказали от Истанбулската конвенция заради голямото напрежение около евентуалното ѝ ратифициране. Народният представител подчерта, че самият той е против еднополовите бракове.  ", "date": "2018.03.21", "title": "Русия, Крим, ЕС... БСП прави рязък и опасен завой, смята депутат от ГЕРБ"}
{"url": "https://www.bgonair.bg/denqt-on-air/2018-03-21/sotsialist-gerb-chrez-izmisleni-skandali-zamita-sdelkata-s-chez", "text": "\r\n Това каза в студиото на \" \" народният представител от БСП Иван Иванов по повод публикацията на депутата Таско Ерменков за президентския вот в Русия и развихрилия се скандал в Народното събрание. Социалистът направи коментар във Facebook, че 90% от хората в анексирания Крим са гласували за Путин на президентските избори преди дни, а след това с реторичен въпрос попита дали САЩ и западноевропейските държави са чули гласа на хората. Постът завършва с цитата на Христо Ботев: \"...а Вий... Вий сте идиоти\". Според Иванов Ерменков ясно е заявил, че това е негова лична позиция и всеки има право на собствено мнение. \" \", обясни още депутатът от БСП пред  . Той е на мнение, че БСП не е антиевропейска партия и не е правилно заради едно изказване да се слага етикет на абсолютно цялата група. Социалистът коментира и темата за обсъжданото актуализиране на Стратегията за национална сигурност на България. \" \", завърши Иванов.", "date": "2018.03.21", "title": "Социалист: Чрез измислени скандали ГЕРБ замита сделката с ЧЕЗ"}
{"url": "https://www.bgonair.bg/bulgaria/2018-03-21/rusiya-remontira-starite-ni-iztrebiteli-sreshtu-81-mln-leva", "text": "Ремонтът на старите изтребители МиГ-29 ще бъде извършен от руската самолетостроителна корпорация \"МиГ\", обяви Министерството на отбраната. Днес е било подписано рамковото споразумение за логистичната им поддръжка. То е на стойност 81 млн. лева и предвижда доставка на резервни части и услуги.  В него е предвидена още подмяната на резервните части да се извършва от български инженери в авиобазата \"Граф Игнатиево\".", "date": "2018.03.21", "title": "Руска корпорация ремонтира старите ни изтребители срещу 81 млн. лева"}
{"url": "https://www.bgonair.bg/bulgaria/2018-03-21/video-i-audiozapisi-razkrivat-istinata-za-tragediyata-v-hitrino", "text": "За инцидента с взривената цистерна в центъра на селото на 10 декември 2016 г. са обвинени машинистите Димитър Михнев и Радослав Петков. На кадрите ясно се вижда дейралирането на влака и пълзящият по улиците газ 4 минути преди адския взрив. Според защитата тези материали са от изключителна важност за защитата и биха помогнали за изясняване на инцидента. Делото продължава и утре. Гледа се при открити врата.", "date": "2018.03.21", "title": "Видео и аудиозаписи разкриват истината за трагедията в Хитрино"}
{"url": "https://www.bgonair.bg/bulgaria/2018-03-21/ogromen-interes-na-tazgodishnite-nagradi-za-agentsii-na-imoti", "text": "Бизнесът у нас награждава най-добрите в търговията и наемите на имоти. Над 200 компании се включват в третото издание на най-добрите в бранша.  Организаторите отчитат огромен интерес от страна на потребителите - над 4 хил. души са гласували в категориите \"Агенция на годината\" и \"Най-добър сайт на годината\". В изданието този път има две нови категории - \"Имот на годината - бизнес сграда или комплекс\" и \"Имот на годината - жилищна сграда или комплекс\". По какви критерии потребителите и специалното жури определиха победителите отговори пред Bulgaria ON AIR доц. Маню Моравенов: \"От голямо значение са обективните финансови данни, добри отношения с клиенти, коректност, добри практики, иновативност, инвестиции\".  В надпреварата участват само фирми, които работят прозрачно и при лоялна конкуренция. \r\n ", "date": "2018.03.21", "title": "Огромен интерес на тазгодишните награди за агенции на имоти"}
{"url": "https://www.bgonair.bg/world/2018-03-21/kembridzh-analitika-svarzana-s-rumanskite-izbori", "text": "Британският консултант Рупърт Улф Мъри твърди, че компанията \"Кембридж Аналитика\" се е свързала с него преди парламентарните избори в Румъния през 2016 г. и му е предложила работа. Пред \"Associated Press\" Улф Мъри коментира още, че е отказал офертата, защото не работил за политически партии. Не е ясно дали \"Кембридж Аналитика\" е играла роля във въпросния вот, когато Социалдемократическата партия спечели 46% от гласовете. Днес лидерът ѝ Ливиу Драгня категорично отрече информацията. Междувременно той беше разпитван близо 6 часа във Върховния касационен съд на Румъния по делото за злоупотреба със служебно положение.", "date": "2018.03.21", "title": "\"Кембридж Аналитика\" свързана с румънските избори?"}
{"url": "https://www.bgonair.bg/world/2018-03-21/ekshan-v-kosovo-deputati-razprasnaha-salzotvoren-gaz-v-parlamenta", "text": "\r\n Сълзотворен газ в косовския парламент. Депутати от крайно дясното движение \"Самоопределение” разпръснаха сълзотворен газ, за да попречат на одобрението на документ за определяне на границата с Черна гора.  Газът е бил пуснат малко след началото на заседанието. Работата на депутатите е била прекъсната до нормализиране на ситуацията. Ратификацията на споразумението е едно от условията за либерализация на визовия режим за косовски граждани в Европейския съюз.  Това е четвърти опит на парламента в Косово да гласува документа. Предишните заседания бяха прекъсвани по същия начин – с димки.", "date": "2018.03.21", "title": "Екшън в Косово: Депутати разпръснаха сълзотворен газ в парламента"}
{"url": "https://www.bgonair.bg/denqt-on-air/2018-03-21/shte-zavladee-li-tsenzurata-internet", "text": "\r\n Авторското право се намира на голям кръстопът. Страната ни в момента се намира в уникално положение да зададе посоката - да тръгнем в посока на завишена цензура или да приемем подходящо решение за ерата на информационното общество. Това посочи пред Bulgaria ON AIR адвокат Емил Георгиев в контекста на Директивата за хармонизация на авторското право в единния цифров пазар и предстоящите промени, които Съветът на ЕС трябва да гласува през април. По думите на Георгиев големият проблем е задължението на платформи като Facebook и да внедрят филтри, така че да проверяват съдържанието, което техните потребители качват. Гостът в \"Денят ON AIR\" отбеляза, че платформите и към момента са отговорни за съдържанието на потребителите, но в бъдеще ще трябва да се говори дали изобщо дадено съдържание да види бял свят, а не дали да бъде свалено.  ", "date": "2018.03.21", "title": "Ще завладее ли цензурата интернет?"}
{"url": "https://www.bgonair.bg/world/2018-03-21/na-91-godini-pochina-aktrisata-i-vodeshta-na-evroviziya-kati-boyll", "text": "На 91-годишна възраст почина актрисата и водеща на музикалния конкурс \"Евровизия\" Кати Бойл.  Тя е издъхнала в дома си заобиколена от близките си, съобщи нейният агент.  Кати Бойл е дъщеря на италиански маркиз. Пристига във Великобритания през 1946 година, за да започне модна кариера, след което стартира обещаваща кариера на телевизионна водеща.  Появявала се е на страниците на \"Vogue\", а през 50-те години на миналия век е участвала и в няколко филма.", "date": "2018.03.21", "title": "На 91-години почина актрисата и водеща на \"Евровизия\" Кати Бойл"}
{"url": "https://www.bgonair.bg/world/2018-03-21/rumen-radev-zapali-vechniya-ogan-v-erusalim", "text": "\r\n Президентът Румен Радев почете паметта на загиналите в Холокоста 6 милиона евреи в Ерусалим. Радев дари на мемориалния комплекс \"Яд Вашем” четири портрета на българи, помогнали на евреи през Втората световна война. Държавният глава запали и вечния огън в памет на загиналите. \r\n  ", "date": "2018.03.21", "title": "Румен Радев запали вечния огън в Ерусалим"}
{"url": "https://www.bgonair.bg/world/2018-03-21/strog-granichen-kontrol-v-gartsiya-zaradi-nelegalen-vnos-ot-balgariya", "text": "Гърция затегна граничния контрол с България. Според гръцките власти на всички гранични пунктове на българската граница се правят опити за нелегален внос на акцизни стоки като цигари, алкохол и бензин.  Проверяват се не само български автомобили, а всички, които влизат от България.  Само за ден от началото на проверките има и арести. Заради нелегален внос са задържани са гърци, сърби, македонци, германци и италианци.", "date": "2018.03.21", "title": "Строг граничен контрол в Гърция заради нелегален внос от България"}
{"url": "https://www.bgonair.bg/world/2018-03-21/moskva-otravyaneto-na-skripal-e-atentat-i-postanovka-na-velikobritaniya", "text": "Отравянето на бившия руски шпионин Сергей Скрипал е атентат или постановка на Великобритания. Това заявиха от руското външно министерство.  От ведомството изтъкнаха, че трети вариант няма и подчертаха, че Русия няма нищо общо със случая. На брифинг дипломатите заявиха, че Москва смята нападението в Солсбъри за терористичен акт срещу руски граждани на територията на Великобритания.  Русия очаква от Лондон и Организацията за забрана на химическите оръжия официален подробен доклад във връзка с отравянето на Скрипал и дъщеря му Юлия.  Дипломатите обясниха, че ако е било използвано бойно отровно вещество срещу Скрипал, на мястото на отравянето би имало голям брой жертви, а при случая в Солсбъри не е така.", "date": "2018.03.21", "title": "Москва: Отравянето на Скрипал е атентат и постановка на Великобритания"}
{"url": "https://www.bgonair.bg/sutreshen-blok/2018-03-21/1260-lv-zaplata-za-kasierka-v-magazin-spravedliv-li-e-pazarat-na-truda-v-balgariya", "text": "\r\n Eдна проста обява, която предложи брутно стартово възнаграждение на касиери в голяма верига магазини в размер на 1260 лв., провокира редица въпроси.  Различни прослойки професии и експерти започнаха да разсъждават върху това справедлив ли е пазарът на труда и много или малко е подобно възнаграждение за служител на такова място. \"Това е средна работна заплата. Можем да твърдим, че е нормална при положение, че става въпрос за 8-часов работен ден с два почивни дни и не се налага да се осъвместяват пет длъжности едновременно\", коментира Ваня Григорова от КТ \"Подкрепа\" в студиото на \"България сутрин\". Това, че на определени места има средни заплати съвсем не е достатъчно обаче, за да твърдим, че ситуацията в България е задоволителна, посочи още тя. Пред   икономистът Славчо Маринов обясни, че въпреки, че това не е квалифицирана работа, трябва да се обърне внимание на факта, че става въпрос за работа на крак, което означава и физическо натоварване. \"Необходимо е да имаш и емоционалната интелигентност да се справиш с клиента, да го насочиш накъдето трябва. Умение, което не всеки притежава\", категоричен бе той. Финансовият експерт Кольо Парамов пък уточни, че в случая става въпрос за длъжност, в която има взаимозаменяемост на работното място.  \"Касиерът, който трябва да получава 1260 лв. работна заплата работи под доста динамично темпо в продължение на 8 часа\", подчерта той.", "date": "2018.03.21", "title": "1260 лв. заплата за касиерка в магазин. Справедлив ли е пазарът на труда?"}
{"url": "https://www.bgonair.bg/bulgaria/2018-03-21/shefovete-na-dans-nap-i-kevr-zastavat-pred-deputatite-zaradi-chez", "text": "\r\n Шефовете на ДАНС, НАП и КЕВР ще бъдат изслушани от депутатите за продажбата на ЧЕЗ.  Това реши специалната временна комисия, която трябва да анализира промяната на собствеността на енергийното дружество.  Ще бъде потърсена и чешката страна в продажбата, каза още председателя на комисията за ЧЕЗ Жельо Бойчев.", "date": "2018.03.21", "title": "Шефовете на ДАНС, НАП и КЕВР застават пред депутатите заради ЧЕЗ"}
{"url": "https://www.bgonair.bg/bulgaria/2018-03-21/praznenstvata-za-kyustendilska-prolet-prodalzhavat", "text": "В Кюстендил продължават празненствата за \"Кюстендилска пролет\". От незапомнени времена, в деня на пролетното равноденствие - 21 март, избраните девойки, придружавани от празнична процесия, всяка година отново отиват на хълма над града, за да пожелаят добро на всички. По повод тържествата, от полицията са осигурили допълнителни патрули, които да следят за реда по време на мероприятията.  ", "date": "2018.03.21", "title": "Празненствата за \"Кюстендилска пролет\" продължават"}
{"url": "https://www.bgonair.bg/economy/2018-03-21/na-parvo-myasto-sme-po-raboteshti-zheni-v-tehnologichniya-sektor", "text": "България е страната с най-висок процент на жени, работещи в технологичния сектор. Това става ясно от проучване на платформата за кариерно развитие Honeypot, която анализира работната сила в 41 държави от Европейския съюз (ЕС) и Организацията за икономическо сътрудничество и развитие (ОИСР). Според изследването в страната ни заетите в технологичния сектор дами представляват 30,28%. Сред другите лидери по този показател са още Австралия (28%) и Румъния (26%). На обратния полюс е Словакия с едва 9,29%, пише  . Въпреки високите проценти за България, докладът показва, че пропастта в заплащането между мъже и жени в сектора остава значителна – 19,20%, превишавайки дори средната за страната (15,40%) по данни от 2015 г. От доклада ставя ясно, че средното възнаграждение в сектора за година е 26 829 евро, като при жените то е 21 678 евро.  Относително нисък е процентът на жените, които заемат високопоставени длъжности в ръководството на бизнеса и държавните структури у нас. Малко над една трета са дамите законадатели или висши държавни служители (36,7%) и тези, които имат министерски длъжности (35,1%). Още по-малко (20,6%) са тези в парламента.", "date": "2018.03.21", "title": "На първо място сме по работещи жени в технологичния сектор"}
{"url": "https://www.bgonair.bg/bulgaria/2018-03-21/bunkerat-na-bivshiya-mavzoley-v-sofiya-stava-zona-za-savremenno-izkustvo", "text": "\r\n За първи път показаха тайните подземия на бившия мавзолей в София. Бункерът разполага с огромна телефонна централа, сложна електрическа инсталация, система от връзки и административни помещения. Те са с впечатляващи мащаби. Входът е близо до мястото, където някога се издигаше мавзолеят на комунистическия лидер Георги Димитров.  Идеята на Столичната община е бункерът, който представлява цял комплекс, да се превърне в галерия за съвременно изкуство и ново и модерно място за младите артисти на София и нейните гости. Мавзолеят на Георги Димитров е построен в центъра на София през 1949 г. за рекордния срок от 6 дни. Зданието е взривено през 1999 г. по заповед на строителния министър от правителството на СДС Евгений Бакърджиев. Първата детонация не успява да събори сградата. Необходими са няколко за да рухне тя.", "date": "2018.03.21", "title": "Превръщат бункера на бившия мавзолей в галерия"}
{"url": "https://www.bgonair.bg/world/2018-03-21/edin-chovek-e-ranen-pri-nov-vzriv-v-amerikanskiya-grad-ostin-shtata-teksas", "text": "Нова експлозия разтърси снощи американския град Остин, щата Тексас. Ранен е 30-годишен мъж, който е без опасност за живота. Според полицията този инцидент не е свързан със серията от взривове на колети бомби, които всяха паника в града от началото на месеца. Вчера следобед в склад на американската компания за куриерски услуги FedEx избухна друго взривно устройство. Пакетът е бил на транспортна лента. Пострада леко една от служителките на компанията. Полицията все още издирва извършителя. ", "date": "2018.03.21", "title": "Един човек е ранен при нов взрив в американския град Остин, щата Тексас"}
{"url": "https://www.bgonair.bg/world/2018-03-21/tezhka-katastrofa-vav-filipinite-19-dushi-zaginaha-a-17-sa-raneni", "text": "Тежък пътен инцидент във Филипините.  19 души загинаха, а 17 други бяха ранени след като пътнически автобус падна в пропаст южно от столицата Манила.  От полицията съобщиха, че най-вероятно шофьорът е загубил контрол над превозното средство заради техническа повреда.", "date": "2018.03.21", "title": "Тежка катастрофа във Филипините: 19 души загинаха, а 17 са ранени"}
{"url": "https://www.bgonair.bg/world/2018-03-21/nikola-sarkozi-izleze-ot-aresta", "text": "Освободиха френския президент Никола Саркози от ареста във френския град Нантер. Това стана късно снощи, след като той бе разпитан във връзка с разследване за финансиране на предизборната му кампания през 2007 година с пари от режима на либийския лидер Муамар Кадафи. Самият Саркози отхвърля обвиненията.    ", "date": "2018.03.21", "title": "Никола Саркози излезе от ареста"}
