{"url": "https://www.bgonair.bg/world/2018-05-23/ruskite-medii-s-razlichni-komentari-za-sreshtata-mezhdu-radev-i-putin", "text": "Срещата между българския президент Румен Радев и руския му колега Владимир Путин беше широко отразена и в руските медии. \"Россиская газета\" посочва, че двамата лидери са се съгласили да възобновят двустранния диалог в различни сфери. А \"Комсомолская правда\" излезе с коментар, че в Сочи е засегната темата за възраждането на газопровода \"Южен поток\". Изданието \"Икономиката днес\" пък цитира руският политолог Николай Топорнин. Той изразява резерви, че \"Южен поток\" може да бъде възстановен. Според експерта не се знае кой ще отпусне пари за строежа, а ако Европейският съюз се откаже, България няма да може да го плати.", "date": "2018.05.23", "title": "Руските медии с различни коментари за срещата между Радев и Путин"}
{"url": "https://www.bgonair.bg/world/2018-05-23/rusiya-napravi-test-s-balistichni-raketi-s-obhvat-8000-km", "text": "Русия успешно изстреля четири междуконтинентални балистични ракети от ядрената подводница \"Юрий Долгоруки\" в Бяло море. Te са достигнали военен полигон на полуостров Камчатка.Това е първият случай, в който руските военноморски сили изстрелват толкова много ракети от този тип подводница. Ракетата, която е тип \"Булава\", може да носи до десет ядрени бойни глави и е с обхват 8 хиляди километра.", "date": "2018.05.23", "title": "Русия направи тест с балистични ракети с обхват 8000 км"}
{"url": "https://www.bgonair.bg/science/2018-05-23/mtel-stava-a1", "text": "\r\n Мтел става А1. След 23 години на пазара, над 4 млрд. лева инвестиции и над 4,5 млн. настоящи клиенти на мобилни и фиксирани услуги, първият GSM оператор в България предприема най-голямата промяна в своята история. Новото име на телекома е А1, но то е само част от цялостния процес на промяна. Основната идея в него е да се вслушваме все повече в мнението на клиентите ни, за да отговорим на техните очаквания и да направим живота им в дигиталната ера по-лесен и по-забавен.  Промяната ще ни позволи да гарантираме по-високо качество на нашата мрежа. Също така да направим технологиите по-достъпни и лесни, и да осигурим лоялно отношение и удобство на клиентите ни.  Приобщаването на Mтел към основния бранд на нейния собственик А1 Group, която е част от четвъртата най-голяма телекомуникационна група в света Аmerica Мovil, ще ни даде възможност да предоставим на клиентите достъп до най-новите технологии и иновации в сектора. Време е и за въпроса в месечната ни игра. Отговаряйте правилно с коментар във Facebook страницата на Мтел и можете да спечелите смартфона Nokia 2.    ", "date": "2018.05.23", "title": "А1 е новото име на Мтел"}
{"url": "https://www.bgonair.bg/world/2018-05-23/tezhka-katastrofa-v-ungariya-zaginaha-9-rumantsi", "text": "Девет румънци загинаха в катастрофа с микробус в Унгария. Инцидентът е станал на 60 километра от Будапеща. В момента на инцидента шофьорът на микробуса е предавал на живо във Facebook. В публикувания в социалните мрежи запис се вижда, че той навлиза в насрещното движение и не забелязва, че срещу него се движи камион. Румънците се връщали от Словения, а загиналите са седем мъже и две жени.", "date": "2018.05.23", "title": "Тежка катастрофа в Унгария - загинаха 9 румънци"}
{"url": "https://www.bgonair.bg/world/2018-05-23/osadiha-bivshiya-premier-na-makedoniya-nikola-gruevski-na-2-godini-zatvor", "text": "Бившият македонски премиер Никола Груевски беше осъден на две години затвор по обвинение, че е купил с държавни пари луксозен \"Мерцедес\" на стойност 600 хил. евро.  Груевски не присъстваше в залата. Той беше представляван от трима свои адвокати и има право да обжалва на по-горна инстанция.  Полицейското присъствие пред сградата на районния съд в Скопие беше засилено, бяха поставени и метални заграждания. Докато магистратите заседаваха вътре, поддръжници на Груевски протестираха отпред.", "date": "2018.05.23", "title": "Осъдиха бившия премиер на Македония Никола Груевски на 2 години затвор"}
{"url": "https://www.bgonair.bg/denqt-on-air/2018-05-23/boyko-borisov-bil-uzryal-za-ideyata-za-izgrazhdaneto-na-aets-belene", "text": "\r\n В АЕЦ \"Белене\" са вложени над 3,5 млрд. лв. и трябва да се вземат мерки, за да не се превърнат ядрените ректори в метал за скрап. Това каза премиерът Борисов преди заседанието на кабинета днес. Вяра Емилова, която е член на Изпълнителното бюро на БСП пък каза, че се радва, че министър-председателят е \"узрял\" за идеята централата да се построи, защото страната ни се нуждае от нови енергийни мощности. \"Преди време Бойко Борисов каза, че това е един гьол, в който са налети изключително много пари\", припомни Емилова в студиото на  . Тя допълни, че БСП защитава идеята за построяването на атомната централа от години и обяви, че се надява всички да работят заедно, за да се осъществи идеята и АЕЦ \"Белене\" да бъде построена.  До края на месеца премиерът трябва да отиде до Русия, за да потърси подкрепа във възобновяването на проекта. Вяра Емилова беше категорична, че с посещението си в Москва и Сочи президентът на България Румен Радев е направил първата крачка, за да има отново диалог с Русия. По думите ѝ обаче, не е трябвало в България да научаваме за предстоящата визита на Борисов от Москва. \"В работното посещение, което проведе Румен Радев, той беше поканил и министри, които всъщност не се отзоваха\", допълни Емилова пред  . Тя беше категорична, че по този начин показваме нестабилност и борба между институциите, която не е необходима на България в този момент. Вяра Емилова каза също, че президентът спазва предизборните си обещания и работи за размразяването на отношенията ни с Русия.", "date": "2018.05.23", "title": "Бойко Борисов бил \"узрял\" за идеята за изграждането на АЕЦ \"Белене\""}
{"url": "https://www.bgonair.bg/direktno/2018-05-23/30-uchilishta-zakriti-samo-v-regiona-na-ruse", "text": "От началото на прехода в региона на Русе вече са закрити 29 училища, каза директорът на РУО в града Росица Георгиева. Те отчете, че тази учебна година 23 деца са отпаднали от клас. По програмата за задържане в училище местните екипи са посетили над 5000 семейства. Резултатът - още над 360 деца вече ходят на училище. И въпреки, че за редица семейства е имало глоби, тъй като децата им не стъпват в клас, то това поведение продължава, посочи Георгиева. Тя призна, че в региона вече се усеща сериозна липса на млади учители.  Директорът на Русенската библиотека \"Любен Каравелов\" Теодора Евтимова каза, че без внедряване на дигиталните технологии няма как библиотеките у нас да просъществуват. Освен това тези институции не могат да се издържат само от годишни такси за абонамент или услуги. Криза за библиотекари има, призна още Евтимова и обобщи, че няма как да се работи ако няма дарения от бизнеса.", "date": "2018.05.23", "title": "30 училища закрити само в региона на Русе"}
{"url": "https://www.bgonair.bg/bulgaria/2018-05-23/boy-prekrati-basketbolniyat-dvuboy-mezhdu-levski-lukoyl-balkan-botevgrad", "text": "Отборите на \"Левски Лукойл\" и \"Балкан\" (Ботевград) играят във втория мач от финалната плейофна серия в НБЛ. Двубоят в зала \"Универсиада\" в София бе прекъснат след 37 минути игра заради множество хвърлени предмети от агитката на столичния тим, както и опит за саморазправа с резервната скамейка на \"Балкан\". Вече близо час мачът не се играе, защото трябва феновете на двата отбора да напуснат залата. \"Сините\" фенове бяха изкарани принудително от тежко въоръжени полицаи, но тази на гостите от Ботевград отказва да напусне \"Универсиада\". Все още организаторите не могат да преценят дали самата среща да продължи, или да бъде продължена утре. Двубоят бе прекъснат на два пъти. Първоначално ръководството на \"Балкан\" прекъсна двубоя, защото играчите били целени с бутилки и други предмети. След няколко минути напрежението ескалира и фенове на \"Левски Лукойл\" се опитаха да нахлуят на терена и да се саморазправят с баскетболистите.", "date": "2018.05.23", "title": "Бой прекрати баскетболния двубой между \"Левски Лукойл\" - \"Балкан\" (Ботевград)"}
{"url": "https://www.bgonair.bg/economy/2018-05-23/telemeditsinata-po-kachestvena-ot-traditsionniya-podhod", "text": "В последните няколко години телемедицината беше представяна като точно толкова добра, колкото и личната среща с лекар. Тя обаче вече се смята дори за по-добра. \"Нашият фокус вече е върху качеството\", твърди президентът на Американската асоциация по телемедицина Питър Йелоулес в интервю за специализирания сайт mhealthintelligence.com. Според него вече е дошъл моментът, в който виртуалната грижа може наистина да бъде по-добра за пациентите от традиционния подход. Дигиталното здравеопазване в САЩ си е поставило за цел да се подобрят резултатите на пациентите, да се намали стреса за лекарите и като цяло здравната грижа да се превърне в по-безопасна и по-рентабилна индустрия. \"Всъщност ми се вижда по-малко стресиращо да виждам пациент онлайн, отколкото лично\", обяснява Йелоулес, който е и професор по психиатрия в Калифорнийския университет. От Американската асоциация по телемедицина са убедени, че новите технологии помагат на голям кръг от хора да имат достъп до здравеопазване независимо къде живеят. Като плюс на технологията се изтъква и възможността за подобряване на възстановяването след престой в болница благодарение на възможността за получаване на съвети от разстояние. Снимка: Pixabay.com", "date": "2018.05.23", "title": "Телемедицината по-качествена от традиционния подход?"}
{"url": "https://www.bgonair.bg/denqt-on-air/2018-05-23/politolog-kategorichen-ima-natisk-ot-rusiya-za-prodalzhavane-na-aets-belene", "text": "\r\n Така политологът доц. Стойчо Стойчев коментира в студиото на \" \" официалното посещение на президента Румен Радев в Русия и искането на премиера Бойко Борисов проектът \"Белене\" да бъде подновен. \" \", категоричен е Стойчев. По думите му президентът Радев иска да покаже една последователност в своето мнение за санкциите към Русия, а именно, че те трябва да бъдат свалени. \" \", смята още политологът. Той коментира и скандала около публикацията на социалиста Таско Ерменков, че водата в София е с нарушено качество. \" \", добави още доцентът.", "date": "2018.05.23", "title": "Политолог категоричен: Има натиск от Русия за продължаване на АЕЦ \"Белене\""}
{"url": "https://www.bgonair.bg/sutreshen-blok/2018-05-23/nov-napan-za-aets-belene-katastrofa-ili-nezavisimost", "text": "\r\n Съживяването на идеята за втора ядрена централа и АЕЦ \"Белене\" разбуди политическите страсти. Два протеста \"За\" и \"Против\" рестартирането на проекта се проведоха вчера на метри един от друг. Удачен вариант, свързан с икономическа изгода или \"милиарди левове, излети в корупция\"? \"Възстановяването на \"Белене\" ще бъде икономическа и екологична бомба. Електроцентралата ще трябва да продава години наред няколко пъти по-скъп ток от пазарния. Или частна фирма, или държавата трябва да обезпечава това. Кой ще плаща загубите между пазарната и производствената стойност?\", изтъкна бившият министър на енергетиката Трайчо Трайков.  В студиото на \"България сутрин\" лидерът на партия АБВ Румен Петков отхвърли аргументите за екологична криза и подчерта, че АБВ подкрепя не само \"Белене\", но и \"Източен поток\".  \"Българската държава обяви намерение да привлече чуждестранни стратегически инвеститори без да се ангажира с изкупуване на тока. Те ще плащат тази разлика. Няма как да са се намерили инвеститори, които да не са проверили опасността от екологична катастрофа. Ако отидем към реализацията на газопровода и атомната централа, говорим за 40-50 хиляди работни места. Северна България е смазана и ако там се направи един такъв проект, то ще върнем хората в този регион\", заяви Петков. Според Трайков рестартирането на проекта е условие за реализиране на газовите амбиции на Русия.  \"Уклонът на това правителство е към Кремъл. Това е късогледа политика. Рисковете за атомна централа са изключително големи. Това не е нов ход от руска страна, но не е в полза на България\", поясни бившият енергиен министър пред Bulgaria ON AIR.   \"От АБВ искаме в Европа да няма двоен стандарт. Когато Меркел казва, че \"Северен поток\" е икономически проект, нека не ни обясняват, че \"Източен поток\" е зависимост. Как може за Германия да е икономически, а за нас зависимост? Двойните стандарти са недопустими\", посочи Румен Петков.", "date": "2018.05.23", "title": "Нов напън за АЕЦ \"Белене\": Катастрофа или независимост…"}
{"url": "https://www.bgonair.bg/bulgaria/2018-05-23/parizh-na-protest-frantsiya-blokirana", "text": "\r\n Сблъсъци и арести в Париж. Хиляди французи излязоха на протест срещу социалната политика на президента Еманюел Макрон.  Третият национален ден на протести, свикан по призива на синдикатите, на практика блокира страната.  Синдикатите се обявяват срещу планираните от кабинета на Макрон съкращения на близо 120 хил. държавни служители до 2022 г.  Те организираха 140 шествия в цялата страна. Стотици хиляди преподаватели, лекари и медицински сестри, чиновници, сметосъбирачи и дори служители във въздушния транспорт и сферата на енергетиката откликнаха на призива на профсъюзите си и излязоха по улиците на Париж и големите френски градове.  В Париж демонстрантите носеха лозунги, в които се призоваваше за увеличаване на покупателната способност, за защита на работните места в държавния сектор и за повече социален напредък.  Започналата като мирен марш демонстрация обаче прерасна в сблъсъци с полицията и вандалски прояви.  За да разпръсне тълпата полицията използва сълзотворен газ и водно оръдие. Не се съобщава за пострадали. ", "date": "2018.05.23", "title": "Сблъсъци и арести белязаха третия ден на протести в Париж"}
{"url": "https://www.bgonair.bg/bulgaria/2018-05-23/lichnite-ni-dokumenti-s-greshki-v-prevoda", "text": "\r\n Личните ни документи с грешки в превода и с неточности в изписването на български език. Това установи проверка на . Оказва се, че с години никой не е забелязал фрапантните гафове.  Два закона отговорят за това как е редно да бъдат изписани имената ни в личните документи. И типично по нашенски се разминават. Според Закона за гражданската регистрация трите ни имена се състоят от собствено, бащино и фамилно име. А според Закона за българските лични документи бащиното ни име трябва да се изписва като презиме.  В личните ни карти е изписано \"презиме\", думата обаче е преведена на английски като \"father`s name\", в буквален превод - \"бащино име\".  Грешка в превода има в международните паспорти. Там името и презимето са изписани на един ред под определението \"Given name\". Откриваме още грешки в превода, но и в изписването и съгласуването на родния ни език. В ред \"гражданство\" е посочено името на държавата ни, а не определението \"българско\".  Отправихме питане към МВР как са се получили грешките в българския език и в превода на английски в нашите лични документи. Не успяха да намерят човек, който да застане пред камера, но ни изпратиха учтиво писмо с отговори:", "date": "2018.05.23", "title": "Личните ни документи - с грешки в превода!"}
{"url": "https://www.bgonair.bg/denqt-on-air/2018-05-23/ekspert-e-vtreshten-che-ima-gradski-transport-na-magistrala-trakiya", "text": "\r\n Тази сутрин турски ТИР удари автобус на магистрала \"Тракия\", а при инцидента пострадаха 14 пътници. По-късно през деня автобусът беше изкаран с кран от канавката, а камионът - изтеглен. Христо Радков, който е председател на Българското обединение на шофьорите, каза, че е бил втрещен, от това, че част на Столичния градски транспорт се движи по магистрала. \"Ние сме прецедент, едва ли има друг такъв случай. Говорихме за колани в автобусите, а когато говорим за автобус от градския транспорт, в него не само, че няма колани, а там е допустимо да има правостоящи\", недоумява Радков. В студиото на  той изрази също и недоумението си, че някой е допуснал да има линия на градски транспорт на магистралата. \"Толкова ли няма обходни пътища. В този случай знаем, че има обходен път през Горни и Долни Лозен. Защо не минава от там градския транспорт\", попита Христо Радков чрез ефира на  . Във връзка с днешния инцидент, той беше категоричен, че не може да става въпрос шофьорът на камиона да е заспал и това да е причината за катастрофата. Радков направи и паралел с предишната автобусна катастрофа на магистрала \"Тракия\", при която загинаха няколко души. Той припомни, че заключението на разследващите за инцидента от преди повече от месец е страничен удар от кола. \"От днешния случай виждаме как един тежкотоварен камион, който е застигнал с голяма разлика в километрите автобуса, не го е обърнал, както беше обърнат предишният\", категоричен беше Христо Радков. Според него днешният случай показва, че едва ли именно страничен удар от кола е причинила катастрофата през месец април.", "date": "2018.05.23", "title": "Експерт е втрещен, че има градски транспорт на магистрала \"Тракия\""}
{"url": "https://www.bgonair.bg/world/2018-05-23/samoletna-katastrofa-v-honduras-rani-6-amerikantsi", "text": "Шестима американци пострадаха при катастрофата на частен самолет на международното летище в столицата на Хондурас.  Самолетът излязъл от пистата при кацане и се разцепил на две. Части от машината паднали върху близка магистрала.  Самолетът изпълнявал полет от американския град Остин, щата Тексас. Причината за катастрофата все още се изяснява, но според експерти, аерогарата в града е с едни от най-трудните за кацане писти в света, тъй като е заобиколена от жилищни квартали.", "date": "2018.05.23", "title": "Самолетна катастрофа в Хондурас рани 6 американци"}
{"url": "https://www.bgonair.bg/world/2018-05-23/na-85-godini-izdahna-izvestniyat-amerikanski-pisatel-filip-rot", "text": "На 85-годишна възраст почина американският писател Филип Рот. Творецът е издъхнал през изминалата нощ от сърдечна недостатъчност, съобщи литературният му агент.  Рот е носител на наградата \"Пулицър\" през 1998 г. за романа си \"Американски пасторал\". Роденият в Нюарк, щата Ню Джърси писател, бе прозорлив наблюдател на американското общество и недостатъците му.  Филип Рот многократно бе споменаван сред фаворитите за Нобеловата награда за литература, но така и не я получи.", "date": "2018.05.23", "title": "На 85 години издъхна известният американски писател Филип Рот"}
{"url": "https://www.bgonair.bg/world/2018-05-23/istoricheskata-sreshta-mezhdu-tramp-i-kim-chen-un-e-pod-vapros", "text": "Историческата среща между американския президент Доналд Тръмп и севернокорейския лидер Ким Чен Ун може да не се състои през юни.  Съмнения за това изказа самият Тръмп по време на визитата на южнокорейския му колега Мун Дже-ин в Белия дом.  Подготовката за срещата на върха в Сингапур на 12 юни обаче продължава. Преговорите могат да бъдат отложени, ако страните не успеят предварително да се договорят по различни въпроси, обяви държавният глава на САЩ пред журналисти.", "date": "2018.05.23", "title": "Историческата среща между Тръмп и Ким Чен Ун е под въпрос"}
{"url": "https://www.bgonair.bg/bulgaria/2018-05-23/otkade-pari-za-bolnitsite-v-lovech-i-vratsa-shte-reshava-pravitelstvoto-na-zasedanie", "text": "Как да бъдат осигурени необходимите пари за болниците в Ловеч и Враца - това ще стане ясно от днешното правителствено заседание.  Министърът на здравеопазването Кирил Ананиев ще предложи механизъм за разплащане на просрочените задължения за заплати и осигурителни вноски на медицинския персонал.  В понеделник премиерът Бойко Борисов нареди на ресорните министри спешно да измислят механизъм за решаване на проблема с болниците в Ловеч и Враца.  Общата сума за дължимите заплати е около 2 млн. лева. ", "date": "2018.05.23", "title": "Откъде пари за болниците в Ловеч и Враца - правителството решава"}
{"url": "https://www.bgonair.bg/bulgaria/2018-05-23/fenovete-koito-se-biha-na-boksov-mach-v-plovdiv-veche-sa-s-prisadi", "text": "Задържаните за сбиването в спортната зала \"Колодрума\" през уикенда вече са с присъди. При сблъсъците, в които участваха близо 300 души, бяха ранени 7 полицаи и двама охранители. В съдебната зала днес бяха доведени първо четиримата фенове на ЦСКА. Всеки един от тях е сключил споразумение с прокуратурата и получи наказание пробация от 1 година. 41-годишният футболен запалянко Дилян Георгиев ще положи и 100 часа обществено полезен труд.  Наказания ще получат и четирима фенове на Локомотив Пловдив.  До безредиците се стигна след резултат от боксова среща, която губи състезател на армейците. В залата са хвърлени три бомбички, а агитките се замеряли с предмети.  Охранители и полицаи бързо извели публиката от залата, за да предотвратят разрастване на конфликта.", "date": "2018.05.23", "title": "Феновете, които се биха на боксов мач в Пловдив, вече са с присъди"}
{"url": "https://www.bgonair.bg/bulgaria/2018-05-23/desislava-ivancheva-e-upravlyavala-mladost-ot-aresta", "text": "Десислава Иванчева застава отново пред Темида. Този път по искане на Специализираната прокуратура да бъде отстранена от длъжност.  По данни на обвинението, макар и в ареста, Иванчева е разписвала документи, с които на практика е управлявала община \"Младост\".  Това се е случвало, докато при нея са идвали хора на свиждане. Десислава Иванчева беше зрелищно арестувана в центъра на София преди месец и обвинена за получаване на подкуп.  Специализираният съд я остави за постоянно зад решетките с мотив, че тя би могла да извърши ново престъпление или да повлияе на свидетели. Иванчева излезе в отпуск, докато тече разследването.", "date": "2018.05.23", "title": "Десислава Иванчева е управлявала \"Младост\" от ареста?"}
{"url": "https://www.bgonair.bg/denqt-on-air/2018-05-23/glas-ot-vmro-bez-reformi-v-obrazovanieto-sme-obrecheni-na-multikulturalizam", "text": "\r\n Депутатът от ПГ \"Обединени патриоти\" и зам.-председател на Комисията по образование и наука в парламента доц. Милен Михов изпрати отворено писмо до МОН във връзка със спорни текстове, гафове и дори продуктово позициониране в българските учебници и учебни помагала. В него той настоява министър Красимир Вълчев да предприеме мерки за сформиране на експертна комисия, която да направи обстойна проверка на съдържанието на всички учебници, учебни помагала и изпитни материали, по които ще учат българските ученици през новата учебна 2018 - 2019 година. Целта е да се изчисти учебното съдържание от недопустими текстове. \"Учебниците по история, както и тези по музика и литература не отговарят на историческата действителност. Години наред се натъкваме на неприемливи за българския народ текстове, например този за баташкото клане\", коментира в студиото на \"Денят ON AIR\" председателят на ВМРО - София Владимир Митов. Той подчерта, че ВМРО очаква от МОН да реагират и наистина да бъде създадена експертна комисия за обстоен преглед на целия учебен материал в средното образование.  \"Надяваме се на подкрепа и от всички политически партии. Ако сами не реформираме образованието си сме обречени на мултикултурализъм. Дано в един момент не се окаже, че в страната ни хората, чийто майчин език не е българският са повече от останалите\", допълни още Владимир Митов пред Bulgaria ON AIR.", "date": "2018.05.23", "title": "Глас от ВМРО: Без реформи в образованието сме обречени на мултикултурализъм!"}
{"url": "https://www.bgonair.bg/bulgaria/2018-05-23/ot-yuli-srednata-pensiya-se-uvelichava-s-14-lv", "text": "\r\n От 1 юли средната пенсия ще нарастне с близо 14 лв. Това съобщи в кулоарите на парламента социалният министър Бисер Петков. В момента средната пенсия е около 360 лева. Това е един обикновен пазарен ден за Радка Попова. Тя е с висше икономическо образование, има над 40 години стаж като счетоводител. Вече е изчислила, че пенсията ѝ от 340 лв. ще се увеличи с 13 лева.  \r\nРадка предлага социален експеримент. Депутат да се опита да живее с нейната пенсия поне за месец.  Василка пък живее с 300 лв. на месец, шегува се, че с увеличението на пенсията си ще се поглези.  Увеличението е предвидено в държавния бюджет и засяга всички пенсии включително и социалната.", "date": "2018.05.23", "title": "От юли средната пенсия се увеличава... с 14 лв!"}
{"url": "https://www.bgonair.bg/bulgaria/2018-05-23/premiersko-narezhdane-da-se-prevedat-pari-na-bolnitsite-v-lovech-i-vratsa", "text": "\r\n Малко преди началото на днешното правителствено заседание премиерът Бойко Борисов нареди да се преведат пари на служителите в болниците в Ловеч и Враца. Безлихвената финансова помощ е на стойност малко над 2 милиона лева. Предвижда се двете лечебни заведения да възстановят средствата на месечни вноски в срок до 10 декември 2019 година. Премиерът се обърна към здравния министър Кирил Ананиев и поиска реформи, но беше категоричен, че те не трябва да са за сметка на болниците или пациентите. \"Работа на държавата е да не допуска в двора на държавната болница да има частна болница. Частната да печели и да е в много добро финансово състояние, а държавната да е губеща\", обясни министър-председателят по време на заседанието.", "date": "2018.05.23", "title": "Премиерско нареждане: Да се преведат пари на болниците в Ловеч и Враца"}
{"url": "https://www.bgonair.bg/bulgaria/2018-05-23/aets-belene-ne-tryabva-da-otiva-za-skrap-podcherta-premierat", "text": "\r\n В АЕЦ \"Белене\" са вложени над 3,5 млрд. лв. и трябва да се вземат мерки, за да не се превърнат ядрените ректори в метал за скрап. Това каза премиерът Борисов преди заседанието на кабинета. Според министър-председателя ние няма на кого да продадем реакторите, тъй че най-добрият вариант за нас би бил да рестартираме проекта АЕЦ \"Белене\" и да го пуснем в експлоатация, предаде репортерът на Bulgaria ON AIR Иван Иванов. Вчера в столицата се проведе протест против възобновяването на строежа на електроцентралата. Бойко Борисов остана разочарован от проявата, тъй като по негови думи щом президентът ни е в Русия, не би следвало да има подобни протести. До края на месеца премиерът трябва да отиде до Русия, за да потърси подкрепа във възобновяването на проекта. Визитата ще се осъществи само ако Москва се съгласи и ако мораториумът от 2012 година отпадне.", "date": "2018.05.23", "title": "АЕЦ \"Белене\" не трябва да отива за скрап, подчерта премиерът "}
{"url": "https://www.bgonair.bg/bulgaria/2018-05-23/sporniyat-vapros-7-na-maturata-po-bel-e-nevaliden-reshiha-ot-mon", "text": "\r\n МОН реши да не зачита отговорите на спорния 7-ми въпрос в държавния зрелостен изпит, който се оказа, че верен отговор няма. \"Съвсем отговорното ни решение е 7-а задача да не се зачита в изпитния вариант\", заяви зам.-министърът на образованието Таня Михайлова на брифинг в МОН във връзка с матурата по български език и литература. \"Тъй като има спорен момент и ще има усещане у зрелостните за несигурност, а ние нямаме право да ги поставяме в такава ситуация\", аргументира се Михайлова, цитирана от  \"Фокус\". \"Бих искала да не оставя с негативен привкус организацията на матурите, при която нямаше изтичане на информация\", посочи още Михайлова. Тя заяви, че тази година изтичане на информация не е имало - нито за характера на тестовите въпроси, нито за това какво ще съдържа втората част, нито за темата, по която ще се пише или пък за автора. \"Учениците ни трябва да бъдат спокойни, да няма и най-малко съмнение за това как протича един изпит\", посочи зам.-министърът. Още в деня на матурата зрелостници споделиха, че въпросът е бил доста объркващ, защото той няма верен отговор. Въпрос 7 гласи: В кое от изреченията НЕ е допусната граматична грешка? А) Гласуваните поправки в новия закон ще засегнат пряко въздушния и сухопътен транспорт в страната. Б) Убедително написаното мотивационно писмо на младия и амбициозен кандидат впечатли комисия. В) Още утре г-н Каменов, адвоката на братовчедка ми, ще те потърси, за да подготвиш необходимите документи. Г) По Искърско дефиле, което е с дължина около 100 км, са разположени множество интересни обекти. Според ключът за матурата отговор Б) е верният, но специалисти, включително и от БАН, не се съгласиха. От просветното министерство настояват, че в отговора се има предвид каквато и да е комисия.", "date": "2018.05.23", "title": "Спорният въпрос 7 на матурата по БЕЛ е невалиден, решиха от МОН"}
{"url": "https://www.bgonair.bg/bulgaria/2018-05-23/temata-za-horata-s-uvrezhdaniya-skara-deputatite-v-parlamenta", "text": "\r\n Темата за хората с увреждания отново на дневен ред в парламента. Управляващи и опозиция се скараха за законодателството. До края на юни социалният министър Бисер Петков трябва да представи концепция за Закон за социалните услуги. Опозицията обаче не остана доволна от решението. Червените настояват Петков да се ангажира с конкретен срок и искат разработване на механизъм за индивидуална оценка за потребностите на хората с увреждания. По време на дебатите в пленарна зала присъстваха и майки на деца с такива проблеми. След като веднъж не бяха допуснати в парламента с протестни тениски, днес те все пак влязоха с дрехи с надпис \"Системата ни убива\". Министър Петков беше категоричен, че Законът за социалните услуги е приоритет.", "date": "2018.05.23", "title": "Темата за хората с увреждания скара депутатите в парламента"}
{"url": "https://www.bgonair.bg/bulgaria/2018-05-23/dvanadesetoklasnitsite-se-yavyavat-na-vtora-zadalzhitelna-matura", "text": "Втора задължителна матура за дванадесетокласниците. Изпитният вариант за втория задължителен зрелостен изпит по избор между 13 учебни предмета ще бъде изтеглен в този час в Министерството на образованието и науката. Изтегленият номер на варианта ще важи за изпита по всеки предмет. Изпитът започва в 8:00 часа и продължава 4 астрономически часа, а за учениците със специални образователни потребности – 6 часа.  Над 55 000 дванадесетокласници се очаква да се явят на втората задължителна матура. Днес е и националното външно оценяване по математика за седмокласниците. Изпитът ще започне в 10:00 часа. Той се състои от 2 модула. Продължителността на първия е 60 мин., а на втория - 90 мин.  Правилното решение на задачите носи максимален резултат от двата модула - 100 точки. Очаква се на изпита по математика да се явят над 57 000 седмокласници.", "date": "2018.05.23", "title": "Дванадесетокласниците се явяват на втора задължителна матура"}
{"url": "https://www.bgonair.bg/bulgaria/2018-05-23/ostava-v-bolnitsa-nahapanoto-ot-kuche-momichentse-ot-krumovo", "text": "Момиченцето, нахапано от домашно куче в пловдивското село Крумово, остава в болница. 2-годишното дете е в интензивното отделение на Клиниката по детска хирургия. Състоянието ѝ е стабилизирано. С наранявания в болница е и нейната майка, която също е пострадала от агресивното поведение на домашния любимец. Кучето от породата Дого Аржентино е отведено в приюта на Зооветеринарния комплекс в Пловдив.  Близки на семейството твърдят, че досега кучето никога не е проявявало агресия.", "date": "2018.05.23", "title": "Остава в болница нахапаното от куче момиченце от Крумово"}
{"url": "https://www.bgonair.bg/bulgaria/2018-05-23/izcheznalite-nashenki-v-chikago-se-zavarnaha-nevredimi", "text": "Българските момичета, които изчезнаха преди дни в Чикаго, са се завърнали невредими в домовете си.  Те са живи и здрави, не са били отвличани, нито замесвани в латиноамерикански банди, разказаха родителите.  16-годишната Натали Наскова и 18-годишната Велина Шентова бяха в неизвестност 12 дни.  Все още не е ясно къде точно са били през това време. От Граничната полиция в Чикаго работят по изчистване на имената на момичетата от списъка за издирване. ", "date": "2018.05.23", "title": "Изчезналите нашенки в Чикаго се завърнаха невредими!"}
{"url": "https://www.bgonair.bg/sutreshen-blok/2018-05-23/ogromni-zadrastvaniya-dupki-vladaytsi-otnovo-na-protest", "text": "\r\n Живеещите във Владая отново излизат на протест заради огромните задръствания, които се образуват в пиковите часове в района. Проблемът идва, когато гражданите трябва да се включат в движението по път Е-79 в посока София. Те инициираха петиция за организация на движението чрез конуси в две ленти на път Е-79, която изпратиха до премиера Бойко Борисов и регионалния министър Николай Нанков. \" \", обясни пред   един от протестиращите - Васил Николов. Той посочи, че има проект за изграждане на реверсивно движение. А от АПИ съобщиха за Bulgaria ON AIR, че върви актуализиране на проекта, при това с работещ светофар. Васил Николов каза още, че два месеца след извършен ремонт на пътя са се появили дупки, а шахтите са пропаднали. Жителите на Владая алармират институциите и за това, но по думите му в момента има разтакаване и правене на нищо. Хората настояват за временна организация на движението всяка сутрин и фирмата изпълнител на ремонта да реши появилите се проблеми.  \"Искаме от 6:30 до 10 ч. движението в посока София от Перник да се извършва в две ленти. Към 8 часа положението става доста сериозно. По наши изчисления 300 човека си губят времето всяка сутрин\", обясни протестиращият в ефира на  .  ", "date": "2018.05.23", "title": "Нетърпимо положение: Огромни задръствания, дупки... Владайци отново на протест"}
{"url": "https://www.bgonair.bg/sutreshen-blok/2018-05-23/ogromen-stres-pri-lekarite-masovo-stradat-ot-depresiya", "text": "\r\n Над 60% от страдащите от депресия лекари не търсят професионална помощ, а 1/4 от тях се самолекуват с алтернативни методи. Само 6% от медиците се самолекуват, като си предписват лекарства. Това стана ясно от думите на националния консултант по психиатрия проф. Вихра Миланова. Коментарът ѝ идва след инцидента в столична болница, при който анестезиолог отключи агресивно поведение и размаха пистолет към своите колеги. \" \", обясни проф. Миланова в  . Тя призна, че не би се изненадала, ако все повече хора изпадат в криза. Специалистът посочи, че много изследвания показват, че младите лекари също са подложени на голям стрес. С около 15 до 30% е по-голяма заболеваемостта от депресия сред младите лекари, отколкото сред останалите медици, стана ясно още от думите на проф. Миланова. Относно \"бърнаут-а\" тя посъветва от ефира на   да се прецени до каква степен е натоварването и каква е нуждата от почивка, за да има баланс между едното и другото.", "date": "2018.05.23", "title": "Огромен стрес при лекарите, масово страдат от депресия"}
{"url": "https://www.bgonair.bg/sutreshen-blok/2018-05-23/vapros-7-na-maturata-po-bel-dovede-do-skandali-nyamal-veren-otgovor", "text": "\r\n Всички родители и зрелостници са под напрежение, заради тазгодишните матури. И този път се появи скандал около матурата по български език и литература. Седми въпрос разгневи стотици, тъй като верен отговор не се открива. Въпреки че отговор Б) се афишира за верен, в него също има грешка. От МОН са категорични, че няма проблем, но от БАН са на друго мнение. \"Министерството се представя като неграмотно. Беше направено изследване за познаване на употребата на пълния и кратък член. Хората казват, че правилото трябва да остане, но тези, които го бранят, не го спазват\", посочи езиковедът Владко Мурдаров.  В седми въпрос се пита: Уви, в отговор (Б) думата \"комисия\" трябва да бъде членувана, подчерта Владко Мурдаров пред репортера на Bulgaria ON AIR Благой Цицелков \"Въпросът е какво стои зад демона на матурите. Ако не се променят нещата радикално, догодина пак ще се говори за грешките в матурите. Преписването се намали значително, но това не е достатъчно. Матурата е изключително важна и трябва да се направи съвсем професионално. Тя трябва да хваща всеки завършващ като такъв, какъвто е. Не може да сложиш на всички един и същ калъп. Не може и програмата да е еднаква\", отбеляза бившият министър на образованието проф. Тодор Танев.  Журналистът Ива Николова изтъка в \"България сутрин\", че погромът в грамотността на обществото е започнал още преди 10 години, а днес неуките преподавали.  \"Все пак става дума за елементарна грамотност. Докато нашите деца се изпитват с тестове, никаква грамотност не се задава. Трябва да се оценява с празен бял лист, на който да се пише, за да се покаже кой колко може да мисли. Лошото предстои\", каза тя.  По думите на проф. Танев пълният и кратък член ще си отидат, тъй като всеки език върви към опростяване.   \"Догодина трябва този изпит да бъде променен. Това министерство се занимава с всички професии, училища, детски градини и университети. Ако продължава да бъде всичкология – ще се изпусне краят\", категоричен бе той.", "date": "2018.05.23", "title": "Въпрос 7 на матурата по БЕЛ доведе до скандали – нямал верен отговор!"}
{"url": "https://www.bgonair.bg/bulgaria/2018-05-23/tezhka-katastrofa-mezhdu-tir-i-avtobus-na-am-trakiya-v-posoka-sofiya", "text": "\r\n ТИР е ударил отзад автобус, движещ се по линията Лозен-София на автомагистрала \"Тракия\". Сингалът за инцидента е подаден малко след 7:20 часа тази сутрин, съобщават от МВР.  Автобус №7 на столичния градски транспорт се е обърнал в канавката на третия километър на \"Тракия\" в посока София. 14 са пострадалите при пътния инцидент, предаде репортер на Bulgaria ON AIR. Най-вероятно шофьорът на камиона е заспал.  Двама от пътниците са пострадали тежко - мъж на 60 години, който е с черепно-мозъчна травма и гръдна травма, както и жена на 54 години. Двамата са с опасност за живота. В момента на катастрофата повечето от пътниците са били заспали и са се събудили от силния удар. А представител на фирмата превозвач заяви, че ТИР-ът е ударил автобуса отстрани.  Шофьорът на камиона е турски гражданин, той не е ранен тежко. По-късно през деня автобусът беше изкаран с кран от канавката, а камионът - изтеглен. Движението вече се извършва във всички ленти. Зам.-кметът по транспорта в София Евгени Крусев заяви пред камерата ни, че все още не е ясно как е възникнало ПТП-то.  \"Автобусът е ударен отзад отляво от камиона. Около 25 човека са пътували в автобуса. Един човек е приет в Окръжна болница за по-обстойни прегледи. Няма тежко пострадали при катастрофата\", коментира той. Говорителят на \"Св. Анна\" Антон Луков обаче подчерта, че има поне един пациент в доста тежко състояние, който ще бъде насочен към реанимацията. 7 от пострадалите са транспортирани в \"Св. Анна\", сред тях има пациенти с фрактури. \r\n  ", "date": "2018.05.23", "title": "Тежка катастрофа между ТИР и автобус на АМ \"Тракия\" в посока София"}
