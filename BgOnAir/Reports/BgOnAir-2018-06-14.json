{"url": "https://www.bgonair.bg/world/2018-06-14/parva-ostavka-v-novoto-pravitelstvo-na-ispaniya", "text": "Първа оставка в испанското правителство на премиера Педро Санчес. Министърът на културата Масим Уерта се оттегля само седмица, след като кабинетът положи клетва. Причината за оставката му станаха разкрития за укриване на данъци преди десет години. Според испански медии министърът се е опитал да заблуди данъчните власти и да укрие доходи и налози за близо четвърт милион евро. Самият Уерта отрича обвиненията и твърди, че целта им е да подкопаят доверието в новия испански кабинет.", "date": "2018.06.14", "title": "Първа оставка в новото правителство на Испания"}
{"url": "https://www.bgonair.bg/world/2018-06-14/putin-zavede-infantino-na-kontsert-predi-svetovnoto-po-futbol", "text": "Червеният площад в Москва се превърна в грандиозна сцена за класически концерт в навечерието на Световното първенство по футбол в Русия. Мондиал 2018 започва официално тази вечер и ще продължи до 15 юли, когато ще бъде излъчен шампионът. Един до друг концерта изгледаха руският президент Владимир Путин и президентът на ФИФА Джани Инфантино. Заедно с десетки официални лица и при засилени мерки за сигурност те се насладиха на виртуозното изпълнение на руския пианист Денис Матсуев и на звездата на руската опера Албина Шагимуратова.", "date": "2018.06.14", "title": "Путин заведе Инфантино на концерт преди Световното по футбол"}
{"url": "https://www.bgonair.bg/world/2018-06-14/sporazumenieto-za-imeto-na-republika-makedoniya-izkara-hilyadi-na-protest-v-skopie", "text": "\r\n Близо 2 хиляди души се събраха снощи в центъра на Скопие на спонтанен протест срещу споразумението за името на Македония. По централните улици на македонската столица се чуваха скандирания \"Едно име имаме\" и \"Нашето име е нашата идентичност\".  Демонстрантите се събраха пред сградата на парламента, по която според полицията е бил хвърлен коктейл Молотов, който обаче не успял да се възпламени. Протестът започна малко след като македонският президент Георге Иванов заяви, че ще блокира сделката с Гърция за промяна на името на страната. ", "date": "2018.06.14", "title": "Споразумението за името на Македония изкара хиляди на протест в Скопие"}
{"url": "https://www.bgonair.bg/world/2018-06-14/tramp-nominiran-za-nobelova-nagrada-za-mir", "text": "Двама норвежки депутати от управляващата Прогресивна партия номинираха американския президент Доналд Тръмп за Нобелова награда за мир.  Според Кристиан Тибринг – Гиеде и Пер-Уили Амундсен държавният глава на САЩ трябва да получи едно от най-престижните отличия в света заради пробива си в разрешаването на кризата с ядрените оръжия на Северна Корея след историческата среща с лидера Ким Чен Ун в Сингапур.  След като крайният срок за тазгодишната награда изтече през януари, Тръмп ще може да участва в надпреварата за приза през 2019 г. Тази година номинираните за Нобелова награда за мир са 330 души от цял свят. Сред удостоените с престижното отличие е и предшественикът на Тръмп – Барак Обама", "date": "2018.06.14", "title": "Тръмп номиниран за Нобелова награда за мир"}
{"url": "https://www.bgonair.bg/world/2018-06-14/trima-dushi-zaginaha-pri-strelba-sreshtu-upravlyavashtata-partiya-v-turtsiya", "text": "Трима души загинаха, а други осем бяха ранени при стрелба по време на посещение на депутат от управляващата партия в турския град Суруч.  Нападението станало докато депутатът влизал в магазин. Около 10 души са били арестувани от полицията  Инцидентът се случва само десет дни преди изборите за парламент и президент в Турция на 24 юни.", "date": "2018.06.14", "title": "Трима души загинаха при стрелба срещу управляващата партия в Турция"}
{"url": "https://www.bgonair.bg/world/2018-06-14/borisov-e-izrazil-podkrepata-si-za-mira-v-blizkiya-iztok", "text": "България подкрепя всички инициативи за Близкоизточния мирен процес. Това е заявил премиерът Бойко Борисов на среща в Рамала с министър-председателя на Палестинската автономия Рами Хамдала. Хамдала е обяснил, че Палестинската автономия води преговори с Европейския съюз, но те вървят бавно.  \"Настояваме да се ускори процесът. Моля вас и София за намеса\", добавил Хамдала. Българският премиер е подчертал, че страната ни има приятелски отношения както с Израел, така и с Палестина. Той е обявил, че всички спорни въпроси трябва да бъдат решавани по пътя на директни преговори между двете страни. \"Заинтересовани сме да има установяване на траен мир и разбирателство в региона\", казал още премиерът. \"Българско-палестинските отношения са традиционно добри и ще работим за тяхното развитие\", смята Борисов. Според него мост за това могат да бъдат над 5 хиляди палестински граждани, които са завършили образование у нас. Министър-председателят на Палестинската автономия Рами Хамдала е обявил, че протягат ръка за мир, но невинаги виждат това. \"Газа пое стотици хиляди ранени, убити, безкрайно много разрушени домове. Нека светът вече обърне внимание на това\", казал още Хамдала. Той уверил Борисов, че Палестина ще бъде пример за демократична държава.", "date": "2018.06.14", "title": "Премиерът е изразил подкрепата си за мира в Близкия изток"}
{"url": "https://www.bgonair.bg/bulgaria/2018-06-14/masazhno-studio-za-nezryashti-otvori-vrati-u-nas", "text": "\r\n Всеизвестен факт е, че хората, лишени от зрение имат по-различна чувствителност. Изгубвайки едно от сетивата си, природата компенсира останалите. Не винаги обаче обществото е готово да приеме по-различните хора, отнемайки им правото на шанс да развиват талантите си. Евгени Митев опровергава това, като създава първото у нас масажно студио, в което работят незрящи. \"Във Виена има такова място и решихме да пренесем идеята и тук. Ние сме социално предприятие, всички печалби ще бъдат вложени тук в студиото и се надяваме да успеем да го разработим. Защото незрящите хора имат по-чувствителни ръце\", казва Евгени, който ни запознава с малкия си екип - масажистите Надежда и Евгения - момичета с многогодишен опит и широки усмивки.  Евгени е категоричен, че обществото често подценява хората, лишени от зрение, но в студиото акцентът е поставен на техния талант, на това, в което те са по-добри от нас. ", "date": "2018.06.14", "title": "Масажно студио с незрящи отвори врати у нас"}
{"url": "https://www.bgonair.bg/world/2018-06-14/poroyni-dazhdove-i-gradushki-obhvanaha-balkanite", "text": "Лошото време не подмина и Балканите. Поройни дъждове и градушки наводниха улици в Румъния, Сърбия и Хърватска. Съборени покриви и дървета, свлачища и наводнени пътища са сред щетите от градушките. Лошото време се очаква да обхване днес и Гърция.", "date": "2018.06.14", "title": "Поройни дъждове и градушки обхванаха Балканите"}
{"url": "https://www.bgonair.bg/world/2018-06-14/london-otbelyaza-edna-godina-ot-opustoshitelniya-pozhar-v-grenfel-tauar", "text": "В Лондон отбелязаха една година от опустошителния пожар в \"Гренфел Тауър\", при който загинаха 72 души. В памет на жертвите злополучната 24-етажна сграда и още 12 други здания, сред които и резиденцията на премиера Тереза Мей, бяха осветени в зелено.  А на върха на \"Гренфел Тауър\" се появиха зелени сърца, които са символ за трагедия и надпис \"Гренфел завинаги в сърцата ни\".  А днес по обед паметта на жертвите беше почетена и с минута мълчание.", "date": "2018.06.14", "title": "Лондон отбеляза една година от опустошителния пожар в \"Гренфел Тауър\""}
{"url": "https://www.bgonair.bg/bulgaria/2018-06-14/trima-postradaha-pri-verizhna-katastrofa-v-sofiya", "text": "Шестима души са пострадали при верижната катастрофа на бул. \"Акад Иван Гешов\" – трима са хоспитализирани, а на други трима им е оказана медицинска помощ на място, съобщи говорителят на Центъра за спешна медицинска помощ (ЦСМП) – София Катя Сунгарска, цитирана от  Девет автомобила са участвали във верижната катастрофа на столичния бул. \"Акад Иван Гешов\", съобщиха от МВР. Пътният инцидент е станал преди 20.00 часа. \"Пострадалите майка, баща и дете са хоспитализирани в \"Пирогов“. Детето е на 12 години с контузия на гръден кош и в коремната област. Бащата е на 45 години с контузия на глава, нос и гръден кош. Майката е на 45 години с контузия на глава, гръден кош, с мозъчно сътресение, губила е за малко съзнание. Тя е най-тежко пострадалата от останалите. На още трима души им е била оказана медицинска помощ на място, не се е налагала хоспитализацията им. Те са с по-леки наранявания“, обясни Сунгарска. По думите ѝ 58-годишен водач е получил хипертонична криза, но е бил стабилизиран. \"Другият водач е на 35 години, бил е с главоболие и третият водач е на 36 години също с такова главоболие“, добави тя. Говорителят на УМБАЛСМ \"Н. И. Пирогов\" Мария Пойразова заяви, че пострадалото семейство е докарани при тях. Майката, бащата и детето са контактни и в съзнание. В момента минават прегледи и изследвания. По информация на \"Фокус\" пиян шофьор с джип е причинил катастрофата. Той е отказал дрегер на място и е бил отведен в болница за кръвна проба.", "date": "2018.06.14", "title": "Тежка верижна катастрофа в София, шестима са пострадали"}
{"url": "https://www.bgonair.bg/denqt-on-air/2018-06-14/integratsiyata-na-romite-zapochva-ot-semeystvata-zayavi-sotsialist", "text": "\r\n Парламентът блокира доклада на НФСБ за интеграцията на ромите. Темата, разбира се, доведе до много емоции, обиди и обвинения в продължение на три часа. Опозицията дори намекна за оставката на вицепремиера Валери Симеонов. \"Много от нещата, казани в парламента, бяха истина. Интеграционните политики по никакъв начин не водят до решаване на проблемите. Те циклят на едно място. Отчитаме напредък, но реално има ли? Ако влезем в една ромска махала, ще видим и успехът къде е\", обясни депутатът от БСП Надя Клисурска-Жекова.  Според нея ромите могат да бъдат интегрирани, но има грешни разбирания как това трябва да стане.  \"Грешка е, че свързваме интеграцията с асимилация. Защо ромското население да трябва да възприеме нашата народопсихология? Интеграция означава право на личен избор през общоприложими правила\", подчерта гостът в \"Денят ON AIR\".  Жекова отбеляза, че в момента законът за училищното и предучилищното образование дава възможност учениците да не повтарят класовете до четвъртата си образователна година.  \"Така децата реално научават ли нещо или завършват с функционална неграмотност? Най-трагичното нещо е, че 206 000 български деца никога не са започвали училище. Как да направим образователната система привлекателна?\", изтъкна народният представител. Пред Bulgaria ON AIR социалистът посочи, че усилията за интеграция на ромите трябва да започнат първо от семейството. \"Липсва диалог между институциите. Ромите са хора, които живеят на тази територия, и България трябва да създаде ефективни, съгласувани и интегрирани механизми за включването им. Там където има компактно ромско население трябва държавата да впрегне определен ресурс, който да влезе в директна връзка с ромските лидери\", заключи Надя Клисурска-Жекова.", "date": "2018.06.14", "title": "Интеграцията на ромите започва от семействата, заяви социалист"}
{"url": "https://www.bgonair.bg/world/2018-06-14/makedonskite-medii-sas-svetkavichni-reaktsii-za-otkaza-na-borisov-ot-sreshta-s-george-ivanov", "text": "\r\n Македонските медии реагираха светкавично на новината, че премиерът Бойко Борисов е отказал да приеме македонския държавен глава Георге Иванов.  А гръцката опозиция внася вот на недоверие срещу правителството на Алексис Ципрас. \"Борисов \"затвори вратата\" на Георге Иванов\" – с такова заглавие излезе македонското издание \"Фактор\". Българският външен министър Екатерина Захариева също е отменила планираната среща с Иванов.  А електронното издание \"Независен\" отбелязва: Бойко Борисов отмени срещата с Георге Иванов поради арогантността му.  Изданието спекулира, че вероятно арогантното поведение на Иванов в рамките на вчерашната му среща със Зоран Заев и Никола Димитров, която македонският президент прекъсна само за две минути, е причина за реакцията на българския премиер.  С подобно заглавие, но далеч по-дръзко в изказа си излезе и изданието \"Плюс Инфо\". За отказа на Бойко Борисов да приеме македонския президент съобщи и телевизионния канал \"Телма\".  Медията излезе със заглавие \"Георге Иванов изгонен от Бойко Борисов и Екатерина Захариева\".  А политическите реакции в Атина и Скопие не стихват - бившият премиер на западната ни съседка Никола Груевски коментара, че предложението, което е било публично отхвърлено през 2009 г., сега е прието в далеч по-лош вариант.  Политически сътресения има и в гръцкия парламент. Опозицията внася вот на недоверие срещу правителството на премиера Алексис Ципрас.  Гръцкият премиер Алексис Ципрас побърза да се защити като изтъкна: \"В договора с Македония ще има решение за гражданството, а не за идентичността\", каза той.", "date": "2018.06.14", "title": "Македонските медии със светкавични реакции за отказа на Борисов от среща с Георге Иванов"}
{"url": "https://www.bgonair.bg/science/2018-06-14/italianskata-seriya-a-shte-se-izlachva-ekskluzivno-ot-sportnite-kanali-na-a1", "text": "\r\n Спортните канали на А1 ще излъчват ексклузивно от следващия сезон едно от най-популярните футболни първенства в света с над 240 милиона фена – италианската Серия А. Новият сезон в Калчото започва на 19 август, като феновете на футбола ще могат да видят на живо всичко най-интересно от сезона, включително мачовете на Ювентус, Милан, Интер, Рома, Лацио и Наполи в ефира на MAX Sport. След една победа и две загуби в Япония, националният ни отбор по волейбол се завръща в България за мачовете от четвъртия кръг на Лигата на нациите. Момчетата на Пламен Константинов ще играят във Варна, а съперниците отново са сериозни. В петък е мачът срещу Франция, в събота - с Канада, а в неделя - с Бразилия. Всички двубои са с начален час 18:30 и ще можете да ги гледате пряко по MAX Sport 1, както и безплатно на Facebook страницата на А1. Време е за въпроса в месечната игра на А1. Отговаряйте правилно във Facebook страницата под новините и може да спечелите смартфон Xiaomi Redmi Note 5A (Шаоми Редми Ноут 5А).  ", "date": "2018.06.14", "title": "Италианската Серия А ще се излъчва ексклузивно от спортните канали на А1"}
{"url": "https://www.bgonair.bg/world/2018-06-14/balgarski-romi-iznasiliha-13-godishna-v-germaniya-izdirvat-gi-i-u-nas", "text": "Осем младежи от български произход са изнасилили 13-годишно момиче в германския град Фелбелд. Прокуратурата обяви, че издирва в чужбина, включително и в България, двама от общо осемте извършители.  Момчетата, които според местни медии са роми, причакали момичето в гора и я нападнали. Там двама я изнасилили, а другите снимали с телефоните си.  13-годишното момиче било спасено от случайно минаваща жена. Шестима от извършителите са арестувани.", "date": "2018.06.14", "title": "Български роми изнасилиха 13-годишна в Германия, издирват ги и у нас"}
{"url": "https://www.bgonair.bg/sutreshen-blok/2018-06-14/balgariya-tryabvalo-da-se-vklyuchi-v-razgovorite-za-imeto-na-makedoniya", "text": "\r\n България трябва да се включи разговорите за името на Македония и да стартира своята истинска роля на медиатор. За външната ни политика Македония е най-важната страна от Западните Балкани, смята бившият зам.-министър на външните работи Милен Керемедчиев. Скандали се разразиха след постигнатото споразумение между Гърция и Македония за името \"Република Северна Македония\". В Скопие президентът Георге Иванов демонстративно изгони премиера Зоран Заев и външния министър, в знак на неодобрение към промяната на името. Недоволство имаше и в Гърция, а у нас партии поискаха гаранции от Скопие, че ще бъдат защитени българските интереси. \" \", обясни  . Той не смята, че името ще доведе до териториални претенции към България или Гърция. Керемедчиев посочи, че Македония в момента е в изолация и нито има възможност да преговаря в НАТО, нито в Европейския съюз.  \" \", подчерта той.  е на мнение, че страната ни трябва под някаква форма да се включи и договорно да е сигурна, че няма да има териториални претенции и провокации. По думите ѝ България се държи най-европейски от всички замесени в конфликта държави.  \" \", коментира Спасова в \"България сутрин\". Журналистът отбеляза още, че Русия ще държи Македония далеч от НАТО и Европейския съюз, а това определено е проблем. По-големият проблем е вътрешнополитически в Македония, завърши Спасова.", "date": "2018.06.14", "title": "България трябвало да се включи в разговорите за името на Македония"}
{"url": "https://www.bgonair.bg/world/2018-06-14/svetat-e-futbol-rusiya-i-sauditska-arabiya-otkrivat-mondiala", "text": "\r\n Започва Световното първенство по футбол в Русия. Днес официално ще бъде даден стратът на Мондиала. Британският певец Роби Уилямс ще пее на официалната церемония по откриването. Поп звездата ще участва в празненствата, предшестващи първия мач от футболната надпревара.  Той ще е между домакина Русия и Саудитска Арабия. Футболистите на двете държави ще играят на олимпийския стадион \"Лужники\" в Москва. ", "date": "2018.06.14", "title": "Светът е футбол! Русия и Саудитска Арабия дават старт на Мондиала"}
{"url": "https://www.bgonair.bg/bulgaria/2018-06-14/stolichniyat-stadion-yunak-fenzona-na-mondial-2018", "text": "От днес до 15 юли светът е футбол. Световното по футбол \"Мондиал\" 2018 има и своя фензона в София. Там запалянковците ще могат да гледат на открито мачовете. Русия и Саудитска Арабия дадоха началото на най-големия спортен форум в света. Милиони хора ще наблюдават всеки един мач.  В центъра на столичния стадион \"Юнак\" фензоната от около 100 човека трепетно гледа началото на Световното.  Поради лошата метеорологична обстановка сравнително малко фенове се събраха. Със сигурност футболните двубои са още по-вълнуващи на 100 инчов екран и заедно с други запалянковци, предаде Ваня Симонска.     ", "date": "2018.06.14", "title": "Столичният стадион \"Юнак\"  - фензона на \"Мондиал\" 2018"}
{"url": "https://www.bgonair.bg/bulgaria/2018-06-14/intenziven-trafik-i-koloni-ot-avtomobili-na-gkpp-makaza", "text": "Засилен трафик започна днес на българо-гръцката граница. Причината е началото на активния туристически сезон за румънските граждани. Проверяват се всички преминаващи, а това води до струпване на колони от автомобили. Очаква се интензивният трафик да остане до неделя.", "date": "2018.06.14", "title": "Интензивен трафик и колони от автомобили на ГКПП \"Маказа\""}
{"url": "https://www.bgonair.bg/denqt-on-air/2018-06-14/balgariya-shte-kandidatstva-ednovremenno-za-bankoviya-sayuz-i-chakalnyata-na-evrozonata", "text": "\r\n България ще кандидатства едновременно за членство в т.нар. чакалня на еврозоната (механизма ERM 2) и Европейския банков съюз. Български официални представители ще посетят Европейската централна банка и Европейската комисия, за да обсъдят \"интензивно\" процедурите по присъединяването и времевия график.  , каза в студиото на   депутатът от ГЕРБ Александър Иванов. Доскоро позицията на българското правителство бе, че с приоритет трябва да е влизането ни в преддверието на еврозоната, а след това в Банковия съюз, което така или иначе трябва да стане, ако приемем единната валута. На практика обаче страната ни остана без избор, след като в последните доклади за сближаването на Еврокомисията и на ЕЦБ членството в Банковия съюз бе поставено като условие пред България за влизане в чакалнята на еврозоната.  , подчерта Александър Иванов. По думите му, ако говорим за формални критерии, страната ни няма нужда да влиза в т.нар. чакалня на еврозоната, тъй като е във валутен борд от 21 години. Депутатът от ГЕРБ обаче обясни, че самата чакалня представлява валутно курсов механизъм, при който за достатъчно дълъг период се следят отклоненията на съответната валута към друга валута. И това условие е задължителна стъпка за влизането в еврозоната. ", "date": "2018.06.14", "title": "България ще кандидатства едновременно за Банковия съюз и чакалнята на еврозоната"}
{"url": "https://www.bgonair.bg/bulgaria/2018-06-14/desetki-hilyadi-patuvashti-bez-prevoz-zaradi-stachkata", "text": "\r\n Десетки хиляди пътуващи останаха без превоз заради стачката на превозвачите, която приключи преди минути.  В протеста на автобусните превозвачи са се включили фирми, пътуващи по междуградски линии.  В 14.00 ч., за час и половина, автобуси в цялата страна спряха да се движат по маршрутите си в знак на протест срещу подготвения от управляващите Закон за автомобилна камара.  Протестът се състоя на Централната автогара в София, където 27 автобуса са останали по местата си. 1080 пътника не можаха да тръгнат заради протеста. Автобусния транспорт бе блокиран също в Бургас, Пловдив, Благоевград и частично в Перник.  Превозвачите са против създаването на Българска автомобилна камара заради големия членски внос и заради, по техни думи, прокрадвания лобистки законопроект. Нов протест се планира на 25 юни. От сега 780 автомобилни превозвачи са обявили участие, дори и в случай, че се отмени законопроектът.", "date": "2018.06.14", "title": "Десетки хиляди останаха без транспорт заради стачката на превозвачите"}
{"url": "https://www.bgonair.bg/bulgaria/2018-06-14/patriotite-zad-borisov-bsp-s-kritiki-za-otmenenata-sreshta-s-makedonskiya-prezident", "text": "\r\n Реакциите на партиите във връзка с позицията на премиера - обединени патриоти застанаха плътно зад решението на Бойко Борисов да отмени срещата си с македонския президент.  \"Българското правителство не вижда смисъл да бъде използвано във вътрешнополитическите дебати в Скопие. Ключова за бъдещето развитие на нашата съседна държава е интеграцията в ЕС и НАТО и тя не бива да бъде поставяна под въпрос\", пишат от правителствения пресцентър. От БСП пък видяха в позицията на Борисов пряка намеса във вътрешните работи на друга страна.", "date": "2018.06.14", "title": "Патриотите - зад Борисов, БСП с критики за отменената среща с македонския президент"}
{"url": "https://www.bgonair.bg/bulgaria/2018-06-14/ukrainskiyat-tiradzhiya-smachkal-avtobus-ostava-v-aresta", "text": "\r\n Бургаският окръжен съд остави в ареста украинския шофьор Игор Труховский.  43-годишният тираджия загуби управление над товарния автомобил, навлезе в насрещното движение и буквално смачка микробус, в който са пътували две семейства от Турция. На място загина 40-годишният шофьор Ниязи, а седем души, между които и три деца, бяха откарани в шуменската болница.  Ако бъде признат за виновен той ще лежи в затвора от 3 до 15 години за причиняване на смърт по непредпазливост.  Днес в съда Игор призна, че предната вечер е изпил бутилка водка. Не поиска по-лека мярка, тъй като нямал къде да отседне.", "date": "2018.06.14", "title": "След бутилка водка: Украинският тираджия смачкал автобус остава в ареста"}
{"url": "https://www.bgonair.bg/bulgaria/2018-06-14/prokuraturata-razsledva-meditsinski-odit-za-prestapleniya-po-sluzhba", "text": "\r\n Прокуратурата започна разследване срещу агенция \"Медицински одит\" зa престъпление по служба на длъжности лица. Докато тече производството директорът на Изпълнителна агенция \"Медицински одит\" Златица Петрова ще бъде отстранена, заяви здравният министър Кирил Ананиев след заседанието на здравната комисия в парламента. Най-драстични са случаите с починали пацинети в болници, за които сигнализирали техни близки.  Според прокуратурата, служители в агенцията превишили правата си, за да не им бъдат съставяни актове за административно нарушение и да не им бъдат налагани глоби. Проверката установила случаи на починали пациенти в болници, по които \"Медицински одит\" е извършвала проверки, но не са били предприемани никакви действия. Не е била сезирана и прокуратурата, както задължава законът. През 2017 г. е допуснато освобождаване на тялото на починалото лице, за което не е съставен констативен протокол, където да се опишат нарушенията. По същия начин от \"Медицински одит\" са действали и при случаи на 7 починали бебета.", "date": "2018.06.14", "title": "Прокуратурата разследва \"Медицински одит\" за престъпления по служба"}
{"url": "https://www.bgonair.bg/notifikatsii/2018-06-14/borisov-otryaza-makedonskiya-prezident-za-sreshtata-v-sofiya", "text": "\r\n Премиерът Бойко Борисов отказа предвидената среща с македонския президент Георге Иванов, която беше насрочена за утре, съобщиха от Министерския съвет. Иванов е на визита в България по покана на президента Румен Радев.съобщиха от Министерския съвет. \"Не искаме да се намесваме във вътрешните работи на нашата съседна държава. Нашата позиция е принципна и е ясна, както и на цялата международна общност. Ясна е и позицията на президента на Македония. Българското правителство не вижда смисъл да бъде използвано във вътрешнополитическите дебати в Скопие. Ключова за бъдещето развитие на нашата съседна държава е интеграцията в ЕС и НАТО и тя не бива да бъде поставяна под въпрос\", пишат от правителствения пресцентър. Срещата между Георге Иванов и Румен Радев продължи повече от предвиденото, а самата пресконференция се забави повече от половин час. Визитата му у нас идва на фона на грандиозния скандал, който се развихри при съседката ни. Вчера стана ясно, че президентът Георге Иванов отказва да подпише бъдещия договор за името на Македония, което преди два дни беше договорено официално между правителствата в Скопие и Атина - \"Република Северна Македония\". Вчерашната му среща с премиера Зоран Заев и външния министър Никола Димитров протече скоростно - само за 120 секунди. На нея двамата трябваше да информират президента за постигнатото споразумение, но държавният глава отказал да изслуша Заев и Димитров. След срещата в остро обръщение към нацията Георге Иванов беше категоричен, че няма да подкрепи споразумението и го нарече вредно.  Според Иванов всичко, което е свято за Македония, е погазено, а ЕС и НАТО не могат да бъдат алиби за лошия договор. Иванов по-рано на няколко пъти заяви, че няма да приеме промяна на конституцията заради промяна на конституционното име на страната.", "date": "2018.06.14", "title": "Борисов отряза македонския президент за срещата в София"}
{"url": "https://www.bgonair.bg/bulgaria/2018-06-14/preskachane-na-mantinela-v-ruse-zavarshi-fatalno", "text": "Тежък инцидент в Русе. Пешеходец загина тази сутрин на международното шосе, което свързва Дунав мост с пътя за София.  Мъжът е направил опит да прескочи мантинелата, за да пресече натоварения булевард. Той изскочил пред автомобила, а 26-годишният шофьор от Разград твърди, че не е имал време да реагира.  Пешеходецът е починал на място. Заради инцидента движението по международния път в посока София беше спряно, което доведе до големи задръствания.", "date": "2018.06.14", "title": "Прескачане на мантинела в Русе завърши фатално"}
{"url": "https://www.bgonair.bg/bulgaria/2018-06-14/avtobus-s-40-detsa-katastrofira-na-patya-kiten-primorsko", "text": "\r\n Автобус с 40 деца и кола се удариха на пътя между Китен и Приморско. Катастрофата е станала около 10 часа тази сутрин. За щастие няма пострадали при инцидента.  В автобуса са били превозвани 40 деца, които са били на лагер в Китин и са отивали на екскурзия в Бургас.  \"Движих се в дясната страна, максимално избягах да не се удари челно автомобилът в мен, но той се движи срещу мен и не можах повече да избягам. Блъсна се и се случи това, което виждате. Децата са много добре, няма и изплашени от тях, не почувстваха почти нищо. Децата са на възраст до 16 години\", обясни шофьорът на катастрофиралия автобус. Пътят между Китен и Приморско бе затворен и се извършваше по обходен маршрут, предаде репортер на Bulgaria ON AIR.", "date": "2018.06.14", "title": "Автобус с 40 деца катастрофира на пътя Китен - Приморско"}
{"url": "https://www.bgonair.bg/sutreshen-blok/2018-06-14/gramotevichni-buri-i-valezhi-dnes-no-predimno-v-zapadna-balgariya", "text": "\r\n Оранжев, жълт и зелен код за валежи и гръмотевични бури в България днес. В западните части на страната се очакват най-много превалявания и те ще намаляват в източна посока. Днес по морските ни курорти времето остава хубаво, но облаците и валежите ще обхванат цялата страна до края на тази седмица. 10 градуса ще е разликата в максималните температури днес в различните краища на България. Североизточните части на страната ще бъдат слънчеви, а температурата ще достигне до 35 градуса, а термометрите в Западна България ще показват максимум 23-25. Синоптикът на Bulgaria ON AIR Симеон Матев обясни, че въпреки предупредителните кодове за валежи и гръмотевици, не е сигурно, че те ще се случат, но условията за тях са много благоприятни. Той подчерта, че краткотрайните, но интензивни валежи са много характерни за този месец.", "date": "2018.06.14", "title": "Гръмотевични бури и валежи днес, но предимно в Западна България"}
{"url": "https://www.bgonair.bg/sutreshen-blok/2018-06-14/vecherya-iftar-ili-turska-predizborna-kampaniya-v-kardzhali", "text": "\r\n Преди малко повече от седмица в Кърджали, на стадион \"Арда\" се проведе първата благотворителна вечеря \"Ифтар\", свързана със свещения мюсюлмански месец \"Рамазан\". На нея пред хиляди хора говориха председателят на ДПС Мустафа Карадайъ и основният опонент на Реджеп Ердоган в предстоящите президентски избори в Турция Мухарем Индже. Снощи в Кърджали отново имаше \"Ифтар\", но се събраха едва няколкостотин души. Този път събитието беше на площад \"Освобождение\" в Кърджали, а очакванията бяха вечерята отново да стане част от предизборната битка в Турция, но чакан високопоставен гост от южната ни съседка не дойде. Единствената реч на турски език беше само тази на кмета на Кърджали Хасан Азис, който каза пред камерата на  , че не може да се търсят политически послания в тази традиционна вечеря, защото тя се организира от много години.  \"Ние спазваме една традиция и всеки, който има някакви причини, просто идва на това, което ние сме създали като традиция. Нашето послание на ДПС е да спазваме месеца Рамазан, да събираме хората на едно място и нищо повече от това не трябва да се търси в случая\", заяви кметът на Кърджали за  . Заедно с Хасан Азис по време на снощната вечеря имаше и двама имами, един близък до ДПС, а друг - до ДОСТ. Благотворителната вечеря не беше посетена от представители на двете партии.", "date": "2018.06.14", "title": "Вечеря \"Ифтар\" или турска предизборна кампания в Кърджали?"}
{"url": "https://www.bgonair.bg/bulgaria/2018-06-14/makedonskiyat-prezident-u-nas-po-pokana-na-rumen-radev", "text": "\r\n Президентът на Македония Георге Иванов ще бъде на двудневно официално посещение в България. Визитата е по покана на държавния ни глава Румен Радев. Вчера Иванов категорично отказа да подкрепи споразумението между македонския премиер Зоран Зaeв и гръцкия му колега Алексис Ципрас за новото име на Македония.  Според държавния глава процесът на преговори е воден безотговорно и непрозрачно, а правителството не е намерило сили за изграждане на единна позиция и консенсус.", "date": "2018.06.14", "title": "Македонският президент у нас по покана на Румен Радев"}
{"url": "https://www.bgonair.bg/sutreshen-blok/2018-06-14/prof-nikolay-ovcharov-sled-19-godini-osaznah-che-perperikon-e-neobyaten", "text": "\r\n Остават броени дни до подновяването на разкопките на скалния град Перперикон. Една от амбициозните задачи тази година ще е свързването на т. нар. \"южен град\" с акропола. Според археолога проф. Николай Овчаров вече за 19-та година ще се работи върху необятния скален град Перперикон. \"Успяхме напълно да разкрием акропола и вече започваме да работим върху разкриването на южния квартал на древния град. В минали разкопки открихме уникални неща - 35-метрова църква - най-голямата в Родопите. Леко напредваме на север към двореца-светилище\", каза в студиото на \" \" археологът. По думите му тази година започва усилена работа и върху друг обект - града Мисионис. \"Мисионис е в началото на разкриването си. Държавата ни отпусна 100 хил. лв., за да започнем сериозни разкопки. Той е открит още през 1962 г. Аз го наричам \"северния Перперикон\", защото също крие много тайни. Намира се на 7 км от Търговище\", уточни Овчаров. Той смята, че това лято работата по двата обекта ще е успешна и ще бъдат открити още десетки артефакти.", "date": "2018.06.14", "title": "Проф. Николай Овчаров: След 19 години осъзнах, че Перперикон е необятен"}
{"url": "https://www.bgonair.bg/bulgaria/2018-06-14/prevozvachi-na-protest-2000-avtobusa-spirat-da-prevozvat-patnitsi", "text": "\r\n Автобусни превозвачи излизат на протест. 2000 автобуса ще спрат да превозват пътници за час и половина - между 14:00 и 15:30 ч. До решението се стигна, след като мнозинството в парламента отказа да оттегли подготвяния законопроект за създаване на Българска автомобилна камара. Според протестиращите законопроектът е изцяло лобистки и не отговаря на нуждите на бранша.  Те смятат, че промените само ще задълбочат корупцията в сектора. В протеста на автобусните превозвачи ще се включат фирми, пътуващи по междуградски линии.  Автобусите ще тръгват по курсовете си, но с час и половина закъснение. В стачката ще участват превозвачи от всички големи градове.", "date": "2018.06.14", "title": "Превозвачи на протест: 2000 автобуса спират да изпълняват курсовете си"}
{"url": "https://www.bgonair.bg/bulgaria/2018-06-14/svlachishte-zatvori-patya-za-rilskiya-manastir", "text": "\r\n Свлачище затвори пътя за Рилския манастир. В този район свлачището е активно отдавна и често камъни затрупват едното платно. Рано сутринта по пътя за Рилския манастир се преминаваше само в едната лента, а падащи камъни и дървета дебнеха от всички склонове.  Свлачищата са активни от години - само за последните четири месеца са се активизирали 8 пъти. Шофьорите преминават със страх.  За да овладеят ситуацията, от \"АПИ\" ще направят временно укрепване на откосите с предпазни мрежи и разчистване на опасните скални късове. Снощи обаче беше блокиран целият път. Полиция не допуска автомобили и пешеходци до опасната зона.", "date": "2018.06.14", "title": "Свлачище затвори пътя за Рилския манастир"}
{"url": "https://www.bgonair.bg/bulgaria/2018-06-14/oranzhev-kod-za-opasno-vreme-v-sila-za-9-oblasti-v-stranata", "text": "\r\n Оранжев код за опасно време e в сила за 9 области на България. Над западната половина от страната ще се развива купеста и купесто-дъждовна облачност и на много места ще продължи да вали. Ще има гръмотевични бури, на места и градушки.  Силен дъжд, придружен с градушка, падна снощи във Видин. Само за 30 минути стихията изпочупи клони и наводни основни пътни артерии в града.  Заради запушени шахти десетки хора останаха с часове в автомобилите си на наводнените булеварди. Напрежението ескалира и някои от закъсалите сами започнаха да отводняват пътните платна, за да излязат от водата.  Всички екипи на пожарната безопасност бяха на терен по сигнали на граждани. Все още няма информация колко и какви са нанесените щети.", "date": "2018.06.14", "title": "Оранжев код за опасно време в сила за 9 области в страната"}
{"url": "https://www.bgonair.bg/sutreshen-blok/2018-06-14/po-sistemata-bonus-malus-1000-lv-grazhdanska-otgovornost-za-huligani-na-patya", "text": "\r\n Дългоочакваният доклад за изчисляване на цената на \"Гражданската отговорност\" по системата \"бонус-малус\" е готов, съобщиха от Комисията по финансов надзор (КФН). Оптимизмът покрай въвеждането на системата обаче се изпари, тъй като в доклада са разработени 11 възможни сценария, а общественото обсъждане и приемането на системата ще се забавят с години. Освен това консултантът е предложил голям брой фактори, които трябва да бъдат взети предвид при изграждането. Според Владимир Тодоров от Българската асоциация на пострадалите при катастрофи въвеждането на системата сигурно няма да се случи заради демонстративната немощ на КФН, МВР и Министерството на транспорта. \"За системата \"бонус-малус\" се говори от 9-10 години. КФН обаче явно не иска това да се случи. Според тях това е администриране на пазара и било против пазарните принципни. Те нямат експертния потенциал да разработят тази система, освен това не се работи и по информационната система между застрахователните компании и МВР\", уточни в студиото на \" \" Тодоров. Той е категоричен, че в държавите, където системата \"бонус-малус\" вече е въведена, има драстично намаляване на ПТП-тата. \"Гражданската застраховка\" е задължителна, защото тя покрива щети, които водачът нанася на трети лица. Колкото си по-рисков и колкото повече нарушения правиш, толкова повече ще плащаш. За хулигани на пътя таксата ще нарасне до 4 пъти и ще достигне до 1000-1100 лв. Ако пък си изряден, тогава ще бъдеш поощрен за доброто шофиране\", отбеляза той. Христо Радков от Българско обединение на шофьорите е на точно противоположното мнение - ако се въведе системата у нас, тя ще бъде побългарена и ще се намерят стотици вратички в закона. \"Ние нямаме анализ в страната какво ще стане, ако се въведе системата. Реално имаме ли нужда от тази система? В цял свят се повишава таксата единствено на база произшествие. В България се иска да се въведе за превишена скорост, за неслагане на колан и други\", каза Радков пред  . Той смята, че при въвеждане на \"бонус-малус\" веднага колите ще се прехвърлят на хора, които нямат нарушения.", "date": "2018.06.14", "title": "По системата \"бонус-малус\": 1000 лв. \"Гражданска отговорност\" за хулигани на пътя"}
