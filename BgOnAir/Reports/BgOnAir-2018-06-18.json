{"url": "https://www.bgonair.bg/denqt-on-air/2018-06-18/kandidatstvame-ednovremenno-za-evrozonata-i-za-bankoviya-sayuz", "text": "\r\n България ще подаде документи и ще настоява да бъде приета едновременно и в чакалнята на еврозоната, и в единия банков съюз. Предстои български експерти да се срещнат с представители на Европейската централна банка.  \"В относително добра фаза сме от икономическото си развитие. Да си част в еврозоната е печат за качество, че правиш това, което трябва. Но никой не е предпазен от неблагоприятни икономически развития. С фиксирания курс на лева, ние сме от 20 години в еврото. Позитивите да си в еврозоната са много повече от каквито и да е негативи\", подчерта банкерът Левон Хампарцумян.  В \"Денят ON AIR\" той отбеляза, че поскъпването на цените, след въвеждането на еврото, е спекулативно. Безпокойствието трябва да бъде да си направим държавата по-атрактивна за външни инвеститори, категоричен бе банкерът.  По негови думи лихвите биха се понижили, ако влезем в общността на еврото. \"В момента лихвите са на исторически най-ниски нива. Еврозоната ще бъде спирачка за по-рязкото им повишаване\", поясни Хампарцумян пред Bulgaria ON AIR.  \"Еврозоната се критикува без да бъде давана алтернатива. Присъединяването е естественият път за България. Вече имаме евро в джобовете си, но с по-различни картинки. Минималният срок след започване на процедурата по преминаване към еврото е 3 години. За новите членове на еврозоната процесът трае 7 години\", посочи гостът. ", "date": "2018.06.18", "title": "Кандидатстваме едновременно за еврозоната и за Банковия съюз!"}
{"url": "https://www.bgonair.bg/bulgaria/2018-06-18/novi-tezhki-globi-za-nepravilno-parkirani-avtomobili-v-stolitsata", "text": "\r\n Нови тежки глоби за нарушения при паркирането в София и поредно увеличаване на \"зелената зона\" в града. До 150 лв. глоба ще отнасят шофьорите, спрели или паркирали возилата си на трамвайни и жп линии в София. В момента също е забранено паркирането и престоят на релсите, но глоба не е предвидена.  От \"Московска“ 33 ще глобяват и с по 200 лв. всички, паркирали на инвалидно място. Сега санкцията варира между 100 и 200 лв. Разширяването на новата \"зелена зона\" в четири района ще ни струва над 2,3 млн. лв., като в тази сума са включени освен обособяването на новите места за плетено паркиране, оборудването и ремонтът на офисите за закупуване на винетни стикери, нови 160 скоби и други. От Центъра за градска мобилност очакват приходите от \"зелената зона\" да бъдат над 4,2 млн. лв. годишно. 900 хил. лв. от тях ще бъдат вложени за ремонт и изграждане на тротоари в зоните за паркиране.  Скобите пък ще донесат печалба от 890 хил. лв. Винетните стикери и служебните абонаменти годишно ще докарват над 800 хил. лв. Прогнозите сочат, че най-много пари ще дойдат от SMS-и и талони за паркиране – 2,5 млн. лв. От началото на година 101 души премахнали сами скобата на колата си. Центърът за градска мобилност завежда дело на всеки подобен нарушител. Съдът обаче признава само неплатената глоба, която е на стойност 30 лева. С новата наредба нарушителите ще плащат повече. С 5500 места се предвижда са се разшири новата \"зелена зона\" в четири столични района. Най-голямата зона ще е в \"Лозенец\", където в част от квартала вече е въведена.  Едно домакинство ще има право да паркира пред апартамента си - в \"зелена\" или \"синя\" зона до 3 автомобила. В момента няма ограничение. При деклариране на неверни данни, освен че гражданинът няма да получи винетен стикер, няма да си получи и внесените за него пари.", "date": "2018.06.18", "title": "Нови тежки глоби за неправилно паркирани автомобили в столицата"}
{"url": "https://www.bgonair.bg/bulgaria/2018-06-18/tir-se-vryaza-v-darvodelski-tseh-v-haskovskoto-selo-gorski-izvor", "text": "\r\n Камион се вряза в дърводелски цех в хасковското село Горски Извор. По първоначална информация ТИР, превозващ строителни материали, се е забил в сградата, намираща се на международен път Е-80. Водачът е загинал на място, причините за инцидента се изясняват. Все още е не ясно има ли други пострадали хора.", "date": "2018.06.18", "title": "ТИР се вряза в дърводелски цех в хасковското село Горски Извор"}
{"url": "https://www.bgonair.bg/bulgaria/2018-06-18/arestuvaha-24-godishen-kmet-v-krachka-vzimal-podkup", "text": "Арестуваха кмета на карловското село Войнягово с подкуп. Любителски кадри показват момента от ареста на 24-годишния Тодор Танковски.  Обискирани са личния автомобил и жилището му. Все още не е ясно за каква сума става дума.  Това не е първият скандал, в който е замесено името на най-младия кмет в района. Наскоро той беше проверяван за злоупотреба с плочки, предоставени на селото за ремонт.", "date": "2018.06.18", "title": "Арестуваха 24-годишен кмет в крачка: Взимал подкуп!"}
{"url": "https://www.bgonair.bg/bulgaria/2018-06-18/poroen-dazhd-navodni-ulitsi-i-podlezi-v-sofiya", "text": "\r\n Силна гръмотевична буря се разрази над София, на места има данни за градушка. Наводнени са улици и подлези, включително свързани с метрото. В социалните мрежи вече има многобройни снимки за проблеми с придвижването заради пороя. Поради обилния дъжд във всички райони на София временно е спряно движението на трамваите по ул. \"Каменоделска\", по бул. \"Дондуков\" и пл. \"Възраждане\", съобщи кметът на София Йорданка Фандъкова във Facebook. На някои места в града не работят светофарните уредби и движението е силно затруднено. Всички технически и аварийни екипи са на терен и ще работят до отстраняване на повредите и отводняване на завиряванията. Подадените сигнали за проблеми са над 100. \r\n  ", "date": "2018.06.18", "title": "Пороен дъжд наводни улици и подлези в София"}
{"url": "https://www.bgonair.bg/bulgaria/2018-06-18/sled-protestite-rozoproizvoditelite-shte-poluchat-izvanredna-darzhavna-pomosht", "text": "Извънредна помощ de minimis се отпуска за розопроизводителите, съобщи земеделското министерство. Помощта идва след серия протести на фермери в разгара на кампанията, които бяха недоволни от срива в цената на розовия цвят. Агроминистерството и преработватели обясниха проблемната кампания с климатичните условия, предизвикали обилен цъфтеж в рамките само на седмица, както и с факта, че част от стопаните не са регистрирани и нямат договори с дестилериите, съобщава  .  Днес от земеделското министерство съобщават, че извънредната помощ се отпуска с цел укрепване на розопроизводството, запазване и стимулиране на традиционния за страната отрасъл. Срокът за подаване на заявленията е от 2 до 13 юли 2018 г. Подпомагането се предоставя на площ, за да покрие част от разходите по отглеждане на културата маслодайна роза. Общият размер на предоставената помощ на един земеделски стопанин или предприятие не може да надхвърля левовата равностойност на 15 хил. евро ( 29 337,45 лв.) за период от три бюджетни години (2016 г. – 2018 г.). Размерът на подпомагането на хектар ще се определи от агроминистерството, след като бъдат събрани всички заявления за участие по схемата. Държавната помощ се предоставя на физически лица, еднолични търговци и юридически лица, регистрирани като земеделски стопани по Наредба №3 от 1999 г., отглеждащи маслодайна роза. Стопаните могат да кандидатстват  в областните дирекции на Държавен фонд ”Земеделие”.", "date": "2018.06.18", "title": "След протестите: Розопроизводителите ще получат извънредна държавна помощ"}
{"url": "https://www.bgonair.bg/direktno/2018-06-18/da-se-varnesh-v-balgarskiya-teatar", "text": "\r\n Да се назначават млади учители е един от основните приоритети в сливенско училище. Директорът на ОУ \"Елисавета Багряна\" е убедена, че по този начин часовете стават интересни и съвременни за учениците. Един от младите преподаватели е Али Мехмедов. Кореспондентите ни в Сливен Веселин Цветанов и Наско Куртев прекараха един работен ден с него и уловиха любопитни моменти.", "date": "2018.06.18", "title": "Али Мехмедов - младият учител"}
{"url": "https://www.bgonair.bg/bulgaria/2018-06-18/maykite-na-detsa-s-uvrezhdaniya-se-sreshtnaha-s-biser-petkov-kakvo-se-razbraha", "text": "\r\n След поредица от срещи майките на деца с увреждания най-накрая се разбраха със социалния министър Бисер Петков. След днешния многочасов разговор - за първи път в детайли е ясна финансовата част на Законопроекта за личната помощ. Палатковите лагери обаче остават до окончателното решение. След няколко провалени срещи и много обещания майките на деца с увреждания отново влязоха на среща при социалния министър. По време на нея те заявиха, че вече се говори с конкретни цифри, но проблемът с неработещия според тях регистър за хората с увреждания, остава. След като в петък си дадоха срок до днес, майките направиха отсрочка още веднъж, за да имат време да обсъдят всички детайли около Законопроекта за личната помощ. Въпреки, че според тях решението е близо, палатковите лагери в София и останалите градове остават. Към протестиращите се присъединиха и майки от Русе. Те заявиха, че дори да си стиснат ръцете с министъра, ще останат в палатките и след това – докато не видят Закона за личната помощ приет и разписан. ", "date": "2018.06.18", "title": "Майките на деца с увреждания се срещнаха с Бисер Петков. Какво се разбраха"}
{"url": "https://www.bgonair.bg/denqt-on-air/2018-06-18/evropeyskite-institutsii-dalech-ot-grazhdanite-na-es-smyata-politik", "text": "\r\n Има отдалечаване на европейските институции от гражданите на държавите-членки на ЕС и това се вижда с просто око. Хората във Великобритания решиха държавата им да напусне Съюза, защото не знаеха какво е направил за тях. Именно заради това много популистки и националистки движения добиха голяма мощ в цяла Европа. Това каза Искра Михайлова - председател на комисията по регионално развитие в ЕС, в студиото на \" \".  Тя е категорична - \"европейските граждани очакват бюджетът на ЕС да бъде насочен към засилване на сигурността, защита на границите, мерки за опазване на околната среда и чак тогава запазване на конкурентоспособността на европейската икономика\". \"Имаме нови приоритети и те са фокусирани върху сектор \"Сигурност\". ЕС е създаден, за да гарантира мира. Въпреки това парите за следващата година ще са по-малко, защото Великобритания напуска и няма да вкара своята вноска. Така ще бъде преразпределена една по-малка сума\", уточни Михайлова. По думите ѝ има страни, които са готови да увеличат вноската си за бюджета на ЕС, но има и такива, които не са съгласни на такова решение. \"Ще има тежка битка в Европейския парламент за гласуването на бюджета на ЕС. Конфликтите ще бъдат много изострени. Надяваме се, че до европейските избори през 2019 г. ще подготвим законодателните пакети на първо четене. Ако не се получи, сценарият ще бъде доста тежък - особено за някои страни. Може да очакваме един доста пъстър Европарламент\", обясни тя пред  .", "date": "2018.06.18", "title": "Европейските институции - далеч от гражданите на ЕС, смята политик"}
{"url": "https://www.bgonair.bg/science/2018-06-18/ofisat-na-tskb-veche-i-v-tvoya-telefon-s-novoto-i-udobno-prilozhenie-za-mobilno-bankirane-ccb-mobile", "text": "Централна Кооперативна Банка вече може да зарадва клиентите си с чисто ново, бързо и изключително  . Новата услуга може да се използва както от бизнес, така и от индивидуални клиенти. С нея потребителите вече имат възможността да плащат през телефона си сметки, заплати и осигуровки, да превеждат пари, както в България, така и в чужбина, да извършват различни транзакции, като експресни междубанкови плащания, и да управляват банковите си карти, без да се налага да ходят до офис на банката. При използване на услугата  , което я прави още по-удобна. CCB Mobile е и единственото мобилно приложение, което дава възможност бизнес клиентите да потвърждават масови файлове или други плащания. Клиентите на банката, които използват услугата, могат също да извършват през телефона си преводи между собствени сметки без лимит, парични преводи към държавата, други лица и банки или към предварително зададени сметки (контрагенти). С мобилното банкиране на ЦКБ може да се извършват плащания с 10-цифрен код, да се следят последните движения и извлечения по сметките, както и да се погасяват задължения по потребителски кредити и кредитни карти. Потребителите могат още да блокират и разблокират кредитни или дебитни карти, да получават актуална информация за валутните курсове на банката, както и списък с офисите и банкоматите на ЦКБ като \r\nлокации. Мобилното приложение   може да се изтегли   през App store и GooglePlay. Потребителите могат да използват приложението на всички Iphone и iPad (без iPad 1) устройства, както и на тези с инсталиран Android 4.0.3 (API level 15).", "date": "2018.06.18", "title": "Офисът на ЦKБ вече и в твоя телефон - с новото и удобно приложение за мобилно банкиране CCB Mobile"}
{"url": "https://www.bgonair.bg/bulgaria/2018-06-18/zadarzhaha-agresiven-patnik-bez-bilet-v-stolichniya-tramvay-8", "text": "\r\n Арестуваха нередовен пътник в столичния градски транспор заради агресия към контрольори. От Центъра за градска мобилност поясняват, че мъжът се возел в трамвай №8 без билет. Тръгнал да си купува едва когато видял контрольорите. Те го помолили да слезе, a той избухнал и почнал да ги обижда. На следващата спирка той слязъл и там са му поискани документите за проверка от полицията. Пътникът обаче не ги представил, а вместо това отново се нахвърлил с нецензурни думи. Тогава е бил арестуван. Ще бъде съден за дребно хулиганство.", "date": "2018.06.18", "title": "Задържаха агресивен пътник без билет в столичния трамвай №8 (ВИДЕО)"}
{"url": "https://www.bgonair.bg/world/2018-06-18/tezhak-paten-intsident-v-holandiya-zaginal-i-raneni", "text": "Един човек загина, а трима са сериозно ранени след като микробус се вряза тази нощ в пешеходци в Холандия.  Инцидентът е станал в близост до място, където се е провеждал музикалният фестивал Пинкпоп.  Все още се издирва шофьорът на превозното средство. Причините за инцидента се изясняват.", "date": "2018.06.18", "title": "Тежък пътен инцидент в Холандия - загинал и ранени"}
{"url": "https://www.bgonair.bg/world/2018-06-18/erdogan-zove-za-mobilizatsiya-i-masovo-glasuvane-na-izborite", "text": "Един милион души на предизборен митинг в Истанбул.  Президентът Реджеп Ердоган призова всички симпатизанти на управляващата партия да се мобилизират и в неделя да отидат до урните да пуснат своя глас на изборите за парламент и президент.  Проучванията на общественото мнение показват, че Ердоган остава най-силният кандидат.", "date": "2018.06.18", "title": "Ердоган зове за мобилизация и масово гласуване на изборите"}
{"url": "https://www.bgonair.bg/world/2018-06-18/arestuvaha-gratskiya-deputat-prizovaval-za-puch", "text": "Гръцкият депутат, който в петък прикани към военен преврат, беше арестуван. Константинос Барбарусис участва в дебатите по внесения от опозицията вот на недоверие срещу правителството в края на миналата седмица.  От парламентарната трибуна той призова армията да арестува водещите държавни мъже, заради намерението им да сключат споразумението за името на Македония.  Тогава председателят на парламента забрани на партията му \"Златна зора\" да участва в дебата. Самата крайнодясна формация изключи Барбарусис от редиците си.  Прокуратурата му повдигна обвинения в подбуждане към насилие. Оттогава депутатът се укриваше, докато не е бил намерен от полицията в дома на свой приятел.", "date": "2018.06.18", "title": "Арестуваха гръцкия депутат, призовавал за пуч"}
{"url": "https://www.bgonair.bg/world/2018-06-18/melaniya-tramp-s-rech-sreshtu-razdelyaneto-na-vlizashtite-nezakonno-roditeli-i-detsa-ot-meksiko", "text": "Първата дама на САЩ Мелания Тръмп с реч за политиката за разделяне на родители и деца, които незаконно влизат в страната от Мексико. Коментарите й идват след ескалиращите протести заради липсата на толерантност от страна на президента Доналд Тръмп. Съпругата му подчерта, че мрази да вижда разделени деца от родителите им. Възрастните, които се опитват да пресекат границата, много от които планират да търсят убежище, са поставени под стража и са изправени пред наказателно преследване за нелегално влизане. В резултат на това стотици непълнолетни се настаняват в центрове за задържане и са далеч от родителите си..", "date": "2018.06.18", "title": "Мелания Тръмп с реч срещу разделянето на влизащите незаконно родители и деца от Мексико"}
{"url": "https://www.bgonair.bg/world/2018-06-18/futbolno-zemetresenie-v-meksiko", "text": "В Мексико Сити - земетресение от футболни емоции.  Фенове на националния отбор предизвикаха трус от скачащите от радост жители след изненадващата победа над Германия на световното първенство.  Сеизмологичната служба е отчела трус в 35-ата минута, когато Мексико вкара победния гол.", "date": "2018.06.18", "title": "Футболно земетресение в Мексико след екзекуцията на световния шампион"}
{"url": "https://www.bgonair.bg/world/2018-06-18/arestuvaha-shefa-na-audi-zaradi-dizelgeyt", "text": "Арестуваха най-високопоставения шеф на германския автомобилен производител Audi. Главният изпълнителен директор Рупърт Щадлер е задаржан във връзка с разследването на скандала \"дизелгейт\". Той избухна през 2015 година, когато стана ясно, че Volkswagen са инсталирали на дизеловите си двигатели устройства, които подават фалшиви данни за изпусканите вредни емисии. Миналия месец от Audi, филиал на Volkswagen, признаха, че устройства има в още 60 хиляди автомобила на марката. Изпълнителният директор на компанията е задържан заради риск, че може да укрие доказателства. Той ще бъде разпитан в сряда от прокурорите в Мюнхен.", "date": "2018.06.18", "title": "Задържаха шефа на Аudi заради \"Дизелгейт\""}
{"url": "https://www.bgonair.bg/world/2018-06-18/dadoha-kraen-srok-na-merkel-za-problema-s-migrantite", "text": "\r\n Германия ще преговаря с няколко европейски страни, сред които и България, за разрешаване на ключовия въпрос за мигрантите. Ангела Меркел настоява за промени на европейско ниво на начина, по който страните членки на Съюза се справят с пристигащите кандидати за убежище.  Днес германският канцлер получи отсрочка от коалиционния си партньор, за да постигне договорка на срещата на върха на Европейския съюз в края на месеца. Ако не успее, Християнсоциалният съюз, дългогодишният съюзник на християндемократите, се кани да наложи изготвен от вътрешния министър Хорст Зеехофер план за мигрантите. Той настоява Германия да спира на границата и да връща всички, които вече са регистрирани в друга държава от Европейския съюз. Подобно решение би застрашило коалицията на Меркел, която е против едностранните мерки.", "date": "2018.06.18", "title": "Дадоха краен срок на Меркел за проблема с мигрантите"}
{"url": "https://www.bgonair.bg/denqt-on-air/2018-06-18/sporazumenieto-za-imeto-na-makedoniya-e-bezpretsedenten-napredak-smyata-ekspert", "text": "\r\n Продължилият няколко десетилетия спор между Атина и Скопие за името на бившата югославска република официално приключи. В неделя външните министри на Гърция и Македония заедно с посредника на ООН Матю Нимиц подписаха споразумението, с което нашата западна съседка вече ще се казва Република Северна Македония вместо официално приеманото досега Бивша югославска република Македония. \"Пътят е дълъг и вероятно ще бъде по-труден отколкото беше дотук. В македонския парламент предстои да бъде проведено гласуване, което трябва да се спечели от правителството с квалифицирано мнозинство. След това страната ще трябва да проведе референдум, резултатите от който е необходимо отново да минат в парламента\", каза пред  директорът на българския офис на Европейския съвет Весела Чернева. Подписаното споразумение е особено важно за правителството на Зоран Заев, тъй като Скопие се надява то да отвори пътя на страната за членство в НАТО и започване на преговори с ЕС още тази година. Документът обаче трябва да бъде ратифициран от парламентите на двете страни преди да влезе в сила.  Македонският президент Георге Иванов от своя страна вече заяви, че няма да подпише договора, а страните в ЕС са разделени по въпроса дали да дадат зелена светлина за започване на преговори за членство с Македония и Албания в края на този месец. \"За името на Македония се говори от 27 години и този напредък е абсолютно безпрецедентен. Възможно е следващите стъпки, които ще бъдат направени, да отворят вратата и за външни играчи, тъй като националистите и на двете страни имат амбиции за растеж\", допълни още Весела Чернева. Тя бе категорчна, че България от своя страна е направила много повече отколкото много хора са предполагали, че в възможно.  По-рано премиерът Бойко Борисов също коментира историческия акт, като заяви, че договорът \"отваря пътя на Македония към ЕС и НАТО\" и че той ще помогне на страните на Балканите да живеят по-добре.  ", "date": "2018.06.18", "title": "Споразумението за името на Македония е безпрецедентен напредък, смята експерт"}
{"url": "https://www.bgonair.bg/bulgaria/2018-06-18/slabo-zemetresenie-raztrese-rayona-na-razlozhko", "text": "Земетресение 3,6 по Рихтер е регистрирано по обед на територията на Белица - Разложко.  Трусът е усетен в 12 часа и е бил на дълбочина 15 километра, няма данни за пострадали и материални щети.", "date": "2018.06.18", "title": "Слабо земетресение разтресе района на Разложко"}
{"url": "https://www.bgonair.bg/world/2018-06-18/avtomobil-se-vryaza-vav-velosipedisti-na-sastezanie-v-belgiya", "text": "Автомобил се вряза в група участници във велосипедно състезание в Белгия. 19 души са пострадали. Инцидентът е станал в град Колфонтен. Жена била зад волана, а в колата й се намирали и трите й деца. По неизвестни причини тя завила рязко към колоездачите и се врязала в тях. Властите изключват версията за тероризъм. Смята се, че става въпрос за пътен инцидент. ", "date": "2018.06.18", "title": "Автомобил се вряза във велосипедисти на състезание в Белгия"}
{"url": "https://www.bgonair.bg/world/2018-06-18/61-po-rihter-raztrese-yaponiya-i-pogubi-9-godishno-dete", "text": "Мощно земетресение от 6,1 по скалата на Рихтер разтърси Япония тази нощ. Най-малко трима души са загинали, сред които 9-годишно момиче. Съобщава се и за над 200 пострадали.  Трусът бил на дълбочина 10 км и епицентър северно от префектура Осака. Нанесени са материални щети. Властите не са издали предупреждение за цунами.  Трусът е довел до прекъсване на електричеството в 170 хиляди домове. Изцяло е прекратено движението на скоростните и обикновените влакове в югозападната част на остров Хоншу, както и на метрото в град Осака. ", "date": "2018.06.18", "title": "6,1 по Рихтер разтресе Япония и погуби 9-годишно дете"}
{"url": "https://www.bgonair.bg/bulgaria/2018-06-18/mladi-dobrovoltsi-oblagorodiha-mezhdublokovo-prostranstvo-v-silistra", "text": "\r\n Време е за младежка енергия, хъс и инициативност - младежи в Силистра се обединиха, за да дадат пример как може да се облагороди голямо междублоково пространство. Младежите наричат неформалното си обединение \"Младежка банка\" – извор на идеи и доброволчески инициативи. След като един жилищен блок в квартала Деленките на голямото село Айдемир до Силистра доби европейски вид след саниране, младите хора забелязали, че междублоковото пространството останало неподдържано и неприветливо и решили да променят това. От община Силистра отпуснаха за проекта им 700 лв. - пари, които бяха вложени в бои и материали – непотребни дървени палети, превърнати в красиви пейки, а за голяма кръгла маса най-удобна е една огромна макара с пънчета около нея. Младежите засадиха и билки и направиха красиви пътеки от чакъл. Хората от квартала останаха доволни от резултата. В помощ на младежите се включи и кметството в село Айдемир, като от кметството са обещали да монтират осветление и люлка за най-малките. Надяват се обитателите и на съседните блокове да последват примера.", "date": "2018.06.18", "title": "Млади доброволци облагородиха междублоково пространство в Силистра"}
{"url": "https://www.bgonair.bg/bulgaria/2018-06-18/evropa-da-zatvori-vanshnite-si-granitsi-prizova-premierat", "text": "\r\n Да се затворят всички външни граници на Европа. За това ще настоява премиерът Бойко Борисов на следващото заседание на лидерите на ЕС. По този начин ще се заздрави единството на Стария континент, който в момента е разделен заради мигрантския поток, мотивира се Борисов. От Турция, през България до останалите страни членки на ЕС не е преминал нито един мигрант за последната година и половина, заяви премиерът Борисов на конференция на комисиите по европейските въпроси на парламентите на страните от Европейския съюз в София. \"От къде накъде Европа я превърнахме в разграден двор? Уж имаме шенгенско пространство и какво ли не. Ако ЕС инвестира повече в инфраструктура и сигурност на Балканите, тук няма да има конфликти, а разбирателство - каквото постигнаха Гърция и Македония\", отбеляза Борисов.  Западните Балкани са маршрут за мигранти към сърцето на Европа, припомни премиерът. Борисов не остана сам в добрите оценки за работата на правителството. Беше подкрепен от президента, в реч на английски. \n \"Българското правителство показа кураж като избра много трудна тема като Западните Балкани. Някой трябваше да поеме отговорността и да посочи проблемите. Правителството показа постоянство в една деструктивна среда – Иранската ядрена сделка, Търговската война, Пакетът за мобилност. Въпреки множеството разрушителни фактори, българското правителство успя да управлява дневния ред на Европа, като показа устойчивост и организационни умения. Разви атмосфера на честен и отворен диалог\", заяви Румен Радев. В заключение, държавният глава сподели, че никога не е мечтал, че парламентаристи от всички държави-членки на ЕС ще го поздравят за 55-ия му рожден ден днес, предаде Иван Иванов.", "date": "2018.06.18", "title": "Европа да затвори външните си граници, призова премиерът!"}
{"url": "https://www.bgonair.bg/world/2018-06-18/seriozni-sblasatsi-mezhdu-demonstranti-i-politsiya-v-skopie", "text": "\r\n Насилие в Скопие по време на протест срещу подписаното вчера споразумение за новото име на Република Македония. Сблъсъци избухнаха между демонстранти и полиция. 7 полицейски служители са ранени, а 25 души са задържани. Голяма група протестиращи разбила полицейския кордон пред сградата на парламента. Те скандирали \"Македония\" и хвърляли камъни, бутилки и бомбички по униформените. А силите за сигурност отговорили със сълзотворен газ и шокови гранати. Други по-малки групи се сблъскали с полицаи по улиците в центъра на града. Протестиращите са били организирани през социалните мрежи, а сред тях е имало и футболни фенове. ", "date": "2018.06.18", "title": "Сериозни сблъсъци между демонстранти и полиция в Скопие"}
{"url": "https://www.bgonair.bg/bulgaria/2018-06-18/razgovorite-za-zakona-za-lichnata-pomosht-prodalzhavat-a-palatkite-ostavat", "text": "\r\n Тристранната среща между социалния министър Бисер Петков, омбудсмана Мая Манолова и представители на родителите на деца с увреждания продължава вече няколко часа. Майките настояват за приемането на Закон за личната помощ, но обясняват, че трябва да бъдат изключително прецизни при изготвянето му, а голяма пречка за работата е липсата на Регистър на лицата с увреждания, за който обаче са усвоени 2 милиона лева. Техни представители бяха категорични, че именно поради липсата на такъв регистър трудно може да се определи и финансовата рамка на законопроекта, което е и причината за забавянето. Омбудсманът Мая Манолова обясни, че след това проектът на Закон за личната помощ ще бъде обсъден на Заседание на националния съвет на хората с увреждания.  Междувременно палатковите лагери на родителите на деца с увреждания в София и други градове остават, а такъв вече е разположен и в Русе. Майките там също настояват за помощ според нуждите на всеки отделен човек с увреждане и приемането на желаната нормативна уредба. \r\n  ", "date": "2018.06.18", "title": "Разговорите за Закона за личната помощ продължават, а палатките остават"}
{"url": "https://www.bgonair.bg/direktno/2018-06-18/delo-za-obrazovanie", "text": "\r\n Математическата гимназия в Русе \"Баба Тонка\" създаде прецедент, давайки на съд тазгодишния план прием на гимназиите в града. През следващата учебна година училището, което се нарежда сред най-елитните в страната, има право на прием само в 4, а не в 5 паралелки, както досега. Според директора на учебното заведение този ход е бил единственият, с който може да защити училището.  \"Това е уникално дело засега в България, друго подобно не е имало. Проблемът е, че утвърденият план прием не беше мотивиран. От заповедта на началника не става ясно защо едно училище е заявило 3 паралелки и се одобряват 3, а друго е заявило 5 паралелки и се одобряват 4\", обясни директорът Митко Кунчев.  ", "date": "2018.06.18", "title": "Прецедент: Гимназия в Русе даде на съд план приема за града"}
{"url": "https://www.bgonair.bg/direktno/2018-06-18/kakvo-oznachava-da-si-motovlogar", "text": "\r\n Той е Мирослав Димов, по-познат в интернет пространстовото като MAD МОТО. Един от най-нашумелите мотовлогъри в момента, създаващ си всичко сам – от заснемането на видеата до авторската музика, която ги придружава. \r\n\"Още от малък двете ми страсти, музиката и моторите, се застъпиха. Пиша музиката си сам, трудно е, но като се случи, знаеш, че си дал всичко от себе си, предал си емоцията си чрез музиката\", казва Миро. \r\nВъв видеата си той разказва за различни дестинации, преминавайки през основни мототрасета у нас. Коментира състоянието на българските пътища и потенциално опасните места за любителите на две гуми. \r\n\"Искам да покажа тръпката от мотоциклетите, красотите на нашата държава, но и най-честите грешки на пътя, които правим\", казва Мирослав \r\nВлогът му има и образователна цел, защото се следи и от много бъдещи любители на две гуми. \r\nЦялата история на един от най-нашумелите мотовлогъри у нас, вижте в репортажа на репортера Божила Симова и оператора Мартин Ангелов. \r\nЛИНК ЗА АБОНИРАНЕ КЪМ ВЛОГА:", "date": "2018.06.18", "title": "Какво означава да си мотовлогър? "}
{"url": "https://www.bgonair.bg/bulgaria/2018-06-18/kola-pomete-zhena-na-peshehodna-pateka-v-plovdiv", "text": "В Пловдив кола помете жена на пешеходна пътека. Инцидентът е станал на натоварен булевард в район \"Южен\". Жената е пресичала, когато е била връхлетяна от автомобила. Екип на Бърза помощ откара пострадалата в болница. Според очевидци след катастрофата жената е била в съзнание. Шофьорката е в шок след инцидента, на нея също е оказана медицинска помощ. На място има полицейски екип, като в момента се прави оглед на местопроизшествието. Движението в района е затруднено..", "date": "2018.06.18", "title": "Кола помете жена на пешеходна пътека в Пловдив"}
{"url": "https://www.bgonair.bg/bulgaria/2018-06-18/borisov-otchita-postizheniyata-na-evropredsedatelstvoto-ni", "text": "Премиерът Бойко Борисов ще представи постиженията на председателството ни на Съвета на ЕС. Това ще стане на започващата днес двудневна заключителна Конференция на комисиите по европейските въпроси на парламентите на Европейския съюз.  Ще бъдат анализирани трите важни за председателството ни теми - Западните Балкани, стълба за социални права и кохезионната политика. Ключовият приоритет, свързан с европерспективата на страните от региона, ще представи външният министър Екатерина Захариева.  Часове след подписването на договора между Атина и Скопие за името Северна Македония, на конференцията у нас пристига и външният министър на Македония Никола Димитров.", "date": "2018.06.18", "title": "Борисов отчита постиженията на европредседателството ни"}
{"url": "https://www.bgonair.bg/sutreshen-blok/2018-06-18/izleze-parvata-kniga-za-dyado-dobri", "text": "\r\n \"Трудно е да се опише живота на един свят човек само 3 месеца след неговата кончина\", каза журналистът Борислав Радославов. В студиото на Bulgaria ON AIR той разказа за отказа от популярност на дядо Добри и за жена, която близо 30 години е най-близкия и доверен човек на стареца. След неговата смърт тя се разпорежда със събраните стотинки от милостиня и ги дарява или на света обител или църква. \"Дядо Добри остана в съзнанието на хората като Светецът от Байлово. Читателите ще имат възможност да разберат кои са хората, които са го подкрепяли\", каза Борислав Радославов във връзка със съдържанието на книгата. Журналистът сподели, че има много хора, които искат дядо Добри да бъде канонизиран, но тази процедура е тежка и дълга. Ето какво разказа той за първата си среща с него: \"Първата ни среща беше преди около 5 години. Да се срещна с него бе изключително трудно - той не допускаше всеки. Имаше лошо отношение към по-разголените жени. Срещата ни беше около час - говорихме за силата на вярата\", спомни си журналистът. \"Говореше ми топло и въздействащо. Тогава разбрах, че този човек трябва да остане в сърцата на хората. Сигурен съм че тази книга трябва да бъде послание към бъдещите поколения\", каза още той в \"България сутрин\". Представянето на книгата ще бъде от 18:30 ч. на 27 юни, сряда, в Младежкия театър \"Николай Бинев\".", "date": "2018.06.18", "title": "Излезе първата книга за Дядо Добри"}
{"url": "https://www.bgonair.bg/sutreshen-blok/2018-06-18/mihail-mikov-kreschendoto-ne-uvelichava-argumentite", "text": "\r\n В сряда предстои да бъде внесен вотът на недоверие към управляващата партия ГЕРБ от страна на опозицията БСП. Вотът е за провал в сектор \"Сигурност\".  \"Високият тон на Нинова създава усещане за противопоставяне, но не дава аргументи за доверие в обществото. Истинската подкрепа на гражданите се получава само с идеи, не с кресчендо\", каза в студиото на Bulgaria ON AIR бившият вътрешен министър и бивш лидер на БСП Михаил Миков. Той нарече \"парадоксално\" подкрепянето на позицията на ГЕРБ за българската армия и последвалото през следващата седмица внасяне на вот на недоверие за сектор \"Сигурност\". \"Мотивите за вота все още нямат публичност. Вотът трябва да мине през предварителна фаза, да се подготви\", каза Миков. Бившият вътрешен министър изрази мнение, че в краткосрочна перспектива поведението на управляващите и опозицията би довело до апатия на хората към политиката.  \"Даже във високия тон ГЕРБ и БСП започнаха да си приличат. ГЕРБ така се появиха на политическата сцена. Политиката на президента Радев е на разграничение\", каза още той в \"България сутрин\". \r\n  \r\nВъв връзка с хипотетично заявяване на по-активна политическа роля на президента, бившият председател на БСП каза, че ще стане ясно в края на президентския мандат дали той ще реализира проект за активно политическо участие.  \"Смятам, че президентът Радев умело балансира, а управляващите биха го етикетирали към опозицията\", уточни Миков. \r\n  \r\nМихаил Миков заяви, че отношенията в управляващото мнозинство не дават достатъчно аргументи да се очакват предсрочни избори. Той допълни, че управляващите имат за цел да реализират властта си на базата на сегашния парламентарен съюз. ", "date": "2018.06.18", "title": "Михаил Миков към БСП: Кресчендото не увеличава аргументите!"}
