{"url": "https://www.bgonair.bg/world/2018-01-22/sotsialdemokratite-na-shults-izvivat-ratsete-na-merkel-za-koalitsiya", "text": "Германските социалдемократи с условия към консерваторите на канцлера Ангела Меркел преди официалния старт на коалиционните преговори за съставяне на кабинет. Те настояват за отстъпки по отношение на миграционната политика и здравеопазването. По-късно тази вечер лидерът на социалдемократите Мартин Шулц, Ангела Меркел и председателят на Християнсоциалния съюз - Хорст Зеехофер ще се срещнат, за да говорят по ключови въпроси.  Ако преговорите са успешни и Ангела Меркел получи необходимото абсолютно мнозинство в Бундестага да остане канцлер на Германия, четвъртият ѝ мандат на поста може да започне преди Великден.  Дотогава ще са минали шест месеца от парламентарните избори - най-дългият период, в който Германия е оставала без редовно правителство.", "date": "2018.01.22", "title": "Социалдемократите на Шулц извиват ръцете на Меркел за коалиция"}
{"url": "https://www.bgonair.bg/economy/2018-01-22/dobra-li-e-sotsialnata-mrezha-za-demokratsiyata-facebook-ne-garantira", "text": "Американската технологична компания Facebook предупреди, че не може да гарантира, че социалната ѝ мрежа е добра за демокрацията, но твърди, че се е опитала да спре предполагаемата намеса в изборите в САЩ от страна на Русия или на някой друг, предаде \"Ройтерс\". Споделянето на неверни или подвеждащи заглавия в социалната мрежа се превърна в глобален проблем след обвиненията, че Русия се е опитала да повлияе на вота в САЩ, Великобритания и Франция. Москва обаче отрича твърденията. Компанията вече взима мерки в Европа за адресирането на проблема с бавния отговор спрямо злоупотребите с платформата, като речта на омразата и кампаниите за чуждо влияние. Twitter, Google и YouTube също обявиха сходни усилия за саморегулация като Facebook. Четете повече по темата в ", "date": "2018.01.22", "title": "Добра ли е социалната мрежа за демокрацията? Facebook не гарантира"}
{"url": "https://www.bgonair.bg/economy/2018-01-22/temenuzhka-petkova-uveri-tokat-za-bita-nyama-da-poskapne", "text": "\r\n Цени от 125 лева за мегават електроенергия не са регистрирани на Българската енергийна независима борса. Това заяви директорът ѝ Константин Константинов.  Средните цени, на които е продавано електричество на свободния пазар са 74-75 лева за мегават.  Данните идват в контекста на изявлението на представителите на бизнеса, които предвиждат скок в цената на тока за бита с 15 до 30% и заплашиха с протест. Работодателските организации подозират наличието на картел при определяне на цените на свободния пазар  Министърът на енергетиката Теменужка Петкова посъветва бизнеса да алармира компетентните органи, ако има притеснения по отношение на цените. \"Битовите потребители трябва да бъдат спокойни. Всякакви аналогии с цената – повишаване на цената за битовите потребители е абсолютно нелогична. Това няма как да се случи\", заяви Петкова.", "date": "2018.01.22", "title": "Теменужка Петкова увери: Токът за бита няма да поскъпне!"}
{"url": "https://www.bgonair.bg/sutreshen-blok/2018-01-22/starata-pesen-na-nov-glas-vse-po-golyama-propast-mezhdu-severna-i-yuzhna-balgariya", "text": "\r\n Огромна пропаст между Северна и Южна България в икономически аспект, показва последното проучване на Института за пазарна икономика (ИПИ). \"Това изследване води до много тежки размисли. То показва на цялото политическо съсловие, че не си е свършило работата и мотивира гражданите да си зададат въпроса докога ще търпят подобен сценарий\", каза в студиото на   финансистът Мика Зайкова. Тя подчерта, че от влизането на страната ни в Европейския съюз, инвестициите идват предимно от еврофондовете, които пък са били похарчени предимно за инфраструктура. А това се оказало нерационално и неефективно за България. Пред  икономистът Илия Лингорски обаче беше категоричен, че на практика няма как цялата страна да бъде икономически продуктивна. \"Проучването на ИПИ всъщност е много полезно, защото то ни сочи в каква посока да поемем за в бъдеще и какво може да се направи, за да се включат повече хора в икономическия растеж и развитието\", смята той. Илия Лингорски обясни, че винаги ще има икономически центрове, които ще бъдат по-продуктивни от други, а изследванто показва периферните зони и нуждите от инфраструктурно развитие в държавата. \"България определено има нужда от следващ етап на подобно развитие, за да може да се подкрепи свързаността между икономическите центрове по начин, който да регенерира повече възможности както за инвеститорите, независимо от това дали те са чужди или от местен произход, така и за родния пазар на труда\", подчерта икономистът. Проучването на ИПИ показва, че общият брой на икономическите центрове в страната е 20, като тяхната големина, териториален обхват и секторен профил, са изключително разнообразни. Не е изненада обаче, че най-големият икономически център е този, формиран около Столичната община.  Освен този около столицата, другите относително големи по мащаб центрове в страната са оформени около ядрата на общините Пловдив, Бургас и Варна. Но дори и вторият по големина на продукцията център – Пловдив, е близо пет пъти по-малък по производство спрямо София. ", "date": "2018.01.22", "title": "Старата песен на нов глас: Все по-голяма пропаст между Северна и Южна България"}
{"url": "https://www.bgonair.bg/bulgaria/2018-01-22/sofiya-e-sred-nay-evtinite-gradove-za-zhiveene-v-sveta", "text": "\r\n София е един от най-евтините големи градове за живеене в света. Това показва тазгодишната класация на световен сайт, изчисляващ колко струва животът в различните столици.  Според класацията на сайта столицата на страната ни се нарежда на 424-о място от общо 540 града в света. В сравнение с миналата година обаче София е станала малко по-скъпо място за живеене.  След София като най-евтини се нареждат мегаполисите в Индия, а начело на класацията най-скъп се оказва животът в Швейцария, Исландия, Норвегия, Бахамските острови, Люксембург и Дания.", "date": "2018.01.22", "title": "София е сред най-евтините градове за живеене в света"}
{"url": "https://www.bgonair.bg/economy/2018-01-22/biznesat-plashi-s-do-30-poskapvane-na-toka-za-domakinstvata", "text": "\r\n Скок в цената на тока между 15 и 30% за домакинствата предвижда бизнесът, ако цената на електричеството, която те купуват на свободния пазар, продължава да расте.  Работодателските организации подозират наличие на картел при определяне на цените на свободния пазар между производители и търговци на ток, което водело до спекулативно повишение на цената.  Протестът на бизнеса срещу спекулата с цената на електроенергията ще бъде в началото на февруари.", "date": "2018.01.22", "title": "Бизнесът плаши с до 30% поскъпване на тока за домакинствата"}
{"url": "https://www.bgonair.bg/world/2018-01-22/bomba-izbuhna-v-tayland-nay-malko-trima-sa-zaginali", "text": "Най-малко трима души загинаха, а 18 други бяха ранени, след като бомба избухна пред пазар за хранителни стоки в тайландската провинция Яла. Експлозивът е бил поставен в мотоциклет, който е бил паркиран в близост до тълпите. Според местните власти, атаката е дело на ислямски сепаратисти.", "date": "2018.01.22", "title": "Бомба избухна в Тайланд, най-малко трима са загинали"}
{"url": "https://www.bgonair.bg/world/2018-01-22/vulkanat-mayon-otnovo-zaplashva-da-izrigne", "text": "Вулканът \"Майон\" изхвърли огромен стълб пепел и лава. Това накара властите във Филипините да повишат на 4-а степента на опасност от изригването му. Според сеизмолозите последната активност на вулкана предвещава по-сериозно изригване през следващото денонощие. Зоната на сигурност около кратера вече бе разширена до 8 километра, а всички живеещи в района хора бяха евакуирани. Високият близо 2500 метра вулкан е избухвал около 50 пъти през последните 5 века. Последното му смъртоносно избухване е от май 2013 г., когато загинаха петима туристи, а седем други бяха ранени.", "date": "2018.01.22", "title": "Вулканът \"Майон\" отново заплашва да изригне"}
{"url": "https://www.bgonair.bg/world/2018-01-22/ispanskata-prokuratura-poiska-evropeyska-zapoved-za-arest-za-puchdemon", "text": "Испанската прокуратура поиска от върховния съд в страната да издаде европейска заповед за арест на бившия лидер на автономната област Каталуния Карлес Пучдемон. Причината за това е, че той пристигна от Брюксел в Копенхаген за участие на конференция. В датската столица се очаква Пучдемон да произнесе реч на тема \"Каталуния\" пред местен университет. Това е първото излизане на Пучдемон от Брюксел, където е в изгнание от октомври след неуспешния опит да обяви независимостта на Каталуния. Мадрид повдигна обвинения към него в подстрекаване към бунт.", "date": "2018.01.22", "title": "Испанската прокуратура поиска европейска заповед за арест на Пучдемон"}
{"url": "https://www.bgonair.bg/world/2018-01-22/vlak-se-vryaza-v-bariera-v-sidni-15-dushi-sa-postradali", "text": "15 души пострадаха след като пътнически влак се вряза в бариера в предградие в северозападната част на Сидни. При сблъсъка композицията не е успяла да дерайлира, което е помогнало за по-бързото изваждане на ранените. Към момента няма яснота защо машинистът не е успял да спре навреме и е ударил предпазната бариера, разположена в края на релсите на гарата в Ричмънд.", "date": "2018.01.22", "title": "Влак се вряза в бариера в Сидни, 15 души са пострадали"}
{"url": "https://www.bgonair.bg/world/2018-01-22/senatat-v-sasht-blokira-darzhavnata-administratsiya", "text": "Американският сенат отложи ключово гласуване за бюджета, с което на практика ще бъде спряна работата на държавната администрация. Подобно нещо е прецедент, тъй като Републиканската партия на президента Доналд Тръмп има пълен контрол и в Конгреса, и в Сената. В отсъствието на одобрен нов бюджет министерства и агенции спират работа и започват да съкращават или да пускат в неплатен отпуск служителите си.  Свързани с обществената и националната сигурност ведомства, продължават да работят, но не и да получават пари за заплати, тъй като няма законно основание за превеждането на такива средства. При предишната подобна ситуация през 2013 г., при управлението на Барак Обама, липсата на финансиране засегна почти 800 хил. души.", "date": "2018.01.22", "title": "Сенатът в САЩ блокира държавната администрация"}
{"url": "https://www.bgonair.bg/world/2018-01-22/obilni-snegovalezhi-otnovo-blokiraha-shveytsarskite-kurorti", "text": "Обилен снеговалеж блокира за втори път този месец швейцарския курорт Цермат. Властите обявиха, че има опасност от лавини и помолиха хората да са особено внимателни.  Всички шосейни и жп връзки с курорта са блокирани. Все още обаче хеликоптери превозват туристи от и към Цермат по въздух.  Подобно е положението и в Давoс, където утре се очаква да започне Световния икономически форум.  Властите се опитват да разчистят пътищата в курорта от огромните преспи, в очакване на световните лидери.", "date": "2018.01.22", "title": "Обилни снеговалежи отново блокираха швейцарските курорти"}
{"url": "https://www.bgonair.bg/sutreshen-blok/2018-01-22/bezpretsedentno-nad-100-hil-gartsi-protestiraha-sreshtu-imeto-makedoniya", "text": "\r\n Един балкански спор, продължаващ повече от 27 години, отново ескалира. Хиляди гърци излязоха на протест в Солун срещу използването на името Македония като част от названието на Република Македония.  Протестът бе безпрецедентен в новата история на Гърция, а в него участваха над 100 хил, души. Според последните социологически данни, над 76% от гърците не са съгласни това име да фигурира в името на държавата, с която граничат на север, предаде специалният пратеник на Bulgaria ON AIR в Солун - Ива Григорова. Хора от цялата страна се събраха в Солун, за да заявят категорично - \"Македония е Гърция\". На фона на големия протест в Солун премиерът Алексис Ципрас се обяви за консенсус по темата и заяви: Повече от 25 години нашите съседи са признати под името Република Македония от много държави по света и не е абсурдно да се включи наименованието Македония в едно съставно географско име, но така че на всички да е ясно, че то няма да съдържа претенции към историята и териториалната цялост на други народи. Заради протеста в Солун полицията беше отцепила целия град. Това беше най-голямата демонстрация от 25 години насам. 1200 автобуса бяха ангажирани вчера, за да докарат всички протестиращи, имаше и влакове от Атина. Протестиращи от Крит пък дойдоха с коне.  Медиите в Гърция разпространиха информация, че между Македония и Гърция се обсъждат 5 възможни имена, но във всички тях фигурира \"Македония\". За най-компромисно е считано името Вардарска Македония.  Очаква се идната седмица премиерите на двете страни - Алексис Ципрас и Зоран Заев, да обсъдят въпроса на икономически форум в Давос. Разнобой по темата има и в самото гръцко правителство.  ", "date": "2018.01.22", "title": "Безпрецедентно: Над 100 хил. гърци протестираха срещу името Македония"}
{"url": "https://www.bgonair.bg/lyubopitno/2018-01-22/shakira-e-zaplashena-ot-2-godini-zatvor", "text": "Колумбийската певица Шакира е заплашена от 2 години затвор за неплатени данъци. Според испанските власти звездата, която е с испанско гражданство, не е плащала данъци в периода 2011-2014 год. върху доходи, получени от концертна и друга дейност по света. Данъчните служби установили, че Шакира не е плащала налози за няколко десетки милиона Евро и сега е ред на съда да реши, дали да започне дело срещу нея. Според близки на звездата в случая ставало въпрос за \"техническа формалност, а не за измама\". Добре информирани източници твърдят, че певицата била готова да съдейства и да реши проблема съвсем скоро.", "date": "2018.01.22", "title": "Шакира е заплашена от 2 години затвор"}
{"url": "https://www.bgonair.bg/bulgaria/2018-01-22/granichari-spipaha-afganistantsi-i-iranets-v-tir", "text": "Гранични полицаи откриха трима чужденци в товарен автомобил на ГКПП \"Капитан Петко войвода\".  На 21 януари на пункта пристигнал за влизане в страната товарен автомобил, превозващ бяла техника за Литва, с водач полски гражданин, съобщават от \"Гранична полиция\". В товарната част на ТИР-а са открити трима души – афганистанци и иранец. Нелегалните пътници са задържани в ГПУ - Свиленград. Уведомени са гръцките гранични власти на ГКПП – Орменион и Тристранния контактен център на ГКПП - Капитан Андреево. По случая е образувано бързо производство за незаконно преминаване на границата срещу тримата, открити в товарния автомобил. Полският гражданин е разпитан като свидетел по случая и освободен. Повече новини четете на ", "date": "2018.01.22", "title": "Граничари спипаха афганистанци и иранец в ТИР"}
{"url": "https://www.bgonair.bg/world/2018-01-22/novi-masovi-blokadi-ot-gratskite-fermeri-na-granitsi-i-patishta", "text": "Фермерите в Гърция започват масови блокади по улиците на цялата страна. През тази седмица се очакват земеделски протести, като се предвиждат блокади и на ключови за страната магистрали. Преди дни гръцките фермери се заканиха да блокират и границата с България. Земеделските стопани в Гърция са недоволни от насъбралите се според тях проблеми в бранша, които с течение на времето са довели до значително намаляване на доходите им.  Фермерите настояват с данъци да бъдат облагани само реалните им доходи, необлагаемият за тях минимум да е 12 хил. евро, да се премахне осигуряването и да се намали възрастовата граница за пенсиониране на 60 години за мъжете и 55 за жените.", "date": "2018.01.22", "title": "Нови масови блокади от гръцките фермери на граници и пътища"}
{"url": "https://www.bgonair.bg/bulgaria/2018-01-22/avtomobil-se-zapali-v-dvizhenie-pred-sgradata-na-obshtinata-vav-varna", "text": "Автомобил се запали в движение пред сградата на общината във Варна. При инцидента няма пострадали.  Районът беше отцепен, докато пламъците бъдат изгасени. Причините за пожара се изясняват.", "date": "2018.01.22", "title": "Автомобил се запали в движение пред сградата на общината във Варна"}
{"url": "https://www.bgonair.bg/bulgaria/2018-01-22/svetiyat-sinod-se-obyavi-sreshtu-istanbulskata-konventsiya", "text": "Светият синод на Българската православна църква се обяви проти т.нар. Истанбулска конвенция и призова Народното събрание да не ратифицира документа.  В официалната позиция на Синода се посочва, че конвенцията \"поражда тревога за бъдещето на европейската християнска цивилизация.\"  Според църквата заложените в конвенцията идеи и разбирания отварят широко вратите към морален разпад.  В писмото на Синода се казва още, че с документа се въвеждат понятия, противоречащи на нашата православна вяра, национални традиции и правна система.", "date": "2018.01.22", "title": "Светият синод се обяви срещу Истанбулската конвенция!"}
{"url": "https://www.bgonair.bg/bulgaria/2018-01-22/potresavashta-agresiya-v-dom-za-detsa-s-uvrezhdaniya-v-gabrovo", "text": "Потресаващо насилие в Габрово. Видеоклипове показват как служители на дома за деца и младежи с увреждания \"Хризантема\" заплашват и удрят настанените.  Кадрите са заснемани в продължение на две години, но чак днес станаха достояние на медиите след междуличностен конфликт и обвинения между персонала.  В момента там са настанени 7 деца и 3 младежи с увреждания като грижите за тях са денонощни. Достъпът до тези жилища е ограничен.  Директорката на дома твърди, че още при първия направен запис през 2016 г. е сигнализирала социалните и кмета на Община Габрово. По думите ѝ те не са реагирали по никакъв начин.  Социалните влязоха в дома днес като освен тях проверка по случая прави и прокуратурата. Още подробности очаквайте утре в \"България сутрин\".", "date": "2018.01.22", "title": "Потресаваща агресия в дом за деца с увреждания в Габрово"}
{"url": "https://www.bgonair.bg/bulgaria/2018-01-22/startira-deloto-za-ubiystvoto-na-taksimetrov-shofyor-v-ruse", "text": "\r\n В Русе започна делото за убийството на 60-годишния таксиметров шофьор, извършено през март миналата година в село Николово.  Подсъдими са двама 18-годишни младежи. Te се опитали да ограбят шофьора и го намушкали смъртоносно с нож.  На днешното съдебно заседание единият от подсъдимите се призна за виновен и поиска делото да се гледа по съкратената процедура. Съдът отхвърли искането му да бъде пуснат под домашен арест и го остави в затвора в Белене.  Другият младеж отрича да е участвал в убийството. Тъй като двамата са били непълнолетни по време на престъплението, наказанието им ще бъде по-леко.", "date": "2018.01.22", "title": "Стартира делото за убийството на таксиметровия шофьор в Русе"}
{"url": "https://www.bgonair.bg/reportazhi/2018-01-22/skandal-v-bnt-dovede-do-iskane-na-ostavkata-na-koshlukov", "text": "\r\n Напрежение и публична размяна на обвинения в обществената телевизия. Тази сутрин екипът на предаването \"Денят започва с култура\" прочете в ефир декларация, която осъжда поведението на програмния директор на БНТ 1 Емил Кошлуков.  Визията на новия програмен директор на БНТ 1 как трябва да изглежда едно предаване в обществената телевизия, предизвика остър дебат. Според Кошлуков \"Денят започва с култура\" говори на неразбираем език и затова има нисък рейтинг. Кошлуков поиска от екипа бързи резултати - двойно увеличение на зрителската аудитория, както и нетолкова елитарен подбор на темите и изразните средства.  В профила си във Facebook бившият депутат изрично посочва, че обществените телевизии в цяла Европа се радват на добър рейтинг, защото имат добри предавания. И в БНТ, пише програмният директор, работят качествени журналисти. Но те невинаги постигат добри резултати. А оценката за БНТ дава обществото, а не определени партии или медии на олигарси.  Позицията на Емил Кошлуков обаче предизвика вълна от недоволство. Екипът на \"Денят започва с култура\" излезе с декларация, която остро осъжда идеите на Кошлуков. Позицията беше прочетена в ефир - нещо невиждано в новата история на обществената медия.  Случващото се на \"Сан Стефано\" 29 доведе до искания за оставката на Емил Кошлуков. Недоволни граждани и служители на БНТ се събраха пред сградата на националната телевизия, за да подкрепят колегите си от \"Денят започва с култура\". ", "date": "2018.01.22", "title": "Скандал в БНТ доведе до искане на оставката на Кошлуков"}
{"url": "https://www.bgonair.bg/bulgaria/2018-01-22/monika-makovey-pred-bulgaria-on-air-polititsite-v-parlamenta-promenyat-zakonite-v-svoya-polza", "text": "\r\n Първа междупарламентарна конференция в НДК се провежда днес. Председателите на комисиите по европейски въпроси на всяка от държавите-членки на съюза обсъждат в София приоритетите на Българското председателство, както и развитието, сигурността и стабилността на Европа. Бившият правосъден министър и настоящ румънски евродепутат Моника Маковей заяви пред   , че политиците в парламента или правителството имат възможност да променят законите в своя полза. Тя даде и определение за политическа корупция. Според нея това означава, че има корумпирани политици в управлението на Парламента и на ниво общини. По думите ѝ не им харесват да бъдат разследвани или да им бъде конфискувано имуществото или да ги вкарват в затвора. Моника Маковей предложи у нас да бъде създадена национална дирекция за борба с корупцията. Маковей не изключи възможността да консултира страната ни по проблемите с Темида.  Гледайте цялото интервю Мартина Ганчева с Моника Маковей утре в   ", "date": "2018.01.22", "title": "Моника Маковей пред Bulgaria ON AIR: Политиците в парламента променят законите в своя полза"}
{"url": "https://www.bgonair.bg/denqt-on-air/2018-01-22/glas-ot-gerb-bsp-se-opitva-da-destabilizira-darzhavata-v-nepodhodyasht-moment", "text": "\r\n Опитът от страна на БСП да бъде дестабилизирана държавата точно в момента, когато тече европредседателството, когато страната ни е много стабилна както във вътрешно, така и във външнополитически план, въобще не е в интерес на България. Това подчерта  . Според него опозицията от 10 месеца се опитва да се домогне до властта през задния вход, като атакува по всякакъв начин управляващите. \" \", уточни Гърневски в студиото на \" \". По думите му темата \"корупция\" трябва да бъде изговорена напълно веднъж завинаги. \" \", отбеляза той пред . Той е на мнение, че приватизацията е била нужна, но не е трябвало да бъде правена по този корупционен начин. \" \", категоричен е депутатът от ГЕРБ.", "date": "2018.01.22", "title": "Глас от ГЕРБ: БСП се опитва да дестабилизира държавата"}
{"url": "https://www.bgonair.bg/bulgaria/2018-01-22/signali-za-narusheniya-v-mu-ne-sa-bili-poluchavani", "text": "\r\n Няма да отнемат акредитацията на Медицинския университет след акцията на ГДБОП в учебното заведение. Това съобщиха от министерството на образованието и допълниха, че не са получавани сигнали за нарушения.  В петък следобед ГДБОП и ДАНС влязоха в университета и запечатаха кабинетите на ръководители и административни служители.  Разследването е срещу организирана престъпна група и се ръководи от спецпрокуратурата.  По непотвърдена информация акцията е след сигнал за корупционна схема с приема на чуждестранни студенти.", "date": "2018.01.22", "title": "След акцията на ГДБОП: Няма да отнемат акредитацията на МУ"}
{"url": "https://www.bgonair.bg/bulgaria/2018-01-22/zlatarsko-atelie-v-burgas-beshe-vzriveno", "text": "\r\n Взривиха златарско ателие в центъра на Бургас. Няма пострадали хора и нищо от ателието не е откраднато.  От ударната вълна са изпочупени стъклата на разположената до ателието пицария и на кооперацията отсреща. Полицаите отцепиха за кратко улицата, докато пожарникари събаряха от етажите счупените прозорци.  Първоначалният оглед установи, че бомбата е била поставено до вратата на магазина. По случая е назначена експертиза, която ще установи вида и количеството на взрива. Собственикът на златарското ателие отказа коментар.", "date": "2018.01.22", "title": "Златарско ателие в Бургас беше взривено"}
{"url": "https://www.bgonair.bg/denqt-on-air/2018-01-22/ivan-kostov-v-evrozonata-sega-ili-ostavame-v-dalechna-periferiya", "text": "\r\n , заяви бившият министър председател на страната (1997-2001 г.)  . Бившият лидер на СДС подчерта, че пред обществото има ясна визия -  . Костов открои   на България, изтъквайки последните решения от КСНС при президента,  .  \" .\", предупреди Иван Костов, визирайки плановете за влизане на България в еврозоната в максимално кратък срок. \"Добре би било политическите партии да вземат отношение към тези цели, за да стане сериозен дебат, който да обясни на хората с какво ще сполучат те\", посочи   и добави, че зачестилите протести у нас са свързани с конкретни интереси. Според Костов пазарът на труда в България е в по-добра кондиция от този във Франция. Кога изникна критерият \"неравенство\", възмутено попита той и отбеляза, че с допълнителните евроизисквания целта е политически да бъде спряна страна, която изпълнява формалните изисквания, за да влезе във валутния механизъм. Една от знаковите фигури на Прехода в България коментира и широко обсъжданата тема за ревизия на приватизацията. Костов отговори на въпроса дали тя може да бъде считана за престъпна. \"Отговорих на обвиненията, след като изчаках много дълъг период да приключат всички повдигнати дела. Няма нито една присъда по време на сключване на приватизационните сделки\", започна той. \" \", обясни Костов. Той подчерта, че пасивите на държавните предприятия тогава са били много повече от активите им, а държавата е била изправена пред неплатежоспособност, но се е опитвала да помага на закъсалите предприятия.  \" \", каза още Костов и настоя, че всички сделки са правени с международни консултантски фирми и ЕС, а законите са спазени. \"Комуникацията към хората може би можеше да бъде по-добра\", отбеляза политикът.  Запитан за състоянието на България днес гостът в студиото на Кузман Илиев призна, че е притеснен от това, че \" \".  \" \", заяви Иван Костов.", "date": "2018.01.22", "title": "Иван Костов: В еврозоната сега или оставаме в далечна периферия!"}
{"url": "https://www.bgonair.bg/bulgaria/2018-01-22/sedem-postradali-pri-katastrofa-mezhdu-tramvay-i-mikrobus", "text": "Седем души са пострадали при катастрофа между микробус и трамвай. Инцидентът е станал към 7:30 часа на кръстовището на булевардите \"Никола Петков\" и \"Цар Борис III\", съобщиха от полицията. Пострадалите са приети в Спешното отделение на УМБАЛСМ \"Н. И. Пирогов\" за прегледи и изследвания. Движението в района на кръстовището временно е затруднено и се регулира от патрул.", "date": "2018.01.22", "title": "Седем пострадали при катастрофа между трамвай и микробус"}
{"url": "https://www.bgonair.bg/sutreshen-blok/2018-01-22/potomtsite-na-rayna-knyaginya-iskat-promyana-na-imeto-na-kvartal-orlandovtsi", "text": "\r\n Квартал \"Орландовци\" да се казва \"Райна Княгиня\"-за това се обявяват потомците на голямата българка. Те организират петиция и търсят подкрепа от известни българи за тази своя инициатива. Инженер Здравчо Здравчев, потомък на Райна Княгиня, разказа в студиото на  , че тя е дошла в София, заедно със съпруга си, който е бил народен представител. Семейството им получава парцел в района на днешната улица \"Опълченска\", където са давани на много борци за свобода. Именно това е причината днес улицата да носи това име. Райна Княгина е била дипломиран акушер, като е помагала на бедни и богати. Именно заради това, след смъртта ѝ жените, на които е помогнала се обявяват за това, населеното място да носи нейното име. \"И така през 1935 г. през общинския съвет тогавашното село, по-късно квартал, получава името Райна Княгиня\", обясни инженер Здрав Здравчев, правнук на голямата българка, в ефира на . Той допълни още, че смяната на името на населеното място става, защото тогавашните управници не са харесали факта, че има друга \"княгиня\", която не е такава по кръв, а това име и е дадено от народа. Здравчев каза още, че Орландо е италиански каменоделец, който се е заселил в района. Диляна Здравчева и  Яна Янкова, които също са потомци на Райна Княгиня и са част от инициативния комитет за връщане на името казаха, че се надяват и сега хората да ги подкрепят в тази кауза.", "date": "2018.01.22", "title": "Потомците на Райна Княгиня искат промяна на името на квартал \"Орландовци\""}
{"url": "https://www.bgonair.bg/sutreshen-blok/2018-01-22/izvodite-ot-vizitata-na-merkel-shte-badem-li-mediator-mezhdu-turtsiya-i-es", "text": "\r\n Как ще се справи България с ролята на помирител между Европейския съюз и Турция, и получи ли реална заявка за поетапно влизане в Шенген? Отзвук от срещата между българския премиер Бойко Борисов и германския канцлер Ангела Меркел с най-важните теми и решения, взети в резиденция Бояна, коментирахме в \"България сутрин\" с бившия служебен премиер (1994-1995) Ренета Инджова. Визитата на Меркел е един вид проверка на място дали всичко е точно, въпреки че още от 11.01 се е разбрало, че нещата вървят в перфектна форма, смята Инджова.  \"За първи път виждаме посрещане както се отива на среща - мъж с букет цветя и гардове, поставени на рядко, което показва, че не се притесняваме. Целувките са израз на пълно съединение, докато цветята поставят една преграда\", посочи гостът на Bulgaria ON AIR. Според бившия служебен премиер са зададени два съществени въпроса от журналистите - единият за скоростта на движение в ЕС, на което по думите ѝ премиерът Борисов е обявил, че кохезионните фондове и инфраструктурните проекти могат да продължат и след 2020 г. Другият въпрос е за вътрешните проблеми на Меркел в Германия и това, че служебно изпълнява задълженията на канцлер, на което според Инджова е отговорено изключително тривиално, че това е в реда на задълженията. България е сложена в ролята да направи среща на върха, на която да доведе Ердоган и получава мълчаливо съгласие от Меркел, което означава, че страната ни я чакат големи висоти, посочи още тя. Тя е на мнение, че за влизане в Шенген ще трябва да търсим ден, в който председателят на ЕК Жан-Клод Юнкер е в добро настроение. Към това ни тласка цялата неолиберална плеяда.  \"Ще има наплив от чиновници, които ще дойдат да гледат нашите постижения в борбата с корупцията и ще започнат да ги разпространяват. Имах надежда, че отвън ще дойде пробивът в борбата с коруцпцията - сега се оказа, че ще изнасяме ноу-хау в тази област\", каза още Ренета Инджова.  ", "date": "2018.01.22", "title": "Изводите от визитата на Меркел - ще бъдем ли медиатор между Турция и ЕС?"}
{"url": "https://www.bgonair.bg/bulgaria/2018-01-22/goranov-e-dovolen-ot-rabotata-na-agentsiya-mitnitsi", "text": "\r\n Информационната система на митниците непрекъснато се подобрява. В това увери финансовият министър Владислав Горанов депутатите от вътрешната и фонансовата комисии. Изслушването беше поискано от БСП заради сигнали за нарушение в работата на митниците. То започна още сутринта, като пред депутатите се явиха още директорът на Агенция \"Митници\" Георги Костов и главният прокурор Сотир Цацаров.  Според социалистите системата за акцизи е била манипулирана с цел укриване на ДДС,акцизи и мита. От ГЕРБ отричат подобно престъпление и казват, че става въпрос за технически проблеми, които са били отстранени. Финансовият министър Владислав Горанов заяви, че е доволен от работата на Агенция \"Митници\" и че според него това се прави, за да се нагнети напрежение преди гласуването на вота на недоверие.  Съвместното заседание на вътрешната и финансовата комисии в Народното събрание продължава.", "date": "2018.01.22", "title": "Горанов е доволен от работата на Агенция \"Митници\""}
{"url": "https://www.bgonair.bg/sutreshen-blok/2018-01-22/tryabva-da-rabotim-za-edin-obedinen-es-smyata-evrodeputatat-eva-maydel", "text": "\r\n Издания като \"Financial times\", \"Forbes\" и \"Politico\" я наричат \"изгряваща звезда\".  Едва на 31 години, Ева Майдел е един от най-младите евродепутати в Страсбург. \"Моментът е много важен и исторически за нашата държава. Поемаме главната роля на председателството на Съвета на Европейския съюз за следващите шест месеца. Смятам, че България ще бъде добър балансьор в стремежа си да намира консенсуси и думата, която ще е водеща, ще бъде \"единство\" във вземането на решения\", каза Ева Майдел пред  \"Независимо какво искаме обаче, ако всички държави, членки на ЕС, не сме обединени от това докъде искаме да достигнем, наистина ще бъде изключително трудно във вземането на каквото и да било решение\", смята евродепутатът.", "date": "2018.01.22", "title": "Трябва да работим за обединен ЕС, смята евродепутатът Ева Майдел"}
{"url": "https://www.bgonair.bg/bulgaria/2018-01-22/nad-900-mashini-obrabotvat-patnite-nastilki-v-stranata", "text": "Над 900 машини са обработвали през нощта пътните настилки по републиканската мрежа. През деня работата на снегопочистващата техника продължава, за да се осигури проходимостта на пътищата при зимни условия, съобщиха от Агенция \"Пътна инфраструктура\". Снеговалеж и силен вятър има в момента в областите София, Ловеч, Плевен, Шумен, Перник, Велико Търново, Стара Загора, Търговище, Кърджали, Благоевград, Кюстендил, Русе, Враца и в районите на Благоевград, Черна Места, и проход \"Предел“ и проход \"Ришки“, Студенец, Паничково, Лъки по високите места на област Смолян, на област Сливен и на Пазарджик. Необходимо е шофьорите да тръгват на път само с подходящи гуми, да карат внимателно и със съобразена скорост. Настилките се обработват непрекъснато. Блокирането на движението от автомобили, които не са подготвени за движение, затруднява работата на снегопочистващата техника и възпрепятства пътуването на всички останали шофьори. Поради снегонавявания и опасност от заледявания временно е ограничено движението на товарни автомобили над 12 тона с ремаркета и полуремаркета по път II-842 Юндола - Белово. Обходният маршрут е по път Белово – Варвара – Велинград – Юндола. Забранено за МПС над 12 тона е преминаването през проходите \"Петрохан“, \"Превала\", \"Котленски“ и \"Шипка\". Затворен за всички видове моторни превозни средства е Троянският проход. Без ограничения е преминаването през проходите \"Айтоски\", \"Обзорски\", \"Печинско\", \"Предел\", \"Републиката“, \"Ришки\" и \"Рожен\". Целогодишно забранено за МПС над 3,5 тона е преминаването през \"Дюлински\" и \"Пампорово\", а на товарни автомобили над 10 тона през \"Вратник\" и \"Твърдишки“.  ", "date": "2018.01.22", "title": "Над 900 машини обработват пътните настилки в страната"}
{"url": "https://www.bgonair.bg/bulgaria/2018-01-22/reshavat-badeshteto-na-obshtinskite-bolnitsi-na-nova-sreshta", "text": "Втора среща между представителите на сдружението на общинските болници, на Министерството на здравеопазването и НЗОК. Очаква се да бъдат набелязани конкретни мерки за подпомагане на общинското здравеопазване. Миналата седмица беше договорено, че екипът на здравното министерство ще преразгледа възможностите за икономии в бюджета на ведомството, за могат да се повишат средствата, които лечебните заведения получават по методиката за субсидиране им всяка година. В рамките на преговорите с Българския лекарски съюз за новия рамков договор, ще се търси начин за повишаване на цените на клиничните пътеки.  От сдружението на общинските болници ще предоставят своята експертиза при актуализацията на медицинските стандарти.", "date": "2018.01.22", "title": "Решават бъдещето на общинските болници на нова среща"}
{"url": "https://www.bgonair.bg/kriminalno/2018-01-22/arestuvaha-dvama-za-obir-na-bankomat-prez-noemvri", "text": "Тази нощ в Перник са арестувани Красимир Йорданов и Кирил Микев. Те са заподозрени, като извършители на обира на банкомат в Сапарева баня. Устройството беше взривено в началото на ноември след серия подобни посегателства в цялата страна. Тогава полицията организира безпрецедентна акция в района на Сапарева баня и Перник. Беше задържан Господин Динев. Прокуратурата му повдигна обвинение, че е помагал на останалите трима да взриви и открадне от банкомата 9000 лв.", "date": "2018.01.22", "title": "Арестуваха двама за обир на банкомат през ноември"}
{"url": "https://www.bgonair.bg/bulgaria/2018-01-22/devetima-sa-postradalite-v-katastrofata-mezhdu-mikrobus-i-tramvay-v-sofiya", "text": "\r\n Десет души пострадаха при катастрофа между микробус и трамвай тази сутрин в София. Инцидентът е станал на кръстовището на булевардите \"Никола Петков\" и \"Цар Борис III\".  Към момента не е ясно какво е предизвикало катастрофата. Тестовете са показали, че ватманът и шофьорът не са употребили алкохол. Инцидентът става около 7:30 часа. В микробуса пътуват работници към строителен обект на метрото в \"Овча купел\". Шофьорът на микробуса отрече да е направил нарушение.  Осем от пострадалите при катастрофата са откарани в \"Пирогов\". Те са на възраст между 20 и 67 години. Вижте повече във видеото!", "date": "2018.01.22", "title": "Десетима са пострадалите в катастрофата между микробус и трамвай в София"}
{"url": "https://www.bgonair.bg/sutreshen-blok/2018-01-22/zhiteli-na-krasno-selo-na-protest-sreshtu-stroezh-pred-prozortsite-im", "text": "\r\n Жители на столичния квартал \"Красно село\" на протест срещу строежа на нов блок в района. Хората са притеснени, че ще останат без зелени площи. Строежът е на няколко метра от блока, от който са и протестиращите. Едно от основните притеснения на гражданите е именно близостта. По план на мястото ще бъде построена жилищна сграда, която е с 3 метра по-ниска от блока на протестиращите.  \"Собственикът е направил замяна с общината. Те дават 106 квадрата, общината им дава зелена площ 102 квадратни метра\", обявиха протестиращите пред  . Според тях това е незаконно, защото единственото действие, което могат да предприемат собствениците на площта, е да оградят и да поддържат зелената площ. Не обаче и да строят. \"Преди 9 години закупих тук апартамент с идеята, че ще имам гледка, но се оказва, че пред моите прозорци ще има 7-етажен блок\", оплака се друг от протестиращите в ефира на  . Недоволните жители на \"Красно село\" недоумяват защо еколозите протестират срещу строеж на лифт, а не и срещу застрояването на зелените площи в София. \r\n  ", "date": "2018.01.22", "title": "Жители на \"Красно село\" на протест срещу строеж под прозорците им"}
{"url": "https://www.bgonair.bg/bulgaria/2018-01-22/komisiite-po-vatreshna-sigurnost-i-finansi-s-izvanredno-zasedanie", "text": "В парламента ще се проведе извънредно заседание на комисиите по вътрешна сигурност и финанси. На тях ще бъдат изслушани шефовете на службите и финансовия министър Владислав Горанов. В неделния ден БСП показаха поверителния доклад на ДАНС, в който се говори за пробив в Националната акцизна централизирана система. Според документа системата е била технически уязвима. БСП са категорични, че след тези заключения от 2016 г., правителството и органите на реда не са предприели никакви действия. ГЕРБ от своя страна oтговориха, че е некоректно от страна на БСП да твърдят, че няма предприети мерки. В доклада ясно било записано, че Агенция \"Митници\" е предприела незабавни стъпки по изпълнение на препоръките. Днес БСП ще внесат в прокуратурата още пет сигнала за корупция срещу кметовете на Стамболийски и Тетевен и срещу Цветан Цветанов за \"Наглите\".  ", "date": "2018.01.22", "title": "Комисиите по вътрешна сигурност и финанси с извънредно заседание"}
{"url": "https://www.bgonair.bg/bulgaria/2018-01-22/snyag-dazhd-i-vyatar-v-tsyalata-strana-dnes", "text": "Оранжев и жълт код за сняг, дъжд и вятър в страната е обявен за днес. От НИМХ към БАН обявиха оранжев код за цяла северна и източна България, както и за хасковска и кърджалийска област. Кодът за всички останали области е жълт, където се очакват валежи до 25 литра на квадратен метър и отново силен вятър. Ще има снежни виелици и условия за образуване на преспи и навявания. На много места през нощта натрупа значителна снежна покривка. Пътните настилки в страната са мокри, частично заснежени, заледени, но обработени. Това съобщават от Агенция \"Пътна инфраструктура\". Във всички областни пътни управления снегопочистващите фирми работят на 24 часов режим. За поддържане на републиканските пътища работят около 3000 машини. Троянският проход е затворен за всички моторни превозни средства, а \"Шипка\" е затворен само за камиони над 12 тона. В София основните улици и булеварди са почистени.", "date": "2018.01.22", "title": "Сняг, дъжд и вятър в цялата страна днес"}
