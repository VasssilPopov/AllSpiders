{"url": "https://www.bgonair.bg/world/2019-02-12/pochitatel-na-tramp-napadna-zhurnalist-po-vreme-na-miting-na-prezidenta-v-teksas", "text": "Почитател на Тръмп нападна оператор на BBC. Проявата на агресия станала по време на митинг на американския президент в Тексас.  Мъжът носел шапка с надпис \"Да направим Америка отново велика“. Той блъснал и наругал оператора и няколко журналисти. Използвал и много нецензурни думи по адрес на медиите.  Мъжът е изведен от сградата, като няма данни за пострадали хора. След инцидента Доналд Тръмп продължи с речта, след като се увери, че всички са добре. Държавният глава има обтегнати отношения с медиите от началото на мандата си през 2017 г. Той неведнъж е казвал, че журналистите са \"врагове на народа“ и често критикува разпространяваните \"фалшиви новини“.  ", "date": "2019.02.12", "title": "Почитател на Тръмп нападна журналист по време на митинг на президента в Тексас"}
{"url": "https://www.bgonair.bg/denqt-on-air/2019-02-12/zashto-natsionalnata-strategiya-za-deteto-predizvika-burni-reaktsii", "text": "\r\n След като беше публикувана Националната стратегия за детето до 2030 година, от Църквата реагираха остро и призоваха за цялостната ѝ редакция. Коментарите на Светия Синод от своя страна предизвикаха бурни дебати.  Заместник-областният управител на СО Николай Борисов коментира в \"Денят ON AIR\", че според Конституцията на Република България отглеждането и възпитанието на децата до тяхното пълнолетие е право и задължение на техните родители, като тази дейност се подпомага от семейството. \"Семейството се споменава за първи път в осмата страница на стратегията. Говори се за държавни институции, гражданско общество, други организации. Къде е семейството - тази градивна единица на българското общество, която толкова години съхрани народа ни?\", попита Борисов. Според него в семейството се губи елементът на възпитание, в който се изгражда уважение към майката и бащата. По-късно това се усеща в образованието, когато децата се отнасят несериозно към учителите си, а след това и към работодателите си. По думите на зам.-областния управител на СО стратегията е написана твърде неясно, сякаш е правена от различни хора, които не са чели какво е написал този преди тях. Като друг проблем в нея той посочи, че никъде не се споменава за сексуалното посегателство над деца, а данните от 2017 година показват, че в страната ни е имало 450 такива случая. По думите му друг проблем на стратегията е обезпечаването на кадрите.  \"Има изключително голям дефицит на педагози и социални работници. Една от заплахите пред стратегията е, че секторните политики може да не се реализират в синхрон. На парче могат да се случат евентуално, но няма да се постигнат целите ѝ\", обясни Николай Борисов пред Bulgaria ON AIR. Според него религиозното обучение трябва да намери мястото си в училищата. По думите му е важно децата да познават различните религии, за да опознаят другите, тъй като непознаването ги кара да не се харесват едни други, но това може да се случи едва когато обществото е достатъчно узряло.  ", "date": "2019.02.12", "title": "Защо Националната стратегия за детето предизвика бурни реакции?"}
{"url": "https://www.bgonair.bg/bulgaria/2019-02-12/zdravnoto-ministerstvo-e-gotovo-da-promeni-naredbata-za-ekspertiza-ot-telk", "text": "\r\n Министерство на здравеопазването е готово да промени наредбата за медицинска експертиза от ТЕЛК.  Това стана ясно от провелата се днес среща между ръководството на здравното министерство и представители на националните организации на хората с увреждания. От здравното ведомство са предложили процентът на основното заболяване да спадне до 71%, а не както е досега 80%.  Предложението обаче не се прие от национално представените организации.  ", "date": "2019.02.12", "title": "Здравното министерство е готово да промени наредбата за експертиза от ТЕЛК"}
{"url": "https://www.bgonair.bg/denqt-on-air/2019-02-12/novichok-se-okaza-dosta-razprostraneno-veshtestvo-smyata-ekspert", "text": "\r\n Казусът с бизнесмена Емилиян Гебрев отново е на дневен ред. Причина за това е информацията, че служител на руските специални служби, замесен в случая \"Скрипал\", е бил в България по времето, когато е направен опит да бъде отровен Гебрев. Българските служби започнаха ново разследване за отравянето на бизнесмена. Вчера във Варна руският посланик вече определи като абсурдни твърденията за връзка на Русия с отравянето на бизнесмена Емилиян Гебрев през април 2015 година. Експертът по международна сигурност Димитър Гърдев коментира случаите в студиото на   като каза, че общото между \"Скрипал\" и \"Гербев\" е бойното вещество новичок, което по думите му се е оказало доста широко разпространено.   обясни експертът по международна сигурност. Той беше категоричен, че отравянето е метод, който не се използва само от Русия и нейните специални служби, а историята на разчистване на сметки по подобен начин е от много време. , посочи Димитър Гърдев пред  .  Експертът беше категоричен, че както се е използвал случаят \"Скрипал\" така и сега със \"Гербев\" страната ни трябва да е много внимателна, за да не попадне в политически и дипломатически скандал, който да има много сериозни последствия за взаимоотношенията ни с Русия и Европейския съюз. Според него не трябва да се хвърлят просто хипотези в общественото пространство, защото един такъв случай може да се използва в много посоки. Гърдев подчерта, че страната ни трябва да обърне много сериозно внимание на случващото се в региона около нас. \r\nХаресайте и страницата ни във Facebook ", "date": "2019.02.12", "title": "Новичок се оказа доста разпространено вещество, смята експерт"}
{"url": "https://www.bgonair.bg/economy/2019-02-12/godina-sled-otteglyaneto-dzhi-pi-grup-shte-stroyat-tunel-zheleznitsa", "text": "Подписан е договорът за проектирането и строителството на тунел \"Железница\" на автомагистрала \"Струма\". Съоръжението ще е с дължина около 2 км и ще бъде най-дългият пътен тунел, изграждан досега у нас, съобщи Агенция \"Пътна инфраструктура\" (АПИ). Изпълнението на поръчката е възложено на ДЗЗД \"АМ Струма Тунел 2018\", в което участват: \"Джи Пи Груп\" АД, \"Глобал Кънстракшън\" ООД и \"Виа План\" ЕООД. Стойността на договора е 185 млн. лв. без ДДС.  Така от съобщението става ясно, че \"Джи Пи Груп\" все пак ще строи тунела, въпреки че миналата година в съобщение до медиите заяви, че се оттегля от проекта. За това бе оказан натиск и от премиера Бойко Борисов след медийни публикации за злоупотреби с евросредства. В началото на 2019 г. обаче от АПИ обявиха, че няма регистриран официален отказ от страна на компанията за строителството на \"Струма\". Днес Пътната агенция уточнява, че проектът ще се финансира от Кохезионния фонд на ЕС и националния бюджет чрез оперативна програма \"Транспорт и транспортна инфраструктура\" 2014-2020 г. От АПИ уточняват, че са пристъпили към подписване на договора, след като Върховният административен съд (ВАС) се произнесе в полза на решението на Агенцията за избор на изпълнител. В тази връзка на 15 януари т. г. Агенцията изпрати искане до класираните участници - ДЗЗД \"АМ Струма Тунел 2018\" и ДЗЗД \"АМ Струма-ОП2: Тунел Железница\", за удължаване срока на валидност на офертите. Офертното си предложение потвърди ДЗЗД \"АМ Струма Тунел 2018\", а ДЗЗД \"АМ Струма-ОП2: Тунел Железница\" (в което са \"Главболгарстрой\" АД и \"ГБС-Инфраструктурно строителство\" АД) не удължи срока на валидността на предложението. Срокът за изпълнение на проектирането и изпълнението на строително-монтажните работи на тунел \"Железница\" (от км 366+720 до км 369+000) e 1060 календарни дни. Съоръжението ще бъде с две отделни тръби за движение в посока. Дължината на всяка тръба ще е около 2 км, предаде  . Тунелът ще бъде с всички необходими системи за енергоефективно осветление, вентилация, видеонаблюдение, пожароизвестяване, интелигентна система за управление на трафика. Ще бъде изграден и обслужващ тунелен път при южния портал на тунела откъм Симитли, площадка за хеликоптер, два моста над Суха река, които са съответно 132 м и 24 м подпорна стена. През миналата година АПИ проведе обществена поръчка за избор на изпълнители за Проектиране и строителство на автомагистрала \"Струма\" Лот 3.1 Тунел \"Железница\". Тръжната процедура бе с три обособени позиции - за тунела, за пътя преди и след съоръжението, за да може на обекта да се работи едновременно и проектът да завърши в срока на оперативната програма. През миналата година бяха подписани договорите за проектирането и строителството на трасето преди и след съоръжението. Отсечката преди тунел \"Железница\" в посока София - Кулата (от км 366+000 до км 366+720) е с дължина 720 м. Тя включва и обслужващ тунелен път при северния портал и мостово съоръжение с обща дължина 620 м. Участъкът ще бъде изграден от ДЗЗД \"Железница - Север\", в което са: \"ГБС Инфраструктурно строителство\" АД, \"Главболгарстрой\" АД и \"Главболгарстрой Интернешънъл\" ЕАД. Стойността на договора е 29,9 млн. лв. без ДДС. Участъкът след тунел \"Железница\" (от км 369+000 до км 370+400), е 1,4 км. Той ще бъде построен от \"ПСТ Груп\" ЕАД. Стойността на договора е 18 млн. лв. без ДДС. Договорът включва проектиране и строителство на автомагистрален участък с дължина 1,4 км, селскостопански подлез, подпорна и укрепителна стена, отводнителни съоръжения, изграждане и реконструкция на инженерни мрежи. Харесайте ни във Facebook ", "date": "2019.02.12", "title": "Година след оттеглянето: \"Джи Пи Груп\" ще строи тунел \"Железница\""}
{"url": "https://www.bgonair.bg/bulgaria/2019-02-12/magazin-za-foyerverki-se-vzrivi-v-plovdiv", "text": "\r\n Магазин за фойерверки се взриви в Пловдив. Инцидентът е станал на булевард \"Пещерско шосе\". Сигналът за пожара е подаден малко преди 19:00 часа от собственика на магазина, който е бил в него по това време. Търговецът чул пукане, след което се обадил на 112. Гърмежите са се чували в целия квартал. Хората в сградите наблизо са били евакуирани. Пожарът е локализиран веднага, на мястото са изпратени 3 пожарни. Няма пострадали. Съседните обекти не са засегнати, а п олиция и пожарна ще направят оглед.  ", "date": "2019.02.12", "title": "Магазин за фойерверки се взриви в Пловдив"}
{"url": "https://www.bgonair.bg/reportazhi/2019-02-12/grazhdani-signalizirat-za-otroveni-kotki-v-park-svoboda-v-pazardzhik", "text": "\r\n Отровени котки са били намерени в района на един от най-посещаваните паркове в Пазарджик - \"Свобода\". Фанка и Иван Пашови всеки ден се разхождат в парка. Казват, че много хора хранят бездомните котки, които от известно време са се настанили в градинката точно до входа. Освен храна и вода, добри хора направиха и дървена къщичка за тях, обясни семейство Пашови.  Христо Ненчев също идва често на разходка на Острова. Мъжът споделя, че напоследък някои от котките наистина ги няма. Според него посегателството върху животни е престъпление и трябва да се наказва с цялата строгост на закона. Според местни природозащитници става въпрос за планирано изтребване на котките в парка. Застрашени от отровата са не само котките на Острова, но и децата, които играят в тревните площи, твърдят хората.  От общината и полицията в града заявиха, че при тях сигнали за мъртви котки не са подавани до този момент и не знаят нищо за отровените животни.  ", "date": "2019.02.12", "title": "Граждани сигнализират за отровени котки в парк \"Свобода\" в Пазарджик"}
{"url": "https://www.bgonair.bg/denqt-on-air/2019-02-12/vsichki-strani-se-gotvyat-za-brexit-nie-sashto-tryabva-da-go-pravim-smyata-bivsh-diplomat", "text": "\r\n Британският парламент няма да гласува тази седмица ревизирано споразумение за Brexit. Причината за решението е, че премиерът Тереза Мей поиска още време, за да договори необходимите промени, които да гарантират подкрепата на парламента за сделката с Европейския съюз. На 26 февруари тя ще уведоми депутатите за евентуални промени в сегашната ситуация. Според анализатори, дори Мей да успее да получи одобрение от депутатите за споразумение, може да се наложи Великобритания да поиска удължаване на преговорния период за Brexit, за да бъде прието необходимото законодателство.  Бившият заместник-външен министър на България Милен Керемедчиев коментира темата в студиото на   и заяви категорично, че страната ни трябва също като останалите членки на Европейския съюз да се подготви за този момент. По думите му българското посолство във Великобритания ще бъде изключително натоварено и по всяка вероятност ще се наложи да се изпрати допълнителен персонал, защото от наша страна най-важното е да осигурим защита на българските граждани там. , подчерта Милен Керемедчиев пред  . Той обаче изрази увереност, че напускането на Великобритания ще бъде със сделка. Според него не трябва ЕС да прави повече отстъпки на Тереза Мей, защото това ще е лош знак и за други страни, които биха поискали също да напуснат общността. , категоричен е той. Керемедчиев подчерта, че вече Шотландия заговори за самостоятелност, което може да доведе до още проблеми и трудности при разрешаването на този казус. \r\nХаресайте и страницата ни във Facebook ", "date": "2019.02.12", "title": "Дипломат: България трябва да се подготви за Brexit и да защити сънародниците ни"}
{"url": "https://www.bgonair.bg/world/2019-02-12/ubiha-nay-izdirvaniya-prestapnik-v-bosna", "text": "След мащабна полицейска акция е бил убит най-издирваният престъпник в Босна. Един Гачич, заподозрян в убийството на полицейски служител и на собственик на магазин за хранителни стоки, е бил застрелян от полицията край Сараево днес. При престрелката е пострадал един полицай. 42-годишният Гачич е имал две присъди за убийства, но бил освободен през 2017 г., след като изтърпял три четвърти от 20-годишния срок. \r\nНегови жертви били майка му и мъж, който служел в батальон от мюсюлмански доброволци по време на Босненската война през 1992-1995 г. Полицията беше предложила 25 000 евро за информация за местонахождението на Гачич.  ", "date": "2019.02.12", "title": "Полицаи убиха най-издирвания престъпник на Босна"}
{"url": "https://www.bgonair.bg/world/2019-02-12/narkobosat-el-chapo-beshe-priznat-za-vinoven", "text": "Мексиканският наркобос Хоакин Гусман, известен повече като Ел Чапо, беше признат за виновен по всички обвинения по дело за трафик на наркотици в САЩ.  Той бе обвинен за това, че стои зад картела \"Синалоа\" - смятан за най-големият снабдител на наркотици за САЩ. Гусман беше арестуван през януари 2016 година, след като пет месеца по-рано избяга от мексикански затвор през тунел.  Той беше признат за виновен по всичките десет точки от обвинителния акт, някои от които предвиждат доживотен затвор.  В продължение на близо три месеца са били изслушани свидетелските показания на 56 души, преди съдът в Бруклин да вземе окончателно решение. Гузман е един от най-големите наркотрафиканти, осигуряващи наркотици за САЩ, а през 2009 г. дори влиза в списъка на \"Форбс\" за най-богатите хора в света с имущество на обща стойност един милиард долара.  ", "date": "2019.02.12", "title": "Наркобосът Ел Чапо беше признат за виновен"}
{"url": "https://www.bgonair.bg/reportazhi/2019-02-12/ispaniya-istoricheskiyat-protses-sreshtu-katalunskite-separatisti-zapochna", "text": "\r\n Безпрецедентен процес за съвременната история на Испания. Днес Върховеният съд в Мадрид започна първото заседание от делото срещу 12-те лидери на каталунските сепаратисти, обвинени в организирането на референдума за независимост на Каталуния през октомври 2017 година. Процесът се провежда на фона нарастващото напрежение между тези, които подкрепят подсъдимите и правото на отцепване, и онези, които призовават Испания да остане обединена. Сепаратистите се изправиха пред съда по обвинения в бунт, размирици и злоупотреба с обществени средства във връзка с референдума за отделяне на Каталуния от Испания. Процесът беше остро критикуван и определен като тест за испанската демокрация и съдебна система.  Повечето от задържаните са в ареста от година. Прокуратурата иска 25-годишна присъда за бившия каталунски вицепремиер Ориол Жункерас. Останалите, включително бивши министри и двама водещи активисти, може да получат присъди от 16 до 17 години. Очаква се процесът да продължи близо 3 месеца.  Днес на улицата пред съда привърженици на референдума издигнаха плакати с надписи \"Свобода за политическите затворници\". До тях се събра малка група с надписи \"Каталуния е Испания\". Жителите на автономната област гласуваха с голямо мнозинство за отделяне от Испания на референдума, който беше бойкотиран от поддръжниците на оставането в страната. Гласуването предизвика конституционна криза в Испания. Харесайте и страницата ни във Facebook ", "date": "2019.02.12", "title": "Испания: Историческият процес срещу каталунските сепаратисти започна"}
{"url": "https://www.bgonair.bg/world/2019-02-12/brexit-britanskiyat-parlament-nyama-da-glasuva-sporazumenieto-tazi-sedmitsa", "text": "Британският парламент няма да гласува тази седмица ревизирано споразумение за Brexit. Причината за решението е, че премиерът Тереза Мей поиска още време, за да договори необходимите промени, които да гарантират подкрепата на парламента за сделката с Европейския съюз. На 26 февруари тя ще уведоми депутатите за евентуални промени в сегашната ситуация. Според анализатори, дори Мей да успее да получи одобрение от депутатите за споразумение, може да се наложи Великобритания да поиска удължаване на преговорния период за  Brexit , за да бъде прието необходимото законодателство. Харесайте и страницата ни във Facebook ", "date": "2019.02.12", "title": "Brexit: Британският парламент няма да гласува споразумението тази седмица"}
{"url": "https://www.bgonair.bg/world/2019-02-12/12-dushi-postradaha-sled-sblasak-na-dva-tramvaya-v-parizh", "text": "12 души пострадаха след сблъсък на два трамвая в Париж. Един човек е в тежко състояние.Все още не е ясно какво е причинило инцидента. \r\nПо първоначална информация - единият трамвай е бил неподвижен в момента, когато в задната му част се врязала другата машина.  ", "date": "2019.02.12", "title": "12 души пострадаха след сблъсък на два трамвая в Париж"}
{"url": "https://www.bgonair.bg/world/2019-02-12/tarzhestveno-znameto-na-nato-veche-se-vee-v-skopie", "text": "Знамето на НАТО беше издигнато на тържествена церемония пред сградата на правителството в Скопие. След Гърция, днес Словения стана втората страна от алианса, ратифицирала протокола за членството на бившата югославска република. В четвъртък се очаква документът да бъде ратифициран и от албанския парламент. Надписът \"Правителство на Република Македония\" вече е свален от фасадата на правителствената сграда, за да бъде заменен с нов. След като бъдат изпълнени всички условия за влизане в сила на конституционните промени, държавата официално ще започне да употребява новото наименование - Република Северна Македония.  Харесайте и страницата ни във Facebook ", "date": "2019.02.12", "title": "Тържествено: Знамето на НАТО вече се вее в Скопие"}
{"url": "https://www.bgonair.bg/bulgaria/2019-02-12/vazrastna-zhena-zagina-pri-pozhar-v-pazardzhishko", "text": "81-годишна жена е загинала при пожар в къща в пазарджишкото село Паталеница, съобщиха от пожарната. На 11 февруари 2019 г. в 06.55 часа е получено съобщение за пожар в едноетажна къща, намираща се в квартал \"Баткун\" на село Паталеница. При пожара е загинала собственичката на имота на 81 г. При пожара са унищожени домашно имущество и са опушени стените. Пламъците са потушени от 2 екипа на пожарната с 2 противопожарни автомобила.  ", "date": "2019.02.12", "title": "Възрастна жена загина при пожар в Пазарджишко"}
{"url": "https://www.bgonair.bg/bulgaria/2019-02-12/voyvodinovo-se-sabra-na-obshtoselsko-sabranie-tazi-vecher", "text": "Общоселско събрание се организира тази вечер във Войводиново заради назрелия конфликт с ромите. Събранието се организира от кмета Димитър Тосев в местното читалище. Там е и кметът на община \"Марица\". Димитър Тосев обясни в ефира на  , че е организирал тази среща, за да бъдат повече хора информирани относно случващото се и действията на властите, които касаят местните жители и ромите.  По думите му досега съборените къщи в ромката махала във Войводиново са немасивни, които са били опасни за живеене, а след решение на съда ще бъдат премахнати и по-масивните. Конфликтът между местните жители във Войводиново и ромската махала избухна, след като в началото на тази година двама роми пребиха военен, който им направил забележка. Харесайте и страницата ни във Facebook ", "date": "2019.02.12", "title": "Войводиново на общоселско събрание заради конфликта с ромите"}
{"url": "https://www.bgonair.bg/world/2019-02-12/turskite-vlasti-porachaha-aresta-na-nad-1100-dushi-svarzani-s-fethullah-gyulen", "text": "Мащабна полицейска операция в Турция. Властите наредиха ареста на 1112 души за връзки с организацията на живеещия в Съединените щати ислямски духовник Фетхуллах Гюлен. Акцията срещу предполагаемите гюленисти се провежда в 76 окръга в цялата страна. До момента са задържани 45 души. Фетхуллах Гюлен беше обвинен в организирането на опита за преврат срещу турския президент Реджеп Ердоган през 2016 година. Оттогава повече от 70 хиляди души бяха вкарани в затвора за предполагаеми връзки с ислямския духовник. А около 50 хиляди държавни служители и военнослужещи бяха уволнени. Харесайте и страницата ни във Facebook ", "date": "2019.02.12", "title": "Турските власти поръчаха ареста на над 1100 души свързани с Фетхуллах Гюлен"}
{"url": "https://www.bgonair.bg/world/2019-02-12/strasburg-npo-predstaviha-trevozhen-doklad-za-mediynata-sreda-v-evropa", "text": "\r\n Никога досега в Европа не е имало толкова много и толкова сериозни атаки срещу медиите след края на Студената война.  Това е тревожният извод на годишния доклад на 12 неправителствени организации и Съвета на Европа. Той беше представен днес в Европейския парламент. \"Демокрация в риск\" - така е озаглавен докладът на неправителствените организации. Те сигнализират, че има невиждана ескалация на атаките срещу медиите през последните две години. Не само физически атаки като убийства на журналисти, но и  вербални атаки, много често от страна на политици.  Отбелязва се влошаване на медийната среда в цяла Европа, включително в западните страни, където досега ситуацията е била много по-добра. Също, че много често правителствата налагат цензура. Италия е с най-голям брой активни заплахи срещу журналисти в този момент според платформата на неправителствените организации. Наблюдава се ръст на враждебната реторика и откритите атаки срещу журналисти. Страната ни също е попаднала в полето на неправителствените организация. От България са изпратени три сигнала, като единият от тях е за убийството на Виктория Маринова от Русе. От неправителствените организации призовават за реакция от страна на европейските институции и държавите, защото само половината от сигналите, регистрирани в платформата, са получили някакъв отговор от държавата членка.  Има нужда европейските институции да обмислят нови механизми за предотвратяване на атаките. За това сигнализира и синът на убитата малтийска журналистка Дафне Керуана Галиция. Вижте какво каза той само пред камерата на Bulgaria ON AIR.  ", "date": "2019.02.12", "title": "Страсбург: НПО представиха тревожен доклад за медийната среда в Европа"}
{"url": "https://www.bgonair.bg/bulgaria/2019-02-12/stayko-staykov-ostava-pod-domashen-arest-tryabva-mu-lechenie", "text": "\r\n \n Апелстивният спецсъд остави под домашен арест Стайко Стайков Според магистратите, назначената 8-членна медицинска експертиза категорично е показала, че се налага продължаване на лечението му. Ядрено-магнитен резонанс и ехограф са само част от извършените изследвания. Магистратите цитираха и наранявания по главата и тялото на Стайко Срайков, с които той е бил приет за лечение в\"Пирогов\".  Сред тях са охлузвания около очите и ръцете, стари хематоми.  Има обаче достатъчно данни, че Стайко Стайков е съпричастен към данъчните измами и прането на пари, за което е обвинен заедно с баща си и вуйчо си. Документи разкриват, че с пари от фирмите под контрола на Миню Стайков са купувани луксозни коли. Те били наемани от фирми, управлявани от синът. Свидетели разказали и че семейството имало 2 яхти, на чиито служители се плащало винаги в брой.   Харесайте и страницата ни във Facebook ", "date": "2019.02.12", "title": "Стайко Стайков остава под домашен арест - трябва му лечение"}
{"url": "https://www.bgonair.bg/reportazhi/2019-02-12/razdelenie-v-uchilishte-v-aytos-edni-plashtat-za-obyad-drugi-ne", "text": "\r\n Родители от Айтос обвиниха ръководството на средното училище в града в дискириминация. Децата от града плащат за храната си в училищния стол, а учениците от селата се хранят безплатно.  По обяд училищният стол в средно училище \"Никола Вапцаров“ в Айтос е пълно с деца. Част от тях се хранят безплатно, за останалите обядът струва пари. 8-годишният Ахмед и днес няма да обядва в стола заедно със своите съученици. Майка му Анка го прибира всеки ден по обяд, защото нямат пари за училищна храна.  До края на миналата седмица и учениците от 1 до 4 клас от Айтос, и тези от селата са плащали по 1 лев за обяд. Именно заради това свое решение обаче предишният директор е наказан. Оказало се, че е пренасочвал средства, за да изравни парите за храна. Според последните поправки в закона всяка година за децата от селата се отпускат по 629 лв. за ученик за безплатен транспорт, храна и възпитател. Средствата са целеви, обясниха от Регионалният инспекторат в Бургас. \"Законът за предучилищното и училищно образование ние трябва да им осигурим безплатен транспорт, целодневна организация на учебния ден и обедно хранене-топъл обяд\", обясни директорът на училището. Родителите и по-големите ученици от Айтос обаче не са съгласни с тези преференция за 120 деца, които пътуват от съседните села.  След създалото се напрежение новата директорка ще свика родителска среща, за да обясни буквите от закона. Обеща обаче да се търси вариант поне да се намали цената на обяда за децата от Айтос, така че и Ахмед да може да се храни в училищния стол.  ", "date": "2019.02.12", "title": "Разделение в училище в Айтос: Едни плащат за обяд, други - не"}
{"url": "https://www.bgonair.bg/bulgaria/2019-02-12/nova-strategiya-za-izmami-v-stolitsata-mazhe-zaplashvat-zheni-shofyorki", "text": "\r\n Група мъже изнудват жени-шофьори и такива с малки деца за пари, инсценирайки катастрофа. Къде и по какъв начин действат бандитите? Около десетина мъже с две скъпи коли – един джип и един седанов автомобил набелязват жени шофьори с по-стари и видимо ударени от стари произшествия коли.  Изчакват дамите да слязат от автомобила си, след което доближават максимално близко скъпото седаново возило, инсценирайки кататстофра. Заснемат импорвизирания удар и зачакват собственика на паркираната кола да се върне. Когато това се случи, съобщават на собственика на виновния автомобил, че е забравил да си вдигне ръчната спирачка и колата е тръгнала надолу и е смачкала тяхната. След това им искат 300 лева за ремонт.  Последният случай е в столчиния квартал \"Слатина\". Събота следобeд. Боряна отива заедно със съпруга и детето си на детски рожденд ден в квартал \"Слатина\". След края на детската забава обаче я чака неприятна изненада.  Пред колата ѝ я чакат двама мъже. Виждайки, че Боряна влиза в колата си, те тръгват към нея и я обвиняват в разбиването на техния автомобил. Жената недоумява как това е възможно. Мъжете със скъпите коли обаче парадират с доказателство - показват ѝ снимка, на която се вижда, че двата автомобила са прилепени един до друг.  Въпреки че не се има за виновна, предлага на мъжете да подпишат двустранен протокол за ПТП и те да получат пари от нейния застраховател, но те отказали и започнали да я обиждат пред детето и мъжа ѝ.  Боряна ясно им заявява, че няма да даде и стотника, което вбесява мъжете. На мястото пристигнали и полицаи, които в крайна сметка глобили Боряна. Застрахователи твърдят, че получават сигнали от свои клиетни за подобни случаи постоянно.  ", "date": "2019.02.12", "title": "Нова стратегия за измами в столицата: Мъже заплашват жени шофьорки"}
{"url": "https://www.bgonair.bg/bulgaria/2019-02-12/katastrofa-kray-buchin-prohod-otne-zhivota-na-dvama-dushi", "text": "Двама души са загинали при пътен инцидент в района на Бучин проход, съобщиха от МВР.  Сигналът за пътния инцидент на разклона за с. Искрец е постъпил на тел. 112 около 11:55 часа.  На място е установено, че са катастрофирали лек автомобил \"Ауди 80\", движещ се от София към Берковица, и насрещно движещ се лек автомобил \"Фолксваген Голф\".  На място са загинали двама души от първия автомобил. Водачката на втория е откарана за преглед в столична болница.  На местопроизшествието се извършва оглед, предаде  . До приключване на процесуално-следствените действия движението в участъка се извършва само в едната лента. Харесайте ни във Facebook ", "date": "2019.02.12", "title": "Катастрофа край Бучин проход отне живота на двама души"}
{"url": "https://www.bgonair.bg/bulgaria/2019-02-12/pozhar-izpepeli-avtoserviz-v-montana", "text": "Пожар изпепели сградата на голям автосервиз в Монтана. Огънят е пламнал и бързо се е разпространил вътре. Служителите не са успели да спасят и изкарат автомобилите от горящата сграда. Напълно са изгорели джип и автовоз, както и техническото оборудване. Три екипа на пожарната в продължение на няколко часа са на място и гасят пламъците, които допълнително се разрастват и заради силния вятър. Предстои да се направи и замерване на въздуха в района. Заради силния вятър дърво се изкорени и препречи една от главните улици в Монтана. Няма пострадали. Харесайте и страницата ни във Facebook ", "date": "2019.02.12", "title": "Пожар изпепели автосервиз в Монтана"}
{"url": "https://www.bgonair.bg/bulgaria/2019-02-12/sofiya-se-sabudi-s-tezhak-trafik-i-zadrastvaniya-zaradi-verizhni-katastrofi", "text": "\r\n Две верижни катастрофи на Околовръстното шосе в София блокираха трафика в пиковите часове тази сутрин. Девет автомобила се удариха в платното посока \"Младост\" минути преди 9 часа.  Малко по-късно още 3 автомобила се удариха на същото място, но в посока \"Бояна\". И при двете катастрофи няма пострадали, но са нанесени материални щети.  Заради инцидентите се образуваха километрични задръствания и в двете платна на Околовръстното. Преминаването в района отнемаше повече от час. Малко преди обед движението беше възстановено. Изясняват се причините за верижните катастрофи. Харесайте ни във Facebook ", "date": "2019.02.12", "title": "София се събуди с тежък трафик и задръствания заради верижни катастрофи"}
{"url": "https://www.bgonair.bg/world/2019-02-12/12-katalunski-separatisti-na-sad-v-madrid-zaradi-bunt-i-zloupotreba", "text": "12 каталунски сепаратистки лидери ще се явят пред Върховния съд в Мадрид. Процесът е без прецедент в съвременната история на Испания и се провежда при засилени мерки за сигурност.  Сепаратистите ще отговарят за участието си в движението за независимост на Барселона през 2017 г. Прокуратурата поиска обвиняемите да получат по 25 години затвор за бунт и злоупотреба с обществени средства.  Те отхвърлиха обиненията и заявиха, че са политически затворници, преследвани заради убежденията си. Мадрид обаче настоява, че действията им са незаконни и отхвърля политически мотиви.  Последното подобно дело се е състояло малко преди смъртта на диктатора Франко през 1975 година. Харесайте страницата ни във Facebook ", "date": "2019.02.12", "title": "12 каталунски сепаратисти на съд в Мадрид заради бунт и злоупотреба"}
{"url": "https://www.bgonair.bg/reportazhi/2019-02-12/masovi-evakuatsii-v-chili-i-peru-sled-navodneniya-shtetite-sa-za-milioni", "text": "\r\n Петима души загинаха при тежки наводнения в Чили и Перу. Проливните дъждове предизвикаха преливането на реки и принудиха хиляди да напуснат домовете си. Жилищни райони са под вода. Много пътища са разрушени, а това затруднява доставката на хранителни стоки. Много домакинства са без електричество. Кални свлачища има навсякъде. Президентът на Чили заяви, че щетите се оценяват на около 90 милиона долара. В съседно Перу свлачища унищожиха къщи, полицейски участъци и училища. Хората се настаняват във временни постройки. Харесайте ни във Facebook ", "date": "2019.02.12", "title": "Масови евакуации в Чили и Перу след наводнения - щетите са за милиони"}
{"url": "https://www.bgonair.bg/bulgaria/2019-02-12/arvazrasten-mazh-pochina-padnal-ot-troleya-ili-mu-e-priloshalo-pri-slizane", "text": "\r\n Известният архитект Жеко Тилев почина при произшествие с тролейбус на столичния булевард \"Акад. Иван Евстратиев Гешов\". Инцидентът стана в понеделник вечерта. По първоначална информация 69-годишният мъж е паднал на спирката. Тепърва ще се изяснява дали му е прилошало или шофьорът на тролея е потеглил преди пътникът да се качи. Очакват се резултатите от аутопсията на Тилев.  На място веднага е извикана линейка. Медиците обаче само констатирали смъртта на архитект Жеко Тилев. От Столичния електротранспорт подозират, че му е прилошало. Тролейбусът бил изправен, а шофьорът е почивал през уикенда.  Близките на арх. Тилев не са били с него, но увериха, че бил в отлично здраве. Никъде по тролейбуса и платното не са били установени следи или кръв. Водачът на тролейбуса е с 5-годишен опит. Пробите му за алкохол и наркотици са отрицателни. Извършен е оглед и е образувано досъдебно производство, в рамките на което ще се изясняват всички факти и обстоятелства по случая. Известно е обаче, че масово шофьорите в столичния градски транспорт работят извънредно заради липса на кадри.  Починалият арх. Жеко Тилев стои зад проекта на зала ''Арена Армеец'', Пленарна зала на Народното събрание, Великият египетски музей в Египет, Олимпийският комплекс в Инсбруг, Австрия, Мемориалният комплекс “Васил Левски” в Карлово. Харесайте и страницата ни във Facebook ", "date": "2019.02.12", "title": "Архитект Жеко Тилев почина: Паднал от тролея или му е прилошало при слизане"}
{"url": "https://www.bgonair.bg/multimediya/2019-02-12/novi-formi-na-obrazovanie-i-kino", "text": "\r\n За новите форми на образование, новите учители и новите деца - дискутирахме в предаването  по . Участие в разговора взеха Ивелина Пашова от  “Заедно в час” и Дарин Маджаров от \"Уча се\". С млади създатели на кино обсъждаме и новите форми на кино и конкурса “Кино в длан”. С експерти говорим за леда, топенето му и как изкуството обсъжда тези важни въпроси.", "date": "2019.02.12", "title": "Нови форми на образование и кино"}
{"url": "https://www.bgonair.bg/world/2019-02-12/mey-shte-iska-oshte-vreme-za-da-opravi-spornite-chasti-po-brexit", "text": "Премиерът на Великобритания Тереза Мей вероятно ще поиска от народните представители повече време, което да ѝ позволи да подсигури промени в спорната част от нейната сделка за Brexit – предпазната клауза за границата с Ирландия. Мей днес ще докладва пред Камарата на общините, след като се опита да убеди лидерите от Европейския съюз да направят промени в последния момент по споразумението за развода между Лондон и Брюксел. Според запознати Тереза Мей е готова да предложи на парламента нов вот за Brexit, ако нейният план с новите промени не е готов до края на февруари. Харесайте и страницата ни във Facebook ", "date": "2019.02.12", "title": "Мей ще иска още време, за да оправи спорните части по Brexit"}
{"url": "https://www.bgonair.bg/world/2019-02-12/las-vegas-e-v-palen-haos-sled-snegovalezh", "text": "Необичайни снеговалежи в Лас Вегас. Буреносни ветрове със скорост от над 80 километра в час удариха щата Невада и донесоха със себе си изключително рядък снеговалеж. Подобно нещо се случва за пръв път от 4 години и предизвика истински хаос в американската столица на хазарта. Бурята скъса далекопроводни жици и остави над 10 000 домакинства без ток. Мощна снежна буря парализира и Хавай – явление, което се случва изключително рядко. Буреносните ветрове предизвикаха приливни вълни и властите предупредиха жителите по крайбрежните райони да се подготвят за възможни наводнения. Харесайте и страницата ни във Facebook ", "date": "2019.02.12", "title": "Лас Вегас е в пълен хаос след снеговалеж и буреносен вятър"}
{"url": "https://www.bgonair.bg/world/2019-02-12/sporazumenie-v-kongresa-na-sasht-bez-novo-blokirane-na-rabotata", "text": "Републиканците и демократите в Конгреса на САЩ са постигнали принципно споразумение по въпросите на сигурността по границите, целящо да се избегне ново блокиране на работата на федералното правителство на 15 февруари.  Според председателя на комисията по бюджетни кредити на горната камара на Конгреса - сенатор Ричард Шелби, е простигнато основно споразумение. Той обаче не разкри дробности, уточнявайки, че текстът на законопроекта може да бъде публикуван в сряда.  На 25 януари Белият дом и Конгресът се съгласиха за краткосрочно възобновяване на финансирането за цялото американско правителство, като по този начин прекратиха най-дългия \"шътдаун\" в американската история, продължил 35 дни.  Ябълката на раздора се оказа искането на президента Доналд Тръмп за отпускането на 5,7 милиарда долара за строеж на стена по границата с Мексико. Харесайте страницата ни във Facebook ", "date": "2019.02.12", "title": "Споразумение в Конгреса на САЩ - без ново блокиране на работата"}
{"url": "https://www.bgonair.bg/world/2019-02-12/helikopter-s-izvesten-zhurnalist-se-razbi-v-kamion-v-sao-paolo", "text": "Популярният бразилски журналист и водещ Рикардо Боечат и неговият пилот загинаха, след като хеликоптерът им се разби в камион на натоварена магистрала в Сао Паоло.  Очевидци на инцидента разказаха, че летателният апарат загубил височина и се врязал в превозното средство преди да избухне в пламъци.  Ранен е шофьорът на камиона. Към момента не е ясно дали инцидентът се дължи на човешка грешка или техническа неизправност. Харесайте страницата ни във Facebook ", "date": "2019.02.12", "title": "Хеликоптер с известен журналист се разби в камион в Сао Паоло"}
