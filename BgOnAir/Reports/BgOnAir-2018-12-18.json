{"url": "https://www.bgonair.bg/science/2018-12-18/meksikantsi-modifitsiraha-tesla-model-x-prevarnaha-ya-v-bronirana-kola", "text": "Мексиканската компания Centur Security представи модифицирана версия на Tesla Model X. Електрическият кросоувър се превърна в бронирана кола, подходяща за наркобарони, олигарси и депутати. Компанията твърди, че всеки може да получи своята бронирана Tesla само 12 седмици, след като направи поръчка. Centur Security се специализира в подобряване сигурността на автомобилите. Дизайнерите на компанията замениха облицовката на електрическия кросоувър с издържливите на куршуми материали Acero и Neoflex. Вместо обикновени стъкла, Tesla Model X получи защитни Vidrio. Така автомобилът може да удържи на изстрели с няколко калибъра, включително 44 Remington Magnum. По време на модификацията на автомобила обаче, мексиканските инженери се сблъскаха с огромен проблем - теглото на електрическата кола пряко влияе на пробега й. В резултат на бронирането Tesla Model X стана по-тежка с 250 кг, което намали пробега й с 3-5%. Модифицирането на автомобила струва 45 000 долара, без да се брои цената на самия електрически кросоувър.", "date": "2018.12.18", "title": "Мексиканци модифицираха Tesla Model X! Превърнаха я в бронирана кола"}
{"url": "https://www.bgonair.bg/world/2018-12-18/zoran-zaev-i-aleksis-tsipras-predlozheni-za-nobelova-nagrada-za-mir", "text": "Премиерите на Република Македония и Гърция Зоран Заев и Алексис Ципрас бяха предложени за Нобелова награда за мир за 2019 г.  Причината - историческото споразумение между двете страни, чиято цел е да реши спора за името на Македония.  Номинацията беше обявена от носителката на Нобелова награда за мир за 2015 г. – Уидед Бишмауи.  Според нея двете страни могат да докажат на света, че е възможно всичко да бъде решено чрез диалог.  И допълни, че когато споразумението бъде ратифицирано, то ще изпрати силно послание.", "date": "2018.12.18", "title": "Зоран Заев и Алексис Ципрас предложени за Нобелова награда за мир"}
{"url": "https://www.bgonair.bg/economy/2018-12-18/niski-dohodi-edva-12-ot-balgarite-planirat-zimna-pochivka", "text": "12% или над 650 хиляди българи планират почивка в планината през тази зима с цел туризъм. 79% са тези, които не планират. Около 9% все още не са решили. Това показват данни от проучване на изследователски център \"Тренд\" по поръчка на вестник \"24 часа\", посветена на нагласите на българите към предстоящия зимен туристически сезон. Изследването е проведено сред 1007 души по метода \"лице в лице\" между 30 ноември и 6 декември 2018 г. Основната причина сред посочилите, че не планират да ходят на почивка тази зима, е липсата на финансови възможности (69%), като тук се регистрира и динамика спрямо образователния статус – тези с висше образование и живеещи в столицата и областните центрове в по-малка степен изтъкват финансовия аргумент. 16% казват, че не са ходили на почивка в планината повече от 10 години. Малко над една пета (23%) са тези, които посочват период повече от 20 години, като делът при хората над 60 години е осезаемо по-висок, пише  . Банско е най-предпочитаната дестинация за зимен туризъм за над една трета (34%) от българите, планиращи почивка, следван от Боровец (17%) и Пампорово (12%). Младите между 18 и 29 г. в най-голяма степен предпочитат Банско. Над половината от пълнолетните българи (54%), оценяват като добри условията за зимен туризъм в България, а едва 3% като лоши.", "date": "2018.12.18", "title": "Ниски доходи: Едва 12% от българите планират зимна почивка"}
{"url": "https://www.bgonair.bg/economy/2018-12-18/po-malkoto-zlo-globata-za-beh-mozheshe-da-e-300-miliona", "text": "\r\n Вчера стана ясно, че Брюксел налага санкция на страната ни за нарушение на антимонополните правила. Жалбата е подадена от \"Овергаз\" за това, че ѝ е отказан достъп по газопреносната мрежа. Днес премиерът Бойко Борисов съобщи, че глобата, която европейската комисия наложи на Българския енергиен холдинг, е можела да бъде над 300 млн. евро. След дълги преговори тя е паднала на 77 милиона евро. Борисов обясни, че единственият изход да се избегне санкцията, е приватизация. ", "date": "2018.12.18", "title": "По-малкото зло: Глобата за БЕХ можеше да е 300 милиона"}
{"url": "https://www.bgonair.bg/sutreshen-blok/2018-12-18/zdravoslovni-ili-ikonomicheski-sa-prichinite-za-rekordniya-broy-bolnichni", "text": "\r\n Над 336 милиона лева са изплатените дълги болнични за първите девет месеца на тази година. Обезщетения са били платени на над 650 хиляди българи за почти 11 милиона дни. Така излиза, че средно всеки е боледувал по 17 дни и е получавал по 30 лева на ден. Краят на 2017 година беляза рекорден брой болнични, когато Националният осигурителен институт и работодателите са изплатили над половин милиард лева. В големите градове на страната ползваните болнични дни са най-много. Д-р Георги Миндов от Националното сдружение на общопрактикуващите лекари обясни този факт и подчерта, че е нормално, защото в София, Бургас, Пловдив и другите големи населени места, има повече вълни с грипни епидемии, по-бързо се предават вирусите в големи колективи, особено когато на едно място са много хора с климатична инсталация. , обясни д-р Миндов пред   и подчерта, че друг проблем е ненаправените профилактични прегледи. Добрин Иванов от Асоциацията на индустриалния капитал пък каза в студиото на  , че системата мотивира работниците да излизат в болнични и то без да имат нужда от това. По думите му наистина има фактори, които влияят върху здравословното състоянието на работниците, но има и не малко измами, което води до това, че от 2013 година до сега болничните дни са се увеличили няколко пъти. , посочи още той. Добрин Иванов допълни, че няма точни разчети, но според сметнатото от бизнеса, той плаща между 130 и 150 милиона лева за първите три дни болнични. По думите му обаче тези пари обаче идват от колегите на болния, които трябва да свършат неговата работа, за да се изкарат парите за обезщетението.", "date": "2018.12.18", "title": "Здравословни или икономически са причините за рекордния брой болнични?"}
{"url": "https://www.bgonair.bg/sutreshen-blok/2018-12-18/ekspert-ako-v-kevr-si-varsheha-rabotata-globa-ot-ek-za-bulgargaz-nyamashe-da-ima", "text": "\r\n 77 млн. евро глоба наложи Европейската комисия на Българския енергиен холдинг. Години наред холдингът е отказвал достъп до газопреносната мрежа на страната.  От комисията посочват причината - доминиращо положение от холдина, заедно с дъщерните ѝ \"Булгартрансгаз\", което контролира инфраструктурата, и \"Булгаргаз\", което продава синьото гориво на клиентите. Бившият изпълнителен директор на \"Булгаргаз\" и енергиен експерт Васил Филипов е категоричен - ако в българската администрация работеха грамотни хора, които да сигнализират на Европейската комисия, то до тази глоба нямаше да се случи. \"Сумата беше много по-голяма - 330 млн. евро, но след становище се обясни, че не е направен правилен превод, за да се обясни как се е стигнало до това скандално решение. Тази история е замислена още от началото на 90-те години\", твърди експертът в \"България сутрин\". \"Газпром\" иска да завладее бизнеса и транзитите в България. През 1996 година се стартира тази схема. КЕВР не са си свършили работата. Положението с нашата енергетика става тревожно, защото дълговете ѝ са повече от нейната капитализация\", сигурен е Филипов. Бившият директор на \"Булгаргаз\" пък коментира, че България винаги е плащала най-скъп газ от цяла Европа, но това не може да се проследи, защото трябва да имаш лични контакти.  \"По този начин се налага малък акциз и държавата губи. \"Овъргаз\" препродава газа на Газпром, газът е един\", допълни Филипов пред Bulgaria ON AIR.", "date": "2018.12.18", "title": "Експерт: Ако в КЕВР си вършеха работата, глоба от ЕК за \"Булгаргаз\" нямаше да има"}
{"url": "https://www.bgonair.bg/denqt-on-air/2018-12-18/d-r-hasardzhiev-natsionalnata-pedriatichna-bolnitsa-da-bade-izgradena-ot-nulata", "text": "\r\n Националната педиатрична болница да бъде специално проектирана и изградена от нулата, а не друго здравно заведение да бъде приспособено за целта. Това поиска председателят на Националната пациентска организация д-р Станимир Хасърджиев, коментирайки спорния казус с болница \"Лозенец\", за която бе предвидено да бъде преструктурирана.  Здравната комисия в парламента отхвърли идеята задлъжнялото лечебно заведение да заработи като педиатрия, а премиерът Бойко Борисов настоя, че болница \"Лозенец\" трябва да продължи да приема пациенти от всички възрасти, но да влезе в системата на здравното министерство.  \"Държавата изненадващо реши, че е намерила някакво решение. Болница \"Лозенец\" притежава много сериозно оборудване, закупено с нашите средства, но дали е подходящо за лечение на новородени и деца, много трудно би могло да се каже. Тези специалисти категорично не съществуват в болница \"Лозенец\", каза д-р Хасърджиев пред Bulgaria ON AIR. Той е на мнение, че съветниците на премиера не са му казали цялата истина и какво ще се случи. Според д-р Хасърджиев е нормално от Медицинския факултет към Софийския университет да скочат срещу преструктурирането на болница \"Лозенец\", тъй като това е тяхната основна база. \"Изведнъж всички се изненадаха, че болница \"Лозенец\" е натрупала сериозни дългове. Сегашният здравен министър дълги години беше зам.-финансов министър и финансов министър. Този дълг към Министерството на здравеопазването ли ще се прехвърли и кой ще се грижи за неговото погасяване?\", коментира още д-р Станимир Хасърджиев в предаването \"Денят ON AIR\".  ", "date": "2018.12.18", "title": "Д-р Хасърджиев: Националната педиатрична болница да бъде изградена от нулата!"}
{"url": "https://www.bgonair.bg/bulgaria/2018-12-18/nsts-reshi-ot-dogodina-minimalnata-rabotna-zaplata-stava-560-lv", "text": "\r\n \n Работодатели и синдикати в спор за минималната работна заплата на днешния Национален съвет за тристранно сътрудничество. Работодателите са против планираното увеличение с 50 лева от догодина – било необосновано и нямало разчети в подкрепа на предложението.  Според синдикатите обаче, ако минималната заплата стане 560 лева, тя ще си остане най-ниската в Европейския съюз.  Спор и за нощния труд. КТ \"Подкрепа\" иска заплащането му да се увеличи - в момента той е 25 стотинки на час, или да се ограничи, защото е вреден.  В отговор социалният министър Бисер Петков предложи да се направи работна група, която догодина да подготви промени в Кодекса на труда.", "date": "2018.12.18", "title": "Работодатели и синдикати в спор за минималната работна заплата"}
{"url": "https://www.bgonair.bg/world/2018-12-18/snegovete-v-sarbiya-vzeha-dve-zhertvi", "text": "Лошото време в Сърбия взе две жертви. Властите са открили тялото на 48-годишен мъж, замръзнал в снега, в село в северната част на страната.  По-късно бе съобщено за още една жертва на студа в северозападния град Шид. В Централна Сърбия няколко населени места останаха без ток.  В Босна училищата затвориха врати за два дни в градовете Конич и Ябланица, а по някои пътища е забранено движението на камиони и ТИР-ове.  Румънското министерство на образованието съобщи, че във вторник няма да се учи в няколко окръга в Западна и Югозападна Румъния, след като тази част на страната бе обхваната от обилни снеговалежи, причинили спиране на тока и проблеми с трафика.", "date": "2018.12.18", "title": "Снеговете в Сърбия взеха две жертви"}
{"url": "https://www.bgonair.bg/world/2018-12-18/ogromen-pozhar-obhvana-petrolna-rafineriya-v-braziliya", "text": "Огромен пожар избухна в петролна рафинерия в северната част на Рио де Жанейро. На място бяха изпратени десетки огнеборци и няколко пожарни автомобила. За овладяването на стихията бяха необходими няколко часа. На кадри се вижда как няколко цистерни горят, а огромни кълба дим се издигат във въздуха. Не се съобщава за пострадали. Причините за пожара се изясняват.", "date": "2018.12.18", "title": "Огромен пожар обхвана петролна рафинерия в Бразилия"}
{"url": "https://www.bgonair.bg/bulgaria/2018-12-18/bliznachki-ot-ruse-rodiha-v-edin-i-sashti-den-i-dvete-bebeta-momichentsa", "text": "Любопитен прецедент в Русе - сестри близначки родиха в един и същи ден, като и двете бебета са момиченца.  Това е първият случай в историята на АГ-комплекса на университетската болница.  Двете момичета, които са на 19 години, са заченали по едно и също време.  Те са били с един и същи термин за раждането на бебетата, но и двете са ги преносили.  \r\nНаложило се е лекарите да направят секцио, като и за двете момичета операцията е била насрочена за днес. По обед се е родило първото момиченце, а около два часа по-късно и второто.  И двете операции са направени от началника на гинекологията доц. Георги Хубчев, заедно с два екипа акушерки и анестезиолози.  От болницата съобщиха, че майките и бебета се чувстват добре.", "date": "2018.12.18", "title": "Близначки от Русе родиха в един и същи ден, и двете бебета - момиченца"}
{"url": "https://www.bgonair.bg/denqt-on-air/2018-12-18/sds-shte-tarsi-partnyorstvo-s-demokratichna-balgariya-i-dbg", "text": "\r\n \"В политически аспект 2018 година ще бъде запомнена с европредседателството от една страна, около което безспорно имаше обединение. От друга обаче с множеството скандали, които се пренасяха от малката в голямата коалиция\". Това коментира в студиото на   лидерът на СДС Румен Христов. Toй отбеляза също, че се работи в посока на това синьото единство да изплува на повърхността и е оптимист, че още на евроизборите ще се случи. \"Разговорите вдясно засега вървят много добре. Обединението \"Демократична България\" е добър център за шороко партньорство. Надяваме се на такова и с \"Движение България на гражданите\" (ДБГ)\", каза Христов. Пред   лидерът на СДС обаче бе категоричен, че за партията е важно не толкова \"с кого ще бъдат\", а \"в какво ще бъдат\". \"Допускам, че през 2019 г. може да се стигне и до предсрочни парламентарни избори. Тогава ще коментираме какви действия бихме предприели, ако влезем в парламента. Сега задачата ни е да влезем в Европейския парламент\", допълни още гостът в студиото на Ганиела Ангелова.", "date": "2018.12.18", "title": "СДС ще търси партньорство с \"Демократична България\" и ДБГ"}
{"url": "https://www.bgonair.bg/world/2018-12-18/peti-poreden-antipravitelstven-protest-v-budapeshta-2-hil-dushi-skandiraha-protiv-orban", "text": "\r\n Въпреки минусовите температури, близо 2 хиляди унгарци излязоха снощи на пети пореден ден на протест срещу премиера Виктор Орбан. Демонстрантите се събраха пред сградата на държавната телевизия в Будапеща. Депутати от всички опозиционни партии излязоха на временна трибуна, за да обявят, че протестите ще продължат.  Хората скандираха обидни лозунги срещу управляващата партия \"Фидес\" и обвиниха държавната телевизия, че се е превърнала в инструмент за държавна пропаганда.  Протестите започнаха миналата седмица като знак на несъгласие с планираните промени в трудовото законодателство, което ще даде право на работодателите да увеличат часовете извънреден труд годишно от 250 на 400.", "date": "2018.12.18", "title": "Близо 2 хил. души скандираха против Орбан в Будапеща"}
{"url": "https://www.bgonair.bg/denqt-on-air/2018-12-18/zhirardeli-sobstvenik-na-yulen-ne-tova-e-trevozhnoto-smyatat-politolozi", "text": "\r\n Легендата в ските Марк Жирардели се оказа мажоритарен собственик на \"Юлен\" АД, която пък е концесионер на \"Ски зона Банско\". До този момент се смяташе, че собственик на дружеството е кипърецът Георгиус Георгиу. По темата се изказа и премиерът Бойко Борисов, според когото трябва да се търси решение за Банско. \"Собствеността беше неясна или се свързваше с безработен кипърец. Ходът с Марк Жирардели се оказа много по-ефектен за управляващите, отколкото всички оправдания за Георгиус Георгиу\", коментира политологът Георги Киряков пред Bulgaria ON AIR. И добави, че юридически за един ден може да се прехвърли дори такова голямо дружество. Според Киряков премиерът не е длъжен да знае как се развиват едни частно-правни отношения.  \"Трябва да се реши спорът между екоминистерството и самото дружество за тази концесия. Жирардели не бива да бъде упрекван, че е сключвал някакъв договор преди много години\", отбеляза Киряков.  Политологът доц. Стойчо Стойчев е на мнение, че като граждани сме заинтересовани за по-добро изпълнение на коценсионния договор, а не толкова за собствеността на концесионера. Това е частен казус и би било лош знак държавата да се меси, смята той. \"Обществото е с нагласа винаги да гледа подозрително такъв тип сделки, защото голяма част от политиката в България е непублична. Свикнали сме да виждаме как нещата се случват под масата, случват се задкулисно...\", обясни Стойчев в \"Денят ON AIR\". И двамата политолози бяха категорични, че при евентуален референдум гражданите биха гласували за втори лифт в Банско. Межудвременно Европейската комисия глоби Българския енергиен холдин със 77 млн. евро заради монополни действия. Премиерът Борисов пък съобщи, че глобата е можела да бъде над 300 млн. евро и е намалена след дълги преговори. И поясни, че единственият изход от избягване на санкцията е приватизация. Георги Киряков обаче акцентира върху изказването на премиера, че данъкоплатците няма да платят глобата, определяйки го като спорно.  По темата за по-висока цена на водата от 1 януари 2019 г. Киряков посочи, че водата е скъпа, защото трудно се добива в някои райони. По думите му държавната собственост във ВиК дружествата се управлява зле. ", "date": "2018.12.18", "title": "Жирардели собственик на \"Юлен\"? Не това е тревожното, смятат политолози"}
{"url": "https://www.bgonair.bg/world/2018-12-18/nov-vot-na-nedoverie-za-tereza-mey", "text": "\r\n Тереза Мей е изправена пред нов вот на недоверие. Този път искане срещу британския премиер внесе лидера на опозицията Джереми Корбин. Неговата Лейбъристка партия не е съгласна с новото отлагане на вота за Brexit в парламента за януари. Искането му за вот на недоверие е насочено по-скоро срещу Мей, отколкото срещу нейния кабинет, посочиха анализатори. Вчера Корбин заяви, че отлагането е неприемливо и обвини премиера, че е довела страната до национална катастрофа.", "date": "2018.12.18", "title": "Нов вот на недоверие за Тереза Мей"}
{"url": "https://www.bgonair.bg/reportazhi/2018-12-18/nezavisimo-prouchvane-dokaza-ruska-namesa-v-izborite-v-sasht", "text": "\r\n Намесата на Русия в президентските избори в САЩ през 2016 г. е била много по-мащабна, отколкото се предполагаше. Това показват два нови доклада, изготвени от независими експерти по поръчка на американския сенат. Според новото проучване руската правителствена Агенция за интернет изследвания е повлияла съществено на вота. Това се е случвало чрез тролове, които разпространявали фалшиви новини с цел дезинформация на гласоподавателите. Те насърчавали сепаратистки движения в различни райони на страната.  И приканвали афроамериканци да бойкотират изборите или да следват грешни процедури за гласуване. Кремъл за пореден отрече категорично намеса в американската политика. Проучването осветява следи от подривна дейност още през 2013 г. Оттогава до 2018 г. кампанията на руските тролове в Twitter, Facebook и Instagram е стигнала до милиони потребители. Според Москва няма достатъчно доказателства за това.", "date": "2018.12.18", "title": "Независимо проучване доказа руска намеса в изборите в САЩ"}
{"url": "https://www.bgonair.bg/world/2018-12-18/izdirvaniyat-brazilski-meduim-i-lechitel-zhoao-de-deus-se-predade-sam-na-politsiyata", "text": "\r\n Издирваният бразилски медуим и лечител Жоао де Деус, при когото се лекуваха и българи, се предаде сам на полицията. Той е разследван за изнасилвания на пациентки, включително и на собствената си дъщеря. Пред медиите тя обяви: \"Баща ми е чудовище\".  Срещу него вече има подадени жалби за сексуални посегателства от над 300 жени. Според тях той се възползвал от тях с твърдението, че така \"божествената си енергия“.  Скандалът избухна след разкрития на бразилската телевизия \"Глобо“, разговаряла с десетина жертви. След репортажа стотици жени се обърнаха към прокуратурата със сходни твърдения. Самата дъщеря на Жоао де Деус твърди, че баща ѝ я е изнасилвал още от 10-годишна възраст. Медиумът отхвърля обвиненията.  Той стана известен у нас, след като тази пролет болната от рак Теодора Маджарова пътува за лечение при него в Бразилия, където здравето ѝ се влоши рязко.", "date": "2018.12.18", "title": "Издирваният бразилски медуим и лечител Жоао де Деус се предаде сам на полицията"}
{"url": "https://www.bgonair.bg/bulgaria/2018-12-18/chast-ot-kraybrezhnata-aleya-na-ravda-propadna", "text": "Част от крайбрежната алея на Равда пропадна. Последните поройни дъждове и снегове са активизирали свлачище на метри от хотелите край централния плаж.  Местни жители настояват районът спешно да бъде укрепен. Според собственика на хотел, близо до свлачището, проблемът се задълбочил след ремонт на улицата.  От Областната управа са назначили проверка. Уведомена е и Комисията по бедствия и аварии.", "date": "2018.12.18", "title": "Част от крайбрежната алея на Равда пропадна"}
{"url": "https://www.bgonair.bg/bulgaria/2018-12-18/nzok-nyama-da-obezshtetyava-aptekite-s-po-2-lv-za-otpuskane-na-skapi-lekarstva", "text": "Аптеките вече няма да получават сегашните 2 лв. за отпускане на скъпите лекарства, които Здравната каса плаща на 100%. Това предвиждат промени, които Надзорният съвет на Касата трябва да разгледа днес.  НЗОК плаща по 2 лв. на аптеките за изпълнен протокол за скъпоструващи медикаменти - за артрит, за хепатит С, инсулин. Някои от тези терапии струват по няколко хиляди лева на месец. Фармацевтите отдавна твърдят, че 2 лв. не са достатъчен стимул, за да зареждат тези лекарства. Засега не е ясно дали таксата няма да се прехвърли на пациентите, или аптеките изобщо няма да получават тези пари.  Мотивът на Касата е, че така ще се спестят 16 млн. лв. на година, които ще бъдат пренасочени за плащане на повече лекарства. НЗОК предвижда още догодина да не се плаща за нови терапии, които са без доказан ефект на лечение.  В момента ефектът от 13 нови препарата, поети от Касата за пръв път тази година, трябва да се проследява, т.е. лекуващите лекари да дават обратна връзка за провежданата терапия.  Според производителите обаче не се проследява нищо, тъй като не е създаден удобен за медиците механизъм да отчитат ефекта към Касата и затова те масово не предписват новите медикаменти. ", "date": "2018.12.18", "title": "НЗОК няма да обезщетява аптеките с по 2 лв. за отпускане на скъпи лекарства"}
{"url": "https://www.bgonair.bg/bulgaria/2018-12-18/ivan-totev-shte-razfasovame-dve-praseta-pred-kolednata-elha", "text": "\r\n Община Пловдив ще разфасова две прасета пред коледната елха. Събитието ще се състои на 26 декември пред сградата на кметството.  Това съобщи градоначалникът Иван Тотев пред общинския съвет, показва клип публикуван в групата \"Забелязано в Пловдив\". По думите на Тотев младите не знаят традиционните български традиции за Коледа.  Затова те ще бъдат демонстрирани в центъра на града, който през следващата година е обявен за Европейска столица на културата. \"Ще разфасоваме две прасета. Всички сте поканени да спазим заедно тази традиция. С Ути Бъчваров, една голяма скара, вино, хляб, кисели краставички, лютеница. Поне така сме подготвили\", обясни пловдивският кмет.", "date": "2018.12.18", "title": "Иван Тотев: Ще разфасоваме две прасета пред коледната елха!"}
{"url": "https://www.bgonair.bg/bulgaria/2018-12-18/masovi-proverki-za-narusheniya-pri-kolednite-elhi", "text": "\r\n Масови проверки на коледните елхи дни преди Коледа. Екип на Bulgaria ON AIR тръгна заедно с проверяващите. Оказва се, че най-важно е пластината да бъде неподвижно закрепена. Да бъде така сложена, че да не може да се извади, да не може да се употреби втори път. Това доказва, че дръвчето е със законен произход.  В противен случай незаконните дръвчета се задържат от горските служби, а на търговците им се съставя акт.  Глобите за нарушителите са от порядъка на 50 до 400 лв. При констатиране на нарушения гражданите могат да подават сигнали на телефон 112.", "date": "2018.12.18", "title": "Масови проверки за нарушения при коледните елхи"}
{"url": "https://www.bgonair.bg/bulgaria/2018-12-18/operiraha-blasnatiya-politsay-v-stolitsata-vse-oshte-ima-opasnost-za-zhivota-mu", "text": "\r\n С опасност за живота продължава да е полицаят, който беше блъснат от шофьор, спрян за проверка в столицата. Състоянието на 49-годишният полицай остава влошено, затова той е настанен в реанимацията на болницата. \"Пациентът с тежка гръдна травма и счупване на дясното бедро. Днес бе направена операция на откритата бедрена кост\", обясни д-р Александър Илиев пред Bulgaria ON AIR. Вчера бе задържан и шофьорът, който блъсна полицая в събота и избяга. Инцидентът се случи късно вечерта на столичния бул. \"Александър Малинов\" в квартал \"Младост\". 23-годишният Захари Чернев избягал от полицейската проверка. Той има условна присъда за наркотици, а освен това е шофирал с фалшиви документи. Колата му беше открита изоставена в кв. \"Студентски град\".", "date": "2018.12.18", "title": "Оперираха блъснатия полицай в столицата, все още има опасност за живота му"}
{"url": "https://www.bgonair.bg/bulgaria/2018-12-18/1400-dushi-sa-minali-prez-pirogov-zaradi-poleditsite", "text": "\r\n Около 1400 души са пострадали заради лошото време. Това показва справка на болница \"Пирогов\", от където отчитат този брой за миналата седмица. През спешните травматологични кабинети са преминали 1310 вързастни, от които 245 са били приети, а за 33 души са се наложили спешни операции. 340 деца също са били с травми през последната седмица заради лошото време, отчетоха още от лечебното заведение. При най-малките пациенти операция се е наложила на 15 от тях, а 45 са постъпили за лечение. Иначе пътните настилки са проходими при зимни условия, въпреки че на места са частично заледени и заснежени.", "date": "2018.12.18", "title": "1400 души са минали през \"Пирогов\" заради поледиците"}
{"url": "https://www.bgonair.bg/operatsiya-istoriya/2018-12-18/rusiya-sreshtu-ukrayna-v-istoriyata", "text": "\r\n Създаването на украинската нация е дълъг процес, но самото възникване като държава е свързано с болшевишката революция. Тогава се създава Украинската народна република, която е призната от Ленин и  е страна по Брест-литовския мирен договор от 3 март 1918 година. Между другото този договор е подписан и от България, като част от Централните сили, които побеждават Русия - разказа доц. Д-р Александър Сивилов. Вижданията на болшевиките за самоопределинието на отделните народи в бившата Руска империя съдейства за украинизацията на част от населението в Украйна. По време на съветската власт навсякъде се учи украински език. Украинската съветска социалистическа република е една от създателките на СССР. Най-известния съветски лидер от украински произход е Никита Хрушчов. Той дори обича да носи традиционните украински ризи със шевици на публичните си изяви. За нас българите е най-добре между украинците и русите да настъпи мир, тъй като и двата народа са ни много близки, а и конфликтът е в голяма близост до нас. Всяко време има своя морал и разбиране.Нещо, което днес е осъдително, в миналото не е било. Факт че в древногръцката цивилизация е имало затворени мъжки общества със хомосексуална ориентация.Групи най -вече са от воини. Такива е имало и в Тива и в Спарта разказа известната историчка проф.Лизбет Любенова. Интересни нрави е имало е в Римската империя, особено в култа към бог Митра, където също се формира затворено мъжко общество или по-късно пък в Ордена на Тамплиерите. Това са просто факти, а не хомофобия.  В нашето общество по време на турското робство също е имало странни от гледна точка обичаи. Например, за да не бъдат взимани за еничари, много млади момчета са били оженвани за доста по -възрастни жени.     ", "date": "2018.12.18", "title": "Русия срещу Украйна в историята"}
{"url": "https://www.bgonair.bg/bulgaria/2018-12-18/60-detsa-se-natroviha-na-koledno-parti-vav-varna", "text": "\r\n Над 60 деца са с хранително отравяне след коледно парти във Варна. Учениците са от девети клас на Езикова гимназия \"Йоан Екзарх\".  Младежите празнували в заведение в центъра на морската столица. Инцидентът е станал този уикенд. Децата са били с оплаквания от стомашни болки, гадене, повръщане и диария.  Проверка извършва от РЗИ - Варна и Агенцията по храните. Ще бъдат изследвани всички работещи от персонала, както и работещите във външна фирма, приготвяла храната, допълниха от здравната инспекция.", "date": "2018.12.18", "title": "60 деца се натровиха на коледно парти във Варна"}
{"url": "https://www.bgonair.bg/bulgaria/2018-12-18/apelativnata-spetsprokuratura-iska-tsenko-chokov-otnovo-v-aresta", "text": "\r\n Бившият кмет на село Галиче Ценко Чоков да бъде върнат в ареста, поиска Апелативната специализирана прокуратура, след като Чоков беше видян в столично заведение.  През май той беше осъден на 4 и половина години затвор за отвличане, побой и палеж, а в края на септември беше пуснат под домашен арест. Основният мотив на магистратите да го освободят от килията беше влошеното му здравословно състояние. Решението на прокурорите идва след появили се снимки на Ценко Чоков с негови приятели в столичен ресторант.", "date": "2018.12.18", "title": "Апелативната спецпрокуратура иска Ценко Чоков отново в ареста"}
{"url": "https://www.bgonair.bg/bulgaria/2018-12-18/bsp-iska-izslushvane-na-kevr-v-ns", "text": "Червената шефка Корнелия Нинова, която претърпя хирургическа намеса преди пет дни, днес се появи усмихната на редовния брифинг на левицата, съобщава  \n Тя не се оплака от проблеми, макар че все още е с лепенка на едната буза заради операцията, която се наложи да й направят в \"Пирогов” заради абсцес. Така че явно загърбила собствените си неволи соцлидерката обяви, че БСП ще иска изслушване в енергийната комисия в четвъртък на КЕВР, защото подозира зависимости от монополите от страна на комисарите. Искането за изслушването е депозирано в Народното събрание, а за участие са поканени представители на бранша, на работодателите и всички заинтересовани институции, уточни Нинова. Тя определи КЕВР като независима в кавички и обвини, че 10-15 комисари, затворени на тъмно, решават съдбата на милиони. Според нея с решението си за скок на цените на газ и парно те взимат от джобовете на хората, убиват българската икономика, а най-лошото е, че изправят хората пред невъзможност да използват елементарни услуги като топла вода Нинова коментира и наложената глоба от Брюксел върху БЕХ. Тя съобщи, че евродепутат от левицата ще постави въпроса дали ЕК има наистина условие за приватизация на \"Булгартрансгаз\". \"Ние сме против приватизацията на стратегически за страната обекти. В тази връзка отправям към премиера Борисов, така, както е решил за \"Булгартрансгаз\", да последва нашите предложения всички стратегически обекти да бъдат изключени от приватизация и концесии“, призова Нинова.", "date": "2018.12.18", "title": "БСП иска изслушване на КЕВР в Народното събрание"}
