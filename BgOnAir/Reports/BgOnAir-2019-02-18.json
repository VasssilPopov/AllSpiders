{"url": "https://www.bgonair.bg/economy/2019-02-18/ekoministerstvoto-se-kontsentrira-varhu-elektroavtomobilite", "text": "Кръговата икономика и чистотата на въздуха, с акцент върху електромобилността, ще са приоритет при подготовката за следващия програмен период на Оперативна програма \"Околна среда\", съобщи министърът на околната среда и водите Нено Димов.  Проблемът със замърсяването на въздуха ще продължи да е приоритет и в следващия период на ОПОС, каза Димов, цитиран от екоминистерството. Сега за целта са заделени 111 млн. лв., насочени към седем общини.  \"Тези средства няма да са достатъчни и затова ние разглеждаме проектите като пилотни, така че след тяхната реализация да имаме основание да настояваме да се осигури ресурс в следващия период\", отбеляза министърът. Освен за смяна на отоплителните уреди, ще опитаме да договорим средства за намаляване на замърсяването от автомобилния трафик чрез електрификация на публичния транспорт, както и за стимулиране на домакинствата за закупуване на електромобили, каза още министър Димов.  Търси се възможност за финансиране и по програма LIFE на ЕС, както и от държавния бюджет. Според него общините също трябва да имат своя ангажимент. Четете още икономически новини в  Харесайте страницата ни във Facebook ", "date": "2019.02.18", "title": "Екоминистерството се концентрира върху електромобилите"}
{"url": "https://www.bgonair.bg/bulgaria/2019-02-18/bankata-za-maychina-karma-shte-zaraboti-otnovo-prez-mart", "text": "\r\n Единствената у нас банка за майчина кърма ще заработи отново следващия месец. От една година сградата е в ремонт, за който от Столичната община са отделили близо 1 милион лева. Извършено е саниране, подменена е дограмата, помещенията са изцяло обновени. Заради едногодишното прекъсване на работата на банката обаче сега има нужда от повече дарители на кърма.  ", "date": "2019.02.18", "title": "Банката за майчина кърма ще заработи отново през март"}
{"url": "https://www.bgonair.bg/denqt-on-air/2019-02-18/entusiasti-poemat-pohod-v-pamet-na-nikola-krushkin-cholaka", "text": "\r\n Каква е връзката между Никола Крушкин – Чолака и Васил Левски?  \"Той е познат още като \"Шопския апостол\". Личност, с която бистричани се гордеем. Оставил е трайна следа с живота и делото си в онези смутни времена. Той е роден в с. Бистрица. В ранна детска възраст претърпява злополука, от която получава изгаряния на ръцете и краката. След това бива даден на четмо и писмо в Драгалевския манастир \"Света Богородица\", където по-късно израства. Изпълнявайки мисия за събиране на дарения през 1868 г. се запознава с Дякона\", разказа кметът на с. Бистрица Николай Гюров. \"За 16 поредна година каним хората на поход, който тръгва от Драгалевския манастир с крайна точка с. Бистрица. Там ентусиастите ги очакват изненади и топъл чай. Страхуваме се от стълпотворение. Участват най-разнообразни хора от всякакви възрасти. Тази година очакваме много деца. Събитието ще бъде на 23 февруари от 10:30 часа от Драгалевския манастир и се тръгва в посока с. Бистрица\", сподели гостът на \"Денят ON AIR\".  Николай Гюров е кмет на село Бистрица вече 12 години, но не мисли да се кандидатира на следващите избори отново.  \"Взел съм решение да не се кандидатирам отново за кмет. Трайните увреждания за индивида са от значение. Преливам от енергия, но не мисля, че на позицията, на която се намирам, ще бъда полезен. Човек на този пост не може да направи друго, освен да се изхаби. Хората не правят разлика между община, район и малко село. Ние нямаме възможност за кандидатстване по европроекти. В селото нямаме канализация. Строителните проблеми нарастват ежедневно\", подчерта той пред Bulgaria ON AIR.  Харесайте ни във Facebook    ", "date": "2019.02.18", "title": "Ентусиасти поемат поход в памет на Никола Крушкин – Чолака"}
{"url": "https://www.bgonair.bg/denqt-on-air/2019-02-18/ivaylo-kalfin-abv-ostana-bez-otgovor-ot-bsp-za-koalitsiya", "text": "\r\n Партия АБВ предложи коалиция на БСП. Социалистите от \"Столетницата\" казаха само, че ще имат едно на ум за АБВ когато дойдат евроизборите.  \"Няма окончателен и официален отговор. Това се приема като отказ на БСП да влезе в коалиция с АБВ. Излизането на социалистите от парламента не се среща като действие в развитите държави. Аргументите им, че се подкопават демократичните принципи с промените в ИК, задействаха инстинкта за самосъхранение на Борисов. България все по-зле използва механизмите на ЕС. Проблемите са у нас, не в Брюксел. Важно е българските представители да знаят къде сме в света. Порочното участие в ЕС е в София, в липсата на решения\", подчерта бившият министър на външните работи Ивайло Калфин.  Той поясни в студиото на \"Денят ON AIR\", че платформата на АБВ ще брани националния интерес на българите. Опитваме се в АБВ да предлагаме и нови лица в листата, допълни гостът.  Ще излезе ли България с категорично решение за случаите \"Скрипал\" и \"Гебрев\"? Според Калфин очевидно има недоверие към нас, за да се намесят чужди разузнавания и следствия. Темата премина и към политическото напрежение във Венецуела. \"Интересът към Венецуела е поради полезните им изкопаеми, а не, че хората живеят лошо. Армията там е на страната на Мадуро. Той трябва да отвори границите и да пусне хуманитарната помощ\", заяви Ивайло Калфин пред Bulgaria ON AIR.  Харесайте ни във Facebook ", "date": "2019.02.18", "title": "Ивайло Калфин: АБВ остана без отговор от БСП за коалиция"}
{"url": "https://www.bgonair.bg/bulgaria/2019-02-18/shestvie-poklonenie-v-stolitsata-v-pamet-na-vasil-levski", "text": "Шествие-поклонение се провежда в София по повод 146-тата годишнина от гибелта на Васил Левски. То започна от паметника на Апостола и ще завърши с поклонение на паметната плоча на църквата \"Света Петка Самарджийска\". Пред паметника на апостола в столицата са се събрали хора, които отдават почит и поднасят венци. В памет на Апостола, мероприятието на събралите се прерасна за момент и в антиправителствен протест с викове \"Оставка!\".  Друга част от хората се отправиха към храма \"Св. Петка Самарджийска\", където се предполага, че е погребан Левски. Тези хора са представители на НФСБ и бяха предвождани от своя лидер Валери Симеонов.  В Карлово се провежда възпоменателна церемония по случай годишнината от обесването на Васил Левски. Утре се очакват големите събития по почитането на паметта на Апостола.  Харесайте ни във Facebook ", "date": "2019.02.18", "title": "Шествие-поклонение в столицата в памет на Васил Левски"}
{"url": "https://www.bgonair.bg/world/2019-02-18/tramp-e-gotov-da-nalozhi-parvoto-veto-v-mandata-si", "text": "[related_articles] Американският президент Доналд Тръмп е готов да наложи първото вето в мандата си.  До тази стъпка ще се стигне, ако Конгресът отхвърли обявеното от него извънредно положение заради ситуацията по границата с Мексико.  Тръмп го въведе миналата седмица в опит да заобиколи Конгреса, който се противопоставя на отпускането на близо 6 милиарда долара за финансиране на стена.", "date": "2019.02.18", "title": "Тръмп е готов да наложи първото вето в мандата си"}
{"url": "https://www.bgonair.bg/denqt-on-air/2019-02-18/eksperti-natsionalnata-strategiya-za-deteto-prilicha-na-sachinenie-po-neprezhivyano", "text": "\r\n След като беше публикувана Националната стратегия за детето до 2030 година, от Църквата реагираха остро и призоваха за цялостната ѝ редакция. Коментарите на Светия Синод от своя страна предизвикаха бурни дебати. Посяга ли тя на семейството и християнските ценности? \"Стратегията сякаш е писана като съчинение по непреживяно. Не ми става ясно към кого точно е адресирана, тъй като е написана на български език, но съдържанието далеч не изглежда българско. Липсва човешкият характер\", коментира в студиото на  психолингвистът Стела Богомилова. Тя отбеляза още, че според нея логиката е скъсана и няма конкретика.  \"Не виждам образа на българското дете. В стратегията сякаш става дума за едно мнозинство, напомнящо най-нисшите касти в Индия - деца, жертви на сексуален разврат, на наркомания и зависимости, трудово експлоатирани деца или такива на разбити семейства\", подчерта Стела Богомилова. Пред   директорът на столичното 119 училище акад. \"Михаил Арнаудов\" Диян Стаматов отсече, че за изготвянето на подобен докумемт се изисква много време. По думите му не бива той да бъде приеман с лека ръка. А оттук нататък несъмнено предстои огромна критика.  \"В тази стратегия трябва да намерят място днешните деца за техните следващи 18 години от индивидуалното им развитие. Място трябва да намери и тяхната сигурност, подкрепа и защита в семейството\", каза Стаматов.", "date": "2019.02.18", "title": "Експерти: Националната стратегия за детето прилича на съчинение по непреживяно"}
{"url": "https://www.bgonair.bg/bulgaria/2019-02-18/zaradi-falshivi-telk-resheniya-arestuvani-sa-nad-10-lekari-vav-varna", "text": "Над 10 лекари във Варна са арестувани при операция на ГДБОП и прокуратурата в града.  Те са били задържани заради участие в схеми за издаване на решения за ТЕЛК на хора, които не са били реално болни.  Сред задържаните има лекари от комисии на ТЕЛК в морската столица, както и лекари от болници във Варна. По предварителна информация в центъра на престъпната дейност е лекарка от Добрич – невролог, която има и клиент във Варна. Тя е изписвала лекарствата, които колегите ѝ от ТЕЛК са предлагали на пациентите си.  Стана ясно, че голяма част от пациентите с лекарски експертизи също са разпитвани от разследващите органи. Акцията на ГДБОП и прокуратурата продължава.", "date": "2019.02.18", "title": "Заради фалшиви ТЕЛК решения: Арестувани са над 10 лекари във Варна"}
{"url": "https://www.bgonair.bg/bulgaria/2019-02-18/kyustendil-skarbi-v-pamet-na-zaginaliya-pri-sbivane-valeri-dabov", "text": "\r\n Напрежението след масовия бой и убийството в центъра на Кюстендил не стихва. Късно снощи 19-годишният Алекс Анков, заподозрян за убийството на 35-годишния Валери Дъбов от Кюстендил, се предаде на полицията. Поредният трагичен инцидент стана повод да се говори отново за напрежението между роми и българи. Прокуратурата и полицията в Кюстендил се опитват да обяснят, че не става въпрос за етнически скандал, който е довел до убийството на Валери Дъбов.  Проведе се и поредният мирен протест срещу насилието. Кюстендил скърби са своя съгражданин Валери, който загуби живота си вчера сутринта.  Събралите се на бдение хора на централния площад в Кюстендил са около 200. Има кутия, в която събират средства за да подпомогнат семейството на Валери.  Той няма деца, но се е грижел за своята възрастна майка. Работел е и е бил основният двигател на семейството.  Окръжната прокуратура в града обяви, че вече са подготвени обвиненията, който ще бъдат повдигнати на замесените в убийството.  Скандалът в Кюстендил стана повод ВМРО на сезира за проверка плана \"Гольовците\", които са замесени и в този инцидент. Харесайте ни във Facebook ", "date": "2019.02.18", "title": "Кюстендил скърби в памет на загиналия при сбиване Валери Дъбов"}
{"url": "https://www.bgonair.bg/world/2019-02-18/venetsuela-izgoni-evrodeputati-pristignali-po-pokana-na-huan-guaydo", "text": "Евродепутати бяха изгонени от Венецуела. Според Министерството на външните работи на страната те идвали с конспиративни мотиви.  Делегацията се е състояла от петима дипломати, поканени от самопровъзгласилия се за президент на страната Хуан Гуайдо. Евродепутатите обясняват, че веднага след пристигането им са били отнети техните паспорти.  Те твърдят, че с тях са се държали зле, а единственото обяснение било, че Николас Мадуро не ги иска на територията на страната.  Европейският парламент, заедно с няколко западни страни, призна венецуелския опозиционен лидер Хуан Гуайдо за временен държавен глава.  ", "date": "2019.02.18", "title": "Венецуела изгони евродепутати, пристигнали по покана на Хуан Гуайдо"}
{"url": "https://www.bgonair.bg/world/2019-02-18/sastoyanieto-na-sergey-skripal-se-e-vloshilo-no-ne-e-kritichno", "text": "Здравословното състояние на бившия руски агент Сергей Скрипал се е влошило, твърдят британски медии. Според тях лекарите отказват медицинска помощ в дома му, но се уточнява, че състоянието му не е критично. Говорителят на руското външно министерство Мария Захарова заяви, че публикацията в медиите на Острова за влошеното състояние на Скрипал, е пример за контролирано изтичане на информация. В профила си във Facebook тя акцентира, че това е доказателство за връзката между британските специални служби и медиите. Скрипал и дъщеря му Юлия преживяха опит за отравяне с веществото новичок на 4 март миналата година в град Солсбъри. Харесайте и страницата ни във Facebook ", "date": "2019.02.18", "title": "Състоянието на Сергей Скрипал се е влошило, но не е критично"}
{"url": "https://www.bgonair.bg/world/2019-02-18/britankata-izbyagala-ot-doma-si-za-da-se-prisaedini-kam-idil-e-rodila-momche", "text": "19-годишната британка, която избяга от дома си, за да се присъедини към \"Ислямска държава\", е родила момченце.  Младата жена е намерена в бежански лагер в Сирия, но иска да се върне във Великобритания, за да осигури спокоен живот на сина си.  Тя е част от група ученички, които през 2015 година са отишли в Сирия и са се омъжили за бойци на терористичната групировка.  Младата жена е имала още две деца, но те са починали от недохранване и болести. Тя разказва, че не съжалява за избора си да отиде в Сирия, тъй като това много я е променило като човек. Връщането на жената във Великобритания остава неясно, тъй като срещу нея могат да бъдат отправени обвинения в подкрепа на забранената от закона групировка.", "date": "2019.02.18", "title": "Роди британката, избягала от дома си, за да се присъедини към ИДИЛ"}
{"url": "https://www.bgonair.bg/world/2019-02-18/vlak-s-240-patnitsi-deraylira-v-bazel", "text": "Високоскоростен влак с 240 пътници дерайлира в швейцарския град Базел. Пътниците са евакуирни. Влакът е пътувал от Берлин за швейцарския курорт Интерлакен.  Инцидентът е предизвикал смущения в железопътния трафик. Все още не е ясно кога движението ще бъде напълно възобновено. Харесайте страницата ни във Facebook ТУК", "date": "2019.02.18", "title": "Влак с 240 пътници дерайлира в Базел"}
{"url": "https://www.bgonair.bg/world/2019-02-18/enp-i-sotsialistite-gubyat-mnozinstvoto-si-v-ep-sochat-prognozite", "text": "Как ще изглежда съставът на следващия Европейски парламент? Според проучване, огласено от европарламента, ЕНП и социалистите ще загубят мнозинството си.  Пет български партии и коалиции ще имат представители в бъдещия ЕП, сочи прогнозата.  \r\nСпоред данните ГЕРБ ще имат 7 евродепутати - с един повече от сега, БСП ще изпрати шестима - с двама повече.  ДПС ще загуби два мандата и ще излъчи двама евродепутати, а по един евродепутат ще има коалицията на Патриотите и обединението на десните от ДСБ, \"Зелените\" и ДБГ.  Сборът от броя на евродепутатите на Европейската народна партия и на Партията на европейските социалисти засега се очертава под половината от общия брой на мандатите.  ЕНП губи три на сто подкрепа, социалистите губят шест процента, Европейските консерватори и реформатори биха получили с 2,5 на сто по-малко гласове, ако изборите бяха днес.  \r\nОбратната тенденция се наблюдава в групата на либералите, както и в групата \"Европа на свободата и пряката демокрация\", която би нараснала с половин процент, а групата \"Европа на народите и свободата\" - с 3,5 на сто. След излизането на Великобритания от ЕС броят на евродепутатите ще намалее от 751 на 705.   ", "date": "2019.02.18", "title": "ЕНП и социалистите губят мнозинството си в ЕП, сочат прогнозите"}
{"url": "https://www.bgonair.bg/bulgaria/2019-02-18/obrat-gerb-vrashta-preferentsiite-tsik-shte-ima-nov-sastav", "text": "\r\n ГЕРБ връща преференциите, ще се открие и процедура по избор на нова Централна избирателна комисия. Председателят на ГЕРБ и министър-председател Бойко Борисов свика заседание на Изпълнителната комисия на партията.  След него стана ясно, че префенрецията остава в сегашния си вариант. Борисов каза, че само чакат да напусне страната и започват да се говорят приказки от типа, че ГЕРБ подкрепя ДПС за преференциите, което според лидера на ГЕРБ не е вярно. \"Да излиза, че са ни извили ръцете заради стабилност... Цветанов е действал правилно, но резултатите от това тежко удрят по репутацията на ГЕРБ, което не мога да допусна\", заяви премиерът. Бе обявено също, че ЦИК ще бъде подновена. Очакваше се нейният състав да остане същият за евроизборите и местния вот. Борисов обаче е разпоредил процедура по избор на нова ЦИК. Харесайте страницата ни във Facebook ", "date": "2019.02.18", "title": "Обрат: ГЕРБ връща преференциите, ЦИК ще има нов състав"}
{"url": "https://www.bgonair.bg/bulgaria/2019-02-18/bsp-opredelya-kato-pobeda-vrashtaneto-na-preferentsiyata-i-novata-tsik", "text": "\r\n Как социалистите реагираха на днешните решения на управляващите, свързани с връщането на преференциите при избор на депутати и стартирането на процедура по избор на нова Централна избирателна комисия? От БСП определиха като победа острия завой, който ГЕРБ обявиха днес в позицията си. Въпреки това, социалистите няма да влязат в парламента на предстоящото заседание в сряда. Тази им позиция е обявена вчера и остава в сила, тъй като според БСП не са изпълнени всички техни искания. Те искат да има мажоритарни избори навсякъде в страната. И то още на предстоящите евроизбори на 26 май.  Харесайте ни във Facebook ", "date": "2019.02.18", "title": "БСП определи като победа връщането на преференцията и новата ЦИК"}
{"url": "https://www.bgonair.bg/sutreshen-blok/2019-02-18/zadarzhaha-19-godishniya-mazh-zapodozryan-za-ubiystvoto-v-kyustendil", "text": "\r\n Задържан е 19-годишният Алекс Иванов, заподозрян за убийството след запой и последвало меле в центъра на Кюстендил. Снощи около 23:30 ч. той се е предал в Областната дирекция в града, съобщи репортерът на   Димитър Димитров. Младежът е с криминално минало и живее в ромската махала в града. 35-годишен мъж почина след пробождане с нож, а други петима пострадаха. Четирима от тях са в болници, двама са в тежко състояние. При мелето са нанасяни удари с твърд предмет и нож. Сбили са се две групи мъже пред заведение. Предполага се, че убитият се е опитал да разтърве двете буйстващи групи.  Вчера в Кюстендил се проведе и протест, на който хората настояха за повече сигурност. Те са категорични, че се страхуват от ромите в района и са категорични, че институциите трябва да вземат мерки. \"В противен случай и този инцидент ще бъде потулен. Докато не се случи отново някъде другаде. Не е нормално хората да не смеят да се разхождат свободно по улиците\", споделят местни жители. От профила на 19-годишния Алекс става ясно, че той има афинитет към бойните спортове. Малко след 22 ч. той е публикувал във Facebook \"Не съм убиец\". През вчерашния ден са били задържани общо 12 души. Десетки адреси са били проверени във връзка с издирването на предполагаемия извършител. Също така са събрани записи от множество камери и са разпитани над 20 лица, част от които пред съдия, съобщиха от МВР. Работата по случая продължава. \r\n", "date": "2019.02.18", "title": "Задържаха 19-годишния мъж, заподозрян за убийството в Кюстендил"}
{"url": "https://www.bgonair.bg/bulgaria/2019-02-18/pochinala-e-zhenata-koyato-se-samozapali-zaradi-krayna-bednost", "text": "[related_articles] Починала е 52-годишната жена, която се самозапали заради крайна бедност в стражишкото село Камен. Жената е направила клада от стари дрехи в двора на дома си и влязла в пламъците, за да сложи край на живота си. Близки и съседи се притекли на помощ. Жената беше откарана във великотърновската болница, но впоследствие беше прехвърлена в столицата. \r\n  \r\nВъпреки усилията на лекарите тя е издъхнала от тежките си наранявания. Харесайте страницата ни във Facebook ", "date": "2019.02.18", "title": "Починала е жената, която се самозапали заради крайна бедност"}
{"url": "https://www.bgonair.bg/multimediya/2019-02-18/muzite-vchera-i-dnes-beloslava-balgarskiyat-dizayn-sega", "text": "\r\n “Фругализмът”, музите в миналото и днес и постановката “Бащата” в Народния театър са темите в първия разговор от предаването с участието на семиотика д-р Рени Янкова и историка Димитър Стоянович. Музеите на дизайна в Лондон и на фондация “Луи Вюитон” и гения на архитекта Франк Гери също присъстват в това издание на “Мултимедия”. Добрите примери от съвременния български дизайн и събитията от инициативата “Мелба” в центъра за култура и иновации “Генератор” са предмет на разговора с Адриана Андреева и Бояна Гяурова от Студио Комплект и дизайнера Филип Бояджиев. Певицата Белослава е специален гост в предаването. Тя говори за своите най-ценни пътешествия, за музиката, за щастието.  ", "date": "2019.02.18", "title": "Музите вчера и днес, Белослава, българският дизайн сега"}
{"url": "https://www.bgonair.bg/bulgaria/2019-02-18/izsledvat-oshte-18-novi-probi-na-hora-sas-samnenie-za-za-morbili", "text": "\r\n 18 нови проби за морбили се очакват да бъдат изследвани в Националната референтна лаборатория. Деца на 1, 2 и 3 годишна възраст са със съмнения за болестта. Те са контактували с болен от морбили. Две от децата са хоспитализирани в болницата в Гоце Делчев, а третото в болница ''Света Анна'' София. Нито едно от тях не е било имунизирано. Взети са им проби и се очакват да излязат и техните резултати. Директорът на националния център по заразни и паразитни болести професор Тодор Кантарджиев съветва във всички области в страната децата да бъдат имунизирани, а тези, които все още не са, да не се водят в държави, в които има данни за болестта. Връщащите се от чужбина да избягват контакт поне една седмица с неваксинирани деца под 1-годишна възраст. Остават под наблюдение и петте деца от Разлог с морбили, настанени в инфекциозното отделение на болница \"Света Анна\" миналата седмица. Те също не са били ваксинирани и са приети с придружаващо заболяване. В случая 3 от децата са с пневмония. Още двама души са настанени в благоевградската болница – дете на 9 години и мъж на 27 години. По последна информация и тяхното състояние се подобрява. Общо установените към момента случаи на морбили в страната са 24. Харесайте и страницата ни във Facebook ", "date": "2019.02.18", "title": "Изследват още 18 нови проби на хора със съмнение за морбили"}
{"url": "https://www.bgonair.bg/bulgaria/2019-02-18/ep-prognozira-bsp-s-dvama-novi-deputati-gerb-s-edin-dps-gubyat-na-evrovota", "text": "БСП ще бъде големият печеливш в европейските избори, като ще добави двама евродепутати към сегашната бройка от четирима. Това прогнозира Европейският парламент в първото си предвиждане за разпределението на местата за предстоящите през май евроизбори, което прави във всички страни членки. ГЕРБ ще успее да изпрати допълнително още един човек, а ДПС ще загуби половината от сегашното си представителство от четирима евродепутати. Според очакванията на Европарламента, \"Демократи за силна България\" ще запази присъствието си от един депутат в Европейския парламент, а \"Обединени патриоти\" ще успее да вкара един вместо двама души, както е сега. Европейският парламент обаче не е наясно накъде ще се насочат патриотите, които досега членуваха в групата на европейските консерватори, и ги поставя сред неопределилите се нови партии. Като цяло Европейската народна партия, където членуват ГЕРБ, СДС, \"Демократи за силна България\" и \"Реформаторският блок\", ще има най-много представители от България - 8, вместо досегашните 7. БСП ще остане при европейските социалисти с шестима евродепутати, вместо досегашните четирима. ДПС ще запази членството си при европейските либерали, смятат от Европейския парламент. Според социологическите данни, на които се базира прогнозата за разпределението на 17-те български места, ГЕРБ ще спечели на изборите през май с 34,8% от гласовете, БСП - 33,1%, а ДПС - 10,4 на сто. След тях ще се наредят \"Обединени патриоти\" с 8%, Демократи за силна България с 3,8 на сто и Реформаторският блок с 2,3%. В европейски мащаб парламентът предвижда запазване на проевропейското мнозинство, като групите на ЕНП и на социалистите ще останат най-многочислени. И двете обаче ще загубят места за сметка на крайната десница и либералите.  ", "date": "2019.02.18", "title": "ЕП прогнозира: БСП с двама нови депутати, ГЕРБ с един, ДПС губят на евровота"}
{"url": "https://www.bgonair.bg/multimediya/2019-02-18/diskusiya-za-obrazovanie-teo-ushev-za-oskarite-animatsiyata-i-sveta", "text": "\r\n Кинофестивалът Не-Възможното образование и новите подходи към учениците са тема на първия разговор в студиото. Номинираният за Оскар аниматор Теодор Ушев говори за новия си проект в Лил, изкуството и филмите от надпреварата за най-престижните награди в света. Това издание на “Мултимедия” отговаря и на въпросите “Кой е Венелин Шурелов” и каква ще бъде новата високотехнологична инсталация на изкуство в центъра на София на мястото на мавзолея.", "date": "2019.02.18", "title": "Дискусия за образование, Тео Ушев за Оскарите, анимацията и света"}
{"url": "https://www.bgonair.bg/bulgaria/2019-02-18/zaradi-novata-naredba-vseki-peti-preminal-prez-sistemata-na-telk-za-trayni-uvrezhdaniya-e-oshteten", "text": "\r\n Нарушени са правата на десетки хиляди граждани с трайни увреждания. За това алармират национално представителните организации на хората с увреждания. Причината e променената наредба за медицинската експертиза. Променената наредба не за пръв път предизвиква напрежение. Представителите на хората с увреждания излизаха няколко пъти на протести заради промените, чрез които се взима под внимание само основното заболяване на хората, а не както досега - основното плюс съпътстващите го. Близо 39 хиляди души са преминали през системата на ТЕЛК за трайни увреждания. 66% от тях остават без промяна, 14% са увеличили степента си на увреждане, а всеки пети е ощетен. Именно заради това хората с увреждания предлагат промяна. От Здравното министерство дадоха заявка, че самата наредба може да бъде променена и ощетените да минат отново през системата за преосвидетелстване.", "date": "2019.02.18", "title": "Заради новата наредба: Нарушени са правата на хиляди хора с трайни увреждания"}
{"url": "https://www.bgonair.bg/bulgaria/2019-02-18/vse-poveche-nevaksinirani-detsa-se-razbolyavat-ot-morbili", "text": "\r\n Дете от Разлог на 10 месеца беше прието в Инфекциозното отделение на болница \"Света Анна\" в София с диагноза морбили.  Това съобщиха от пресцентъра на болничното заведение. Детето е с усложнения, вследствие на болестта, но е стабилизирано и без пряка опасност за живота.  Информация за три нови случая на морбили пък е постъпила от Регионалната здравна инспекция - Благоевград днес. Става дума за деца на възраст една, две и три години.  Два от случаите отново са от Разлог и един от Добринище. Всички заболели са осъществили контакт с болен от морбили. Две от децата са хоспитализирани в болницата в Гоце Делчев, а третото в столичната болница ''Света Анна''.  Нито едно от тях не е било имунизирано. Взети са им проби и се очакват да излязат и техните резултати. Общо установените към момента случаи на морбили в страната са 25.  Директорът на Националния център по заразни и паразитни болести - професор Тодор Кантарджиев, съветва във всички области на страната децата да бъдат имунизирани, а тези, които все още не са, да не се водят в държави, в които има данни за болестта. Харесайте ни във Facebook ", "date": "2019.02.18", "title": "Все повече неваксинирани деца се разболяват от морбили"}
