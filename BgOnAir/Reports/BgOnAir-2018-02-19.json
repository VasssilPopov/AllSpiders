{"url": "https://www.bgonair.bg/world/2018-02-19/cherven-kod-v-sumatra-sled-porednoto-izrigvane-na-sinabung", "text": "Обявен е червен код на индонезийския остров Суматра след изригването на вулкана Синабунг. В най-мощното си изригване той изхвърли пепел и гореща пара на 5000 метра височина.  В продължение на четири века вулканът беше спящ, преди да изригне през 2010 година и да убие двама души. Преди две години поредното му изригване отне живота на седем души.", "date": "2018.02.19", "title": "Червен код в Суматра след поредното изригване на Синабунг"}
{"url": "https://www.bgonair.bg/denqt-on-air/2018-02-19/turtsiya-shte-brani-interesite-si-spryamo-siriya-i-irak-na-vsyaka-tsena-kategorichen-e-ekspert", "text": "\r\n \"Една мъдрост гласи, че Русия нито е толкова силна, нито толкова слаба за колкото я смятат. Същото може да се каже и за Турция. Страната обаче определено има своите ключови стратегически интереси в Сирия и Ирак и е готова да ги защитава на всяка цена\", подчерта в студиото на  геополитическият анализатор Крум Каишев. По думите му югоизточната ни съседка трябва да се изправи срещу интересите на регионалните и глобалните играчи, въвлечени в сирийската война, което от своя страна спъва реализацията на максималните ѝ цели, а именно осъществяване на политически контрол върху Сирия и Ирак.  По-рано днес министърът на външните работи на Турция Мевлют Чавушоглу предупреди, че страната му е подготвена да влезе в сблъсък със сирийските правителствени сили, ако навлязат в района на Африн в Северна Сирия, за да защитят сирийските кюрди. \"Желанието на Турция да се еманципира напълно от САЩ я превръща в ситуационен съюзник на Русия\", отбеляза още Каишев. Пред   той допълни, че всъщност Турция си играе с огъня заради рязкото влошаване на взаимоотношенията със САЩ. Вижте още във видеото!", "date": "2018.02.19", "title": "Турция ще брани интересите си в Сирия и Ирак на всяка цена, убеден е експерт"}
{"url": "https://www.bgonair.bg/world/2018-02-19/bez-sledi-ot-otseleli-sled-samoletnata-katastrofa-v-iran", "text": "Спасителните екипи в Иран успяха да стигнат до мястото, където вчера се разби пътнически самолет с 65 души на борда. По последни данни няма оцелели. Претърсването продължава, а спасителите бяха принудени да се придвижат пеша, тъй като лошото време в района направи пътуването с хеликоптери невъзможно.  В операцията са се включили над 100 служители на спешните служби. Били са мобилизирани и около 70 алпинисти, които да помогнат с изкачването на трудния терен.", "date": "2018.02.19", "title": "Без следи от оцелели след самолетната катастрофа в Иран"}
{"url": "https://www.bgonair.bg/reportazhi/2018-02-19/tri-bilborda-izvan-grada-grabna-golyamata-nagrada-na-bafta", "text": "\r\n Филмът \"Три билборда извън града\" е големият победител на наградите БАФТА, раздадени снощи на бляскава церемония в Лондон. \"Три билборда извън града\" грабна отличия за най-добър филм, най-добра женска роля, най-добър оригинален сценарий и най-добра мъжка поддържаща роля. За ролята си във филма Франсис Макдорманд беше удостоена с наградата на БАФТА за най-добра актриса. За най-добър режисьор Британската филмова академия отличи мексиканеца Гийермо дел Торо за лентата \"Формата на водата\". Гари Олдман спечели в номинацията за \"Най-добър актьор\" за ролята на Уинстън Чърчил във филма \"Най-мрачният час\". Лайтмотив на церемонията беше темата за сексуалните посегателства. В знак на солидарност с жертвите много от знаменитостите последваха холивудските си колеги и бяха облечени в черно в подкрепа на кампанията под надслов \"Времето изтече\".  Почетни гости бяха принц Уилям и съпругата му Катрин. Херцогинята обаче беше облечена с тъмнозелена рокля с черен колан, тъй като кралското семейство се стреми да не изразява политически позиции.", "date": "2018.02.19", "title": "\"Три билборда извън града\" грабна голямата награда на БАФТА"}
{"url": "https://www.bgonair.bg/world/2018-02-19/anti-brexit-partiya-shte-se-bori-za-glasovete-na-britantsite", "text": "Нова политическа формация във Великобритания ще се бори срещу излизането на страната от Европейския съюз. Партията черпи вдъхновение от френския президент Еманюел Макрон, а целта ѝ е да намери начин да предотврати Brexit. Формацията е дело на счетоводители, бивш журналист и консултант. Плановете им са да спечелят места в предстоящите месни избори през май и евентуално в британския парламент, ако се стигне до предсрочни избори. ", "date": "2018.02.19", "title": "Анти-Brexit партия ще се бори за гласовете на британците"}
{"url": "https://www.bgonair.bg/world/2018-02-19/sled-uzhasa-vav-florida-uchenitsi-v-sasht-skachat-sreshtu-orazhiyata", "text": "Масово шествие срещу злоупотребата с огнестрелни оръжия планират ученици от Съединените щати. След стрелбата в учебно заведение във Флорида, която отне живота на 17 души, хиляди се обявиха за по-строги закони и по-тежки наказания за нарушителите.  Учениците настояват за забрана на полуавтоматичните оръжия, като това, което бе използвано при нападението.  Масовата демонстрация е планирана за 14 март с подкрепата на организаторите от \"Марш на жените\", а на 24 март във Вашингтон ще се състои протестно шествие.", "date": "2018.02.19", "title": "След ужаса във Флорида: Ученици в САЩ скачат срещу оръжията"}
{"url": "https://www.bgonair.bg/world/2018-02-19/daesh-poe-otgovornost-za-atentata-v-dagestan", "text": "Терористичната групировка \"Ислямска държава\", известна още като ДАЕШ, пое отговорност за вчерашната атака срещу църква в Дагестан, при която загинаха пет жени.  При опит да бъде задържан, мъжът е ранил двама полицаи, след което е бил ликвидиран. Самоличността му е установена. Той бил местен жител.", "date": "2018.02.19", "title": "ДАЕШ пое отговорност за атентата в Дагестан"}
{"url": "https://www.bgonair.bg/world/2018-02-19/vtori-boen-us-minonosets-vleze-v-cherno-more", "text": "Втори американски ескадрен миноносец – \"Карни\", навлезе в акваторията на Черно море. От пресслужбата на Шести американски флот заявиха, че \"Карни\" \"се присъединява към миноносеца \"Рос\" за провеждане на морски операции за сигурност\", съобщава ТАСС, цитирана от  \"Навлизането на втори кораб на военноморските сили (ВМС) на САЩ се извършва в рамките на графика, който позволява на ВМС на САЩ да подържат оперативно присъствие в района\", се казва в документа.  \"Нашето решение да изпратим едновременно два кораба в Черно море е прието по-рано, а не като реакция на каквото и да било\", се казва в изявление на Кристофър Грейди, командир на \"Карни\". \"Ние работим в избрано от нас време и с избран от нас темп в този стратегически важен район. По своята природа корабите се явяват гъвкави и мобилни сили и ВМС (на САЩ) в уникален вид осигурява надеждна защита на интересите ни по целия свят\", продължава той. В изявлението се подчертава, че за последен път два кораба на ВМС на САЩ са се намирали в Черно море по време на учението \"Морски бриз\" през 2017 година.", "date": "2018.02.19", "title": "Втори боен US миноносец влезе в Черно море"}
{"url": "https://www.bgonair.bg/world/2018-02-19/irak-osadi-frenska-dzhihadistka-sled-koeto-ya-osvobodi", "text": "Централният наказателен съд в Багдад осъди френската джихадистка Мелина Буждир на седем месеца затвор за незаконно влизане в страната, след което я освободи, защото е излежала присъдата си по време на предварителното задържане, и разпореди да бъде експулсирана, предаде Франс прес, цитиран от  27-годишната Буждир беше арестувана през лятото на 2017 г. в Мосул, бившия бастион на Ислямска държава в Северен Ирак, заедно с четирите си деца. Три от тях вече са върнати във Франция. Тя заяви на арабски пред председателя на съда, че е влязла в Ирак през октомври 2015 г. през Сирия и че съпругът й, французин на име Максимилиен, който работел като готвач, е загинал при битката за Мосул. Вторият по големина град в Ирак беше отнет от джихадистите през юли след боеве, продължили девет месеца.", "date": "2018.02.19", "title": "Ирак осъди френска джихадистка, след това я освободи"}
{"url": "https://www.bgonair.bg/economy/2018-02-19/mezhdunarodniyat-turizam-u-nas-belezhi-znachitelen-rastezh", "text": "Приходите от международен туризъм в България през 2017 г. възлизат на 6,895 милиарда лева, по данни на БНБ. Това е с 9,3% повече спрямо рекордната до момента 2016 г., когато според ревизираните данни приходите са стигнали 6,311 милиарда лева, съобщиха от Министерството на туризма. Чуждестранните посещения на туристи у нас миналата година са били близо 8,9 милиона, което е със 7,6 на сто повече от 2016 г. За пазари като Гърция и Румъния тези визити са били по над 1 милион, съобщава  . Много добри резултати са постигнати и на входящи пазари Германия, Турция и другите балкански страни, Великобритания, Украйна, Молдова, Израел, Полша и пр. Това е чудесно постижение и доказва ефективността на нашите усилия да надграждаме постигнатото и да работим за устойчивото развитие на България като целогодишна дестинация, коментира министърът на туризма Николина Ангелкова.", "date": "2018.02.19", "title": "Международният туризъм у нас бележи значителен растеж"}
{"url": "https://www.bgonair.bg/denqt-on-air/2018-02-19/zdravnoto-ministerstvo-sreshtu-nzok-koy-kriv-koy-prav", "text": "\r\n Сблъсъкът между здравния министър и управителя на Националната здравноосигурителна каса е повече политически, отколкото административен и отвлича вниманието от по-сериозните теми. Това мнение изрази пред Bulgaria ON AIR здравният икономист Аркади Шарков след разразилия се скандал между Кирил Ананиев и Камен Плочев. В петък здравният министър настоя за оставката на шефа на НЗОК, а реакцията на Касата бе, че министърът няма право да иска оставката на Плочев, тъй като той е избран от парламента. \"Единственият му контакт с парламента се извършва чрез министъра на здравеопазването\", отбеляза Аркади Шарков и припомни, че причината за искането на оставката е желанието за актуализация на бюджета на НЗОК още в самото начало на годината. Междувременно днес Камен Плочев отказа да подаде оставка, заговори за политически натиск и заяви, че не е направил нищо незаконно. Здравният икономист Аркади Шарков посочи в предаването \"Денят ON AIR\" , че приоритетно трябва да бъде завършен проектът за Националната здравна информационна система. Според икономиста чрез нея ще се подобри прозрачността.  \"Много е важно Министерството на здравеопазването и НЗОК да залегнат върху проблема за остойностяването на лекарския труд. Близо сме до разговори за нещо подобно\", каза още гостът на Владимир Сиркаров и коментира прокламираната демонополизация на НЗОК. \"Не може законът да те задължава да приемаш всеки пациент и НЗОК да казва \" \". Това е алогично. Лекарят не е социален работник и няма как да се грижи без пари за пациенти\", подчерта Шарков.  ", "date": "2018.02.19", "title": "Здравното министерство срещу НЗОК - кой крив, кой прав?"}
{"url": "https://www.bgonair.bg/bulgaria/2018-02-19/katadzhii-debnat-ot-86-stoyanki-v-sofiya", "text": "Служителите на \"Пътна полиция\" в София излизат на масови акции срещу нарушители зад волана, които ще са буквално през половин час, съобщиха от МВР, предава  Катаджиите ще проверяват за валидна застраховка \"Гражданска отговорност\", за неплатени актове, превишена скорост и дори и за неправилно паркиране. Първата част стартира на бул. \"Христофор Колумб\" в 9 часа в понеделник. След това екипът ще се премести на бул. \"Цветан Лазаров\", където ще се спират водачи на две места. Едното ще е на пешеходната пътека пред бл. 206. Следват проверки на изхода на магистрала \"Тракия\", бул. \"Брюксел\", \"Искърско шосе\", на Околовръстното от разклона за село Мрамор до ул. \"Филиповско шосе\". Операциите са планирани така, че да обхванат цяла София за пет дни, а в проверките ще се включат всички екипи от \"Пътна полиция\", които са разпределени така, че да проверяват денонощно на 86 места. През тъмната част полицаите ще наблягат и на тестовете за алкохол и наркотици. Екипът, който излиза на лов за купонджии, ще застане първо на бул. \"Александър Малинов\" в \"Младост\" в 20 часа в понеделник. След това ще се премести на бул. \"Ал. Ляпчев\", на ул. \"Гео Милев\", бул. \"Черни връх\" и ще приключи в Студенски град на бул. \"8-и декември\" и бул. \"Г. М. Димитров\". Проверките са направени така, че в пиковите часове да обхващат районите с много пешеходни пътеки, рисковите отсечки, трасетата, по които се правят гонки, както и около заведенията, където често се залавят пияни и дрогирани шофьори. Последната масирана акция на МВР се проведе в петък срещу събота и беше под кодовото наименование \"Лукс\". В рамките й полицаи провериха частните кортежи и скъпите коли. В спецоперацията участваха екипи на криминалната, охранителната и пътната полиция. Проверките започнаха с огледи на колите и документите. Причината е, че често шофьорът и пътниците носят оръжие или дрога. Искаха се справки за криминални регистрации - не само на шофьора, но и на пътниците. Така много водачи се сдобиха с глоби от счупен фар до повредени документи. \"Целта на тези проверки е да се дисциплинират водачите. Да не се създава едно впечатление, че всеки може да прави каквото си иска и да се държи както си иска\", посочи директорът на СДВР Ивайло Иванов. От началото на миналата година столичната полиция е проверила над 39 хил. коли и 64 хил. души. Над 1 милион акта са написани за 2017 г.", "date": "2018.02.19", "title": "Катаджии дебнат от 86 стоянки в София"}
{"url": "https://www.bgonair.bg/denqt-on-air/2018-02-19/direktno-kupenite-glasove-na-izbori-u-nas-stigali-250-hilyadi", "text": "\r\n Гласовете, които се купуват по избори в България, варират между 200 и 250 хиляди. Цифрата зависи от това за какво са изборите, а при местния вот тя е най-голяма. Това обясни в студиото на   политическият анализатор Стойчо Стойчев. Той подчерта още, че по избори имаме и официално купени гласове чрез тези на застъпниците на политическите партии. Тези изводи Стойчев е направил след 4-годишно изследване, което обхваща всички провеждани избори в България от 2014 година досега. Изследването му е поместено в първата книга на политическия анализатор  . \"Смело би било да кажем една трета от подадените гласове да са контролирани по един или друг начин, но защо не\", каза Стойчо Стойчев в ефира на  . Политическият анализатор обясни още, че вече е представял резултатите от своето изследване на различни световни и европейски форуми.  \"Като цяло от колегите ми от балканските страни получавам много отзиви, че нещата при тях са сходни, да не кажа същите\", сподели още Стойчев в ефира на  . По думите му след представяне на изследването в Делхи, индийските му колеги са споделили, че и при тях практиките са подобни. \"Абсолютно убедено твърдя, че нещата не могат да се променят с промяна в нормативната база\", каза още той пред  .", "date": "2018.02.19", "title": "Директно купените гласове на избори у нас стигали 250 хиляди"}
{"url": "https://www.bgonair.bg/bulgaria/2018-02-19/ungarskiyat-premier-viktor-orban-otpravi-predlozhenie-za-migratsionniya-natisk", "text": "\r\n \n Българският домакин обеща да предаде предложенията на вътрешния министър Валентин Радев, който да ги представи на Съвета на вътрешните министри от Европейския съюз.  Унгарския премиер заяви още, че България охранява добре границите на Европейския съюз и изрази подкрепата си за влизането на страната ни в Шенген. Виктор Орбан е яростен противник на идеите на Брюксел за квотния принцип на разпределение на бежанците и преди ден дори се обяви за общ антимиграционен съюз.", "date": "2018.02.19", "title": "Виктор Орбан представи на Борисов и ЕС начин за справяне с мигрантите"}
{"url": "https://www.bgonair.bg/bulgaria/2018-02-19/protestite-na-nadziratelite-prodalzhavat-v-kasniya-sledobed", "text": "\n Протестиращите продължават да настояват за увеличаване с 20 процента на заплатите - така че да бъдат изравнени с тези на служителите в МВР.", "date": "2018.02.19", "title": "Протестите на надзирателите продължават в късния следобед"}
{"url": "https://www.bgonair.bg/economy/2018-02-19/112-o-myasto-za-bansko-v-klasatsiyata-na-ski-kurortite-v-evropa", "text": "Австрийският ски курорт Кицбюел е най-добрият в Европа, а българският курорт Банско е поставен на 112-о място сред 2266 курорта на Стария континент, оценени от най-големия сайт за ски курорти в света Skiresort.info. Банско дели 112-о място с още 22 ски курорта в Австрия, Швейцария, Франция и Испания, като е оценен с 3,8 звезди при максимални 5. Курортите са оценени по 18 критерия, сред които подготовка на склоновете, лифтове, надеждност на снега, чистота и хигиена, дружелюбност на служителите, гастрономия, наличие на паркинги. Банско получава максимални пет звезди за лифтовете и въжените си линии, както и за подготовката на склоновете си. В същото време курортът е оценен само с три звезди за достъпност и наличност на паркинги, за екологична ски ориентация и дружелюбност на служителите. От оценката за специални интереси се вижда, че Банско е добър както за начинаещи, така и за напреднали скиори, оценен с четири звезди. Българският курорт обаче получава три звезди за \"семейства и деца\" и едва две звезди за наличие на \"писти за ски бягане\". Следващите български курорти в класацията са Боровец и Пампорово, които са поставени на 370-о място заедно с още 66 курорта от Стария континент. Те получават обща оценка от 3 звезди. ", "date": "2018.02.19", "title": "112-о място за Банско в класацията на ски курортите в Европа"}
{"url": "https://www.bgonair.bg/economy/2018-02-19/2-mln-balgari-zhiveyat-pod-praga-na-bednostta", "text": "\r\n Близо 2 милиона българи живеят под линията на бедността. 2325 лева са необходими на 4-членно семейство, за да живее добре, смятат синдикатите. След дългогодишен стаж във финансов отдел, Любка Крумова получава пенсия в размер на 350 лева. Парите стигат само за ток и лекарства - за другото разчита на децата си, които се развиват зад граница.  С доходите си Любка прекрачва линията на бедност, но не покрива своите основни нужди. В подобна ситуация попадат близо 70% от българите. Въпреки че доходите у нас растат, те съвсем не се разпределят равномерно.  Според синдикати, за да се гарантират нормален живот на работещите у нас, заплатите трябва да бъдат увеличени спрямо това, което произвеждаме.  Ако сравним доходите на българите по региони, ще отбележим значими различия. Най-високите равнища се наблюдават в столицата, където средната заплата е над 1476 лева.  За сравнение в Русе работещите взимат под 900 лева.", "date": "2018.02.19", "title": "2 млн. българи живеят под прага на бедността!"}
{"url": "https://www.bgonair.bg/economy/2018-02-19/37-skok-na-chuzhdite-investitsii-v-balgarskata-ikonomika-prez-2017-g", "text": "Преките чуждестранни инвестиции, които влязоха в българската икономика през миналата година, отбелязаха 36,7% годишен ръст и достигнаха 901,9 млн. евро. Според предварителните данни на Българската народна банка (БНБ) увеличението е с 241,9 млн. евро. В централната банка изчислиха още, че през декември 2017 г. инвестициите намаляват с 12,1 млн. евро, докато през последния месец на 2016 г. спадът беше с 245,2 млн. евро. През 2017 г. дяловият капитал (преведени/изтеглени парични и апортни вноски на нерезиденти в/от капитала и резервите на български дружества, както и постъпления/плащания по сделки с недвижими имоти в страната) възлиза на 189,4 млн. евро. В централната банка пресметнаха, че той е по-нисък с 443,2 млн. евро от дяловия капитал за 2016 г., който беше в размер на 632,6 млн. евро. Нетните постъпления от инвестиции на чуждестранни лица в недвижими имоти от януари до декември възлизат на 10,8 млн. евро, докато за същия период на 2016 г. са били 63,1 млн. евро. Изчисленията на Investor.bg показват, че това е спад с 82,88%. По страни най-голям дял в инвестициите в недвижими имоти през миналата година имат Русия (5,8 млн. евро, 53,6%), Германия (1,2 млн. евро, 11,5%) и Украйна (1,2 млн. евро, 11,1% от общия размер за периода). Четете повече в", "date": "2018.02.19", "title": "37% скок на чуждите инвестиции в българската икономика през 2017 г."}
{"url": "https://www.bgonair.bg/bulgaria/2018-02-19/pozhar-sprya-rabotata-na-tets-republika-v-pernik", "text": "Пожар спря временно работата на пернишкия ТЕЦ \"Република\". Това съобщи агенция \"Фокус\", информирана от ГД \"Пожарна безопасност и защита на населението\". Към този момент няма информация за пострадали или загинали хора.  Не се е наложила спешна евакуация на централата. Пожарът е възникнал малко преди 9 часа днес. В момента на място все още има пожарни екипи от Перник и Радомир. Причината най-вероятно е късо съединение в електрическото захранване на трафопост, който захранва самия ТЕЦ.", "date": "2018.02.19", "title": "Пожар спря работата на ТЕЦ \"Република\" в Перник"}
{"url": "https://www.bgonair.bg/bulgaria/2018-02-19/opasnostta-ot-lavini-v-pirin-ostava-badete-vnimatelni", "text": "Остава опасността от лавини в Пирин планина, предупреждават от Планинската спасителна служба. В Рила и Витоша опасността от падане на лавини се оценява като средна. Като ниска е определена само в Стара планина. Вчера в Пирин бяха затрупани трима младежи. Двама от тях оцеляха, но загина 25-годишно момиче. По-късно стана ясно, че тя е била опитна алпинистка.", "date": "2018.02.19", "title": "Опасността от лавини в Пирин остава, бъдете внимателни!"}
{"url": "https://www.bgonair.bg/bulgaria/2018-02-19/43-ot-balgarite-sa-dovolni-ot-upravlenieto-na-borisov", "text": "43% от българите заявяват, че одобряват дейността на правителството към средата на февруари 2018 г. Данните са от проучване на Барометър България в периода 5-14 февруари сред 958 души, финансирано със собствени средства. Българското правителство излъчва стабилност. Фактът, че страната ни е поела Европредседателството очевидно засилва усещането у българите, че в държавата се работи и върви напред, посочват социолозите. Според тях доверието в правителството се подхранва и от ръста в доходите. Възнагражденията в страната продължават да растат, като през декември миналата година средната брутна месечна заплата достига 1123 лв., което е увеличение от 11% спрямо същия период на 2016 г., по данни на Националния статистически институт. Така средното нетно месечно възнаграждение през декември става 875,9 лв. Безработицата беше сведена до практически статистическо отчитане, а бизнес субектите се сблъскват с непознат феномен за България - липса на каквато и да е работна ръка, допълват от Барометър. Министър-председателят Бойко Борисов има одобрението на 36% - с процент повече, сравнено с последния месец на миналата година. Вицепремиерите Екатерина Захариева, Валери Симеонов, Красимир Каракачанов и Томислав Дончев получават доверието съответно на 22%, 13%, 34% и 27% от участниците в анкетата. Сравнено с декември 2017 г. се наблюдава спад от 4 пункта в доверието към Екатерина Захариева, с 1% се повишава доверието към Валери Симеонов и с 2% към Красимир Каракачанов, а при Томислав Дончев няма промяна. Според социолозите определено представителите на Обединените патриоти трупат точки заради твърдата си позиция срещу ратификацията на Истанбулската конвенция. Това обяснява и спада в доверието към вицепремиера Захариева, която е един от най-големите защитници на приемането на документа. Тук следва да се отбележи, че анкетата е направена преди министър-председателят да обяви, че ГЕРБ оттегля предложението си за ратификация на конвенцията от Народното събрание за допълнителното й обсъждане. Като цяло нивата на доверие в правителството сочат, че управляващата коалиция е стабилна и има добра спойка между политическите субекти в нея, изтъкват от Барометър България.  ", "date": "2018.02.19", "title": "43% от българите са доволни от управлението на Борисов"}
{"url": "https://www.bgonair.bg/bulgaria/2018-02-19/balgariya-otdade-pochit-kam-svoya-geroy", "text": "\r\n България почита паметта на Апостола на свободата. Пред паметника на \"Васил Левски\" в София се проведе възпоменателна церемония за 145 години от обесването на великия българин.  Тя започна в 18 часа, а там цял ден се стичаха хора, за да отдадат почит към героя. Много родители също доведоха децата си, а рано сутринта пред паметника се проведе и детски караул.  В словото си кметът на София Йорданка Фандъкова поиска прошка от Васил Левски, а президентът Румен Радев акцентира върху идеала на Апостола за чиста и свята Република. \n По-рано през деня в църквата \"Света София\" беше отслужена заупокойна панихида в памет на Васил Левски. Сред официалните лица в храма беше и Българският патриарх Неофит. След края на панихидата от църквата тръгна литийно шествие, което се присъедини към възпоменателната церемония пред паметника на Левски в центъра на София. Тази вечер в Ловеч, градът, в който Левски основава първия революционен комитет, пък стартира мълчаливо факелно шествие в негова памет. Около 3500 души по предварителна информация се включиха в похода, който премина през улиците и емблематичните места в града., сред които и стария град, покрай къщите на сподвижниците на Апостола. Крайната точка е паметникът на Васил Левски в Ловеч, който е най-големият монумент в чест на Апостола в цялата страна. Там също е предвидена кратка церемония.", "date": "2018.02.19", "title": "България отдаде почит към Апостола на свободата"}
{"url": "https://www.bgonair.bg/sutreshen-blok/2018-02-19/tosheykukusheff-predstavyat-parcheto-pusni-go-pak", "text": "\r\n Актьорите и певци Асен Кукушев и Теодор Георгиев-Toshey, по известни в музикалните среди като Toshey&Kukusheff представят новата си песен \"Пусни ѝ го пак\". Преобладаващата идея в парчето е веселие, а клипът започва с бягане от венчавка през гора.  В студиото на \"България сутрин\" Георгиев сподели, че двамата са се запознали на футболна среща и веднага са си допаднали, а Кукушев добави, че именно забавлението и това, че и двамата са актьори, ги свързва най-много.  \"Задава се нова песен. Искаме да обърнем ролите. Обикновено изпълнителят е протагонистът, а жените са с поддържащите роли. Искаме в следващата песен да покажем жените като силните в офис средата. Ще публикуваме песента \"Първа дама\" на 8 март\", разкри Асен Кукушев пред Bulgaria ON AIR.", "date": "2018.02.19", "title": "Toshey&Kukusheff представят парчето \"Пусни ѝ го пак\""}
{"url": "https://www.bgonair.bg/bulgaria/2018-02-19/balgarskata-koleda-sabra-blizo-25-mln-leva", "text": "2,472 млн. лева е събрало 15-ото издание на благотворителната инициатива \"Българската Коледа\" под патронажа на президента, съобщи прессекретариатът на държавния глава, цитиран от БНР. Над 3000 индивидуални дарители и 420 компании и организации са направили дарения в рамките на кампанията 2017-2018 година на обща стойност 1 милион и 917 хиляди лeвa.  От 1 декември миналата година до края на миналата седмица са изпратени 555 хиляди кратки съобщения на стойност 1 лев. До този момент в администрацията на президента са постъпили 250 заявления за подпомагане на деца -  основно за диагностика, медикаментозна терапия, рехабилитация, медицински изделия и помощни средства.  Всеки родител, който има болно дете и се нуждае от помощ за осъществяване на лечението или рехабилитацията му, може да подаде документи за подпомагане от кампанията \"Българската Коледа\". Молби се приемат целогодишно.", "date": "2018.02.19", "title": "\"Българската Коледа\" събра близо 2,5 млн. лева"}
{"url": "https://www.bgonair.bg/sutreshen-blok/2018-02-19/valyo-mihov-futbolat-e-chista-politika-s-vsichkite%D0%B5%D0%B5-siii-mrasni-igri", "text": "\r\n Борислав Михайлов отново зае поста президент на БФС след категорична победа с 92% подкрепа на футболния конгрес, проведен в петък. Изборът обаче беше съпътстват с протести, скандали, обвинения в непрозрачност и \"уговорени мачове\" от страна на конкурентите за шефския пост - Ивайло Дражев и Любослав Пенев. \" \", каза  в студиото на \" \". Михов е на мнение, че в момента няма друга алтернатива на Борислав Михайлов за президент на БФС. \" \", отбеляза бившият президент на БФС. Той е категоричен, че няма как да застане зад човек като Любослав Пенев, който преди много години го е заплашвал с хора, за да се махне от поста си. \" \", подчерта Валентин Михов пред  . Бившият президент на ПФЛ допълни, че станалото на футболния конгрес е истинска катастрофа за тези, който са жадни за власт.", "date": "2018.02.19", "title": "Вальо Михов: Футболът е чиста политика с всичките си мръсни игри"}
{"url": "https://www.bgonair.bg/sutreshen-blok/2018-02-19/vezhdi-rashidov-ne-biva-sluchayni-da-se-barkat-v-delata-na-hudozhestvenata-galeriya", "text": "\r\n [related_articles] Миналата седмица цяла България бе изненадана от едно дарение на българка, направено преди 2 години. След като тя е починала, оставя завещание, според което дарява сумата от 1,84 млн. лв. на Националната художествена галерия. В българското общество обаче веднага тръгнаха дебати за какво и как трябва да бъдат изразходени тези средства.  Според   не е работа на случайни хора да се бъркат в делата на Националната художествена галерия. \" \", категоричен е Рашидов в \" \". Бившият министър на културата коментира и спора между президента Румен Радев и премиера Бойко Борисов.  \" \", твърди той пред  . Вежди Рашидов отбеляза, че думите са много опасно и силно оръжие и трябва да се използват внимателно. \" \", завърши бившият министър на културата.", "date": "2018.02.19", "title": "Вежди Рашидов: Не бива случайни да се бъркат в делата на Художествената галерия"}
{"url": "https://www.bgonair.bg/sutreshen-blok/2018-02-19/mladoto-pokolenie-podtsenyava-opasnostite-v-planinata-tvardi-alpinist", "text": "\r\n Нови инциденти в планината, за съжаление с фатален край. Млада планинарка и преводачка бе затрупана от лавина в района на Момин връх в Пирин. Вчера отново в Банско мъж на средна възраст бе открит в безжизнено състояние, най-вероятно покрусен от инфаркт. Какви са рисковете, когато излизаме в планината и как да се подготвим най-добре за опасностите, дебнещи ни по пътя към върха? Според опитния преди човек да тръгне да изкачва някоя планина, трябва да се запознае с обстановката в района и има ли лавинна опасност. \" \", съветва опитният алпинист. Той подчерта, че често младите подценяват и неглижират опасностите при изкачване на планина и това се оказва фатално. \" , уточни Василев пред  . Алпинистът смята, че човек трябва да отиде в планината, за да изпита някакъв адреналин, но в същото време трябва да бъде нащрек за потенциални опасности. Лавинната опасност остава в сила и днес за по-високите планини в страната.", "date": "2018.02.19", "title": "Младото поколение подценява опасностите в планината, твърди алпинист"}
{"url": "https://www.bgonair.bg/sutreshen-blok/2018-02-19/koy-skara-premier-i-prezident", "text": "\r\n \"Сега определено не е моментът да се разиграва театър от страна на премиер и президент. Задочният сблъсък, до който двамата стигнаха не ме изненадва изобщо, но България има нужда от стабилно правителство, особено по време на европредседателството\", отбеляза в студиото на   бизнесменът проф. Димитър Тадаръков по повод острите обвинения, които Борисов и Радев отправиха един към друг в края на миналата седмица. Припомняме, че повод за това стана интервю на министър-председателя, в което той обвини началника на кабинета на президента Иво Христов, че е основен виновник за напрежението между правителството и президентската институция. А малко по-късно реагира и президентът и припомни, че Борисов е получил \"коледен подарък\" с пълната, безрезервна подкрепа от Ахмед Доган. \"Не мога да си обясня как премиерът стигна дотам, че да дискутира действията на началник на кабинета на българския президент и то с непроверена и неточна информация. И от друга страна президентът пък да обсъжда въпроси с невярна информация, свързани с премиера\", подчерта Димитър Тадаръков. Пред   той отбеляза, че една подобна ситуация несъмнено би могла да отключи провеждането на предсрочни избори в страната. По думите му, ако Борисов и Радев не се приземят и не намерят общ език, на който да се разберат и да работят в името на народа, ситуацията няма да се промени и подобни \"циркове\" ще продължат и занапред.  ", "date": "2018.02.19", "title": "Кой скара премиер и президент?"}
{"url": "https://www.bgonair.bg/bulgaria/2018-02-19/balgariya-otbelyazva-145-g-ot-obesvaneto-na-vasil-levski-poklon-pred-pametta-mu", "text": "\r\n Почитаме паметта на Апостола на свободата Васил Левски. Навършват се 145 години от гибелта му. Днес са предвидени церемонии в цялата страна. Президентът Румен Радев ще участва във възпоменателната церемония в София. Точно в 18 ч. той ще произнесе слово и ще поднесе венец пред паметника на Апостола. Заради честванията през целия ден в столицата ще има промени в движението на автомобилите. Апостолът умира на 6 февруари 1873 година, когато в сила е Юлианският календар. След като в България е въведен Григорианският през 1916 г., отбелязваме смъртта на Левски 12 дни по-късно - на 18 февруари всяка година. Деца от София и Кюстендил се събраха пред паметника на Апостола в столицата, за да се преклонят пред паметта му с почетен караул. Идеята е на председателя на ОБК \"Васил Левски\" Васил Василев. Левски е псевдонимът на Васил Иванов Кунчев, революционер, идеолог и организатор на българската национална революция. Основател е на Вътрешната революционна организация и на Българския революционен централен комитет. Известен е и като Апостола на свободата заради организирането и разработването на стратегията за освобождаване на България от османско иго. Той пътува по страната и създава тайни районни комитети, които да подготвят националния бунт. Да преклоним глава и да си спомним за Левски, живота му, преминал с мисъл за Родината и нейното освобождение.", "date": "2018.02.19", "title": "България отбелязва 145 г. от обесването на Васил Левски. Поклон пред паметта му!"}
{"url": "https://www.bgonair.bg/bulgaria/2018-02-19/ungarskiyat-premier-viktor-orban-na-poseshtenie-u-nas", "text": "Бойко Борисов ще приеме днес унгарския премиер Виктор Орбан. По време на визитата двамата ще обсъдят развитието на двустранните отношения между България и Унгария.  Ще бъде поставен акцент и по темата за възможностите за взаимодействие между българското председателство на Съвета на Европейския съюз и унгарското председателство.", "date": "2018.02.19", "title": "Унгарският премиер Виктор Орбан на посещение у нас"}
{"url": "https://www.bgonair.bg/bulgaria/2018-02-19/ne-lichni-drami-a-natsionalniyat-interes-tryabva-da-valnuva-polititsite", "text": "\r\n Някои смятат, че напрежението между президента и министър-председателя може да доведе до предсрочни избори. Докъде ще стигне конфликтът между Румен Радев и Бойко Борисов? \"Има едно старо правило, че на Олимп място за двама няма. Очаквах такъв сблъсък с приближаването на президентските избори. Този конфликт не е в полза на България. Трябва да се мисли за националния интерес, а не за личните нападки. Крайно време е да се говори с факти – ако има каквото и да е съмнение в институциите, то доказателствата за това трябва да преминат през контролните органи\", поясни анализаторът проф. Михаил Константинов.  В студиото на \"България сутрин\" той подчерта, че ако политиците помнят, че България е над всичко, то нещата ще потръгнат в добра посока. Страната е стабилна във всяко отношение. Има връщане на българите от чужбина. Преди губихме по 40-50 хиляди сънародници на година, а сега по 5 хиляди. Нека тази тенденция да се задържи, отбеляза Константинов.  \"Премиерът атакува служителите на президента. Той отправи обвинение, което се оказа невярно. Последвалата реакция е просто отговор, защото ако такава нямаше, това щеше да значи, че обвинението е вярно. Такова напрежение има и ще има. Радев и Борисов са представители на различен манталитет. Не виждам драма в това, а напротив – заздравяване на демокрацията\", посочи социологът Кънчо Стойчев.  \"Трябва да престанем да гледаме на критиката като нещо, което само руши. Или трябва чрез нея на стабилизираме демокрацията, или трябва да вярваме, че има съвършено управление и да заспим отново Брежневския сън. Конфликтът президент-премиер трябва да се гледа спокойно\", категоричен беше Стойчев пред Bulgaria ON AIR.  Темата на разговора обхвана и Истанбулската конвенция. Според проф. Константинов отказът на България да ратифицира документа е символ за отстояване на националните идеали. Процентът на държавите, които не са ратифицирали конвенцията в рамките на ЕС, е 40%, в рамките на Съвета на Европа – отново над 40%, а 40% от тези, които са създали Конвенцията, отново не са я ратифицирали, изтъкна анализаторът.  Към темата Стойчев добави, че подкрепянето на Конвенцията е действие в посока разрушаване на Европейския съюз.  ", "date": "2018.02.19", "title": "Не лични драми, а националният интерес трябва да вълнува политиците"}
{"url": "https://www.bgonair.bg/sutreshen-blok/2018-02-19/vapreki-natiska-prof-plochev-nyama-da-podade-ostavka-tvardi-sotsialist", "text": "\r\n Здравният министър Кирил Ананиев поиска оставката на директора на НЗОК проф. Камен Плочев, след като той изпрати писмо до председателя на НС и до председателите на всички парламентарни групи. Професор Плочев посочи, че Касата има дългове за над четвърт милиард лева към чуждестранни фондове. Също така поиска актуализация на бюджета на НЗОК. След това последва политически натиск за неговата оставка.  \"Това неправомерно искане на оставката на проф. Плочев клати цялата държава. НЗОК е независима институция и министърът на Здравеопазването не може да поиска оставката му. Единствено парламентът назначава и разпуска директора на Касата. Проф. Плочев няма да подаде оставката си, въпреки натиска, който бе оказан върху него\", отбеляза депутатът от БСП Славчо Велков.  Социалистът посочи пред репортера на Bulgaria ON AIR Михаела Карабельова, че в сряда ще има Здравна комисия. На нея проф. Плочев ще бъде изслушан.  \"Ако Комисията реши и има искане от парламентарна група – то нека му искат оставката. Предварително искам да кажа, че в парламента има трезво мислещи интелигентни хора, които няма да подкрепят подобно искане за сметка на националния интерес\", подчерта още Велков.  По думите на \"червения\" депутат трябва да си дадем сметка с какви очи европартньорите ни ще погледнат към нас, особено след такъв скандал.  ", "date": "2018.02.19", "title": "Въпреки натиска, проф. Плочев няма да подаде оставка, твърди социалист"}
{"url": "https://www.bgonair.bg/bulgaria/2018-02-19/tazhna-vest-pochina-futbolnata-legenda-na-levski-pavel-panov", "text": "Почина легендарният футболист на \"Левски\" и българският национален отбор Павел Панов. Той бе на 67 години. За последно Панов бе технически директор на БФС. Там отговаряше за всички треньори на националните и юношеските отбори.", "date": "2018.02.19", "title": "Тъжна вест: Почина футболната легенда на \"Левски\" Павел Панов"}
{"url": "https://www.bgonair.bg/sutreshen-blok/2018-02-19/ochakva-ni-platna-oblachnost-s-neprestanen-dazhd", "text": "\r\n Началото на тази седмица предвещава и края ѝ. Започваме с мъгли, облачност и валежи. През днешния ден предимно ще превалява. Валежната зона ще бъде практически в цялата страна. Количествата на валежите не са опасни. Температурите са между 1 и 8 градуса, а облачното време задълго ще скрие слънцето. Това прогнозира климатологът на Bulgaria ON AIR Симеон Матев в студиото на \"България сутрин\".  \"През цялата седмица ще вали. Към петък ще има известно затопляне. Във вторник и сряда ще вали по-обилно. По планините ще бъде мъгливо, облачно с валежи от сняг. Температурите няма да са особено ниски. Остава лавинната опасност. Североизточните склонове на планините са най-застрашени от свличания на снежни маси\", посочи още той. ", "date": "2018.02.19", "title": "Очаква ни плътна облачност с непрестанен дъжд"}
