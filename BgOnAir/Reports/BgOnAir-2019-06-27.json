{"url": "https://www.bgonair.bg/world/2019-06-27/otkriha-sledi-ot-kokain-v-sgradata-na-britanskiya-parlament", "text": "Следи от кокаин са открити в сградата на британския парламент. Разкритието е направено с помощта на салфетки, които при допир с кокаин се оцветяват в синьо. Експериментът е дело на репортер от изданието \"Vice\". Според него, най-много доказателства за наличието на наркотици са открити в тоалетна, която могат да посещават само депутатите, поканените от тях гости, високопоставените чиновници и акредитираните парламентарни журналисти. Следи от забранени вещества има и в близост до кабинетите на членовете на Камарата на общините.", "date": "2019.06.27", "title": "Откриха следи от кокаин в сградата на британския парламент"}
{"url": "https://www.bgonair.bg/economy/2019-06-27/i-mcdonalds-se-vklyuchva-v-svetovnata-bitka-s-plastmasata", "text": "Веригата за бързо хранене McDonald's възнамерява да произвежда по-малко пластмасови отпадъци. За тази цел десертите ще бъдат продавани през следващата година в по-устойчиви опаковки \"почти без пластмаса\".  Целта е да се спестят 1000 тона пластмаса годишно само в Германия, заяви в четвъртък местното представителство на McDonald's. Това е около една трета от опаковките, които McDonald's използва за собствените си продукти.  Изчислено за цялата гама, която включва, например, напитки от други марки, така следва да се спести между 10 до 15% от общата ползвана пластмаса. Пластмасовите държачи за балоните ще бъдат премахнати тази година, поясни McDonald's. От 2021 г. те вече няма да се продават в ЕС, а също и прибори за еднократна употреба, чинии и пластмасови сламки.  Сладоледът трябва да се доставя в купи без пластмасов капак и пластмасови лъжици, шейковете ще бъдат в хартиена чаша с алтернатива на пластмасовата сламка. Веригата следва глобалната цел до 2025 г. всички наши опаковъчни материали да са само от възобновяеми, рециклирани или сертифицирани източници. Харесайте страницата ни във Facebook ", "date": "2019.06.27", "title": "И McDonald's се включва в световната битка с пластмасата"}
{"url": "https://www.bgonair.bg/science/2019-06-27/a1-veche-konsultira-klientite-si-chrez-video-obazhdane-pri-zakupuvane-na-produkti-a1bg", "text": "\r\n А1 вече консултира клиентите си чрез видео обаждане при закупуване на продукти от А1.bg. Това става възможно с услугата за видео магазин, която е достъпна за смартфон, таблет и настолен компютър чрез специална икона за всяко устройство. Видео магазинът е на разположение на клиентите всеки работен ден от 10:00 до 17:00 часа. А1 и Националната асоциацията за приемна грижа за четвърта година организираха специално събитие за зрелостници, които са отраснали в приемна грижа или са родни деца на приемни роди. Празникът премина под името \"Вечер на успелите\". Младежите го посрещнаха в присъствието на своите приемни родители, евродепутата Андрей Ковачев, зам.-министъра на образоването Деница Сачева и приятели на каузата. Вече е ясен победителят от месечната игра на А1. Лидия Гавазова спечели A1 Smart N9.  Харесайте страницата ни във Facebook ", "date": "2019.06.27", "title": "А1 вече консултира клиентите си чрез видео обаждане при закупуване на продукти А1.bg"}
{"url": "https://www.bgonair.bg/bulgaria/2019-06-27/kvestorite-na-vanshnoto-otsenyavane-po-matematika-v-ou-v-stara-zagora-shte-badat-sanktsionirani", "text": "Санкции за квесторите на външното оценяване по математика в ОУ \"Св. Никола\" в Стара Загора заради допуснати нарушения. Те ще бъдат наказани за това, че при раздаването на материалите в началото на първата част на т.нар. \"малка матура\", учениците не са получили листовете с математически формули, част от комплекта.  Това е в нарушение на указанията и инструкциите на образователното министерство. За случая алармираха родители, а регионалното управление по образованието започна проверка.  ", "date": "2019.06.27", "title": "Заради нарушени правила: Санкции за квестори на \"малките матури\" в Стара Загора"}
{"url": "https://www.bgonair.bg/economy/2019-06-27/s-kakvo-elin-pelin-privlicha-investitorite", "text": "Най-силният коз на град Елин Пелин за привличането на редица инвеститори от началото на века е добрата пътна инфраструктура. Близостта до София също е предимство, тя обаче носи и своите негативи. Това каза доц. д-р инж. Ивайло Симеонов - кмет на Елин Пелин, в в ефира на  . Според Симеонов инвеститорите все още гледат на Елин Пелин като на провинция и предлагат по-ниски работни заплати от тези в столицата, принуждавайки много хора да се насочват към нея. \"Бизнесът трябва да започне да преосмисля мястото на Елин Пелин и заплатите да кореспондират на тези в София\", посочи той. Симеонова коментира и по-значимите проекти в града, които в момента се изграждат или чиято реализация предстои, като определи за водещ сред тях завода за преработка на полиетиленови, пластмасови и други отпадъци за над 40 млн. лв. Друга тема, на която той се спря, е обявената преди няколко дни от Bloomberg TV Bulgaria сделка за Голф и СПА комплексът \"Света София\" до Елин Пелин, в която чуждестранните инвеститори от \"България дивелопмънт холдингс лимитед\" продадоха недвижимия имот на българска компания, собственост на бизнесмена Мирослав Печев. Снимка: Pixabay", "date": "2019.06.27", "title": "С какво Елин Пелин привлича инвеститорите?"}
{"url": "https://www.bgonair.bg/world/2019-06-27/aktivisti-na-greenpeace-sabotiraha-sabranie-na-chez", "text": "Активисти на Greenpeace се съблякоха по бански и саботираха работата на събрание на чешкия енергиен гигант ЧЕЗ.  Шест души от международната организация за защита на природата нахлуха в залата на конгресния център в Прага, където се провеждаше заседанието на компанията. Други протестиращи пък застанаха пред входа на сградата.  Еколозите издигнаха плакати с искания да се спре продажбата на ТЕЦ \"Почерада\". Според Greenpeace той е основният източник на замърсяване на въздуха в страната.  \r\n   ", "date": "2019.06.27", "title": "Активисти на Greenpeace саботираха събрание на ЧЕЗ"}
{"url": "https://www.bgonair.bg/economy/2019-06-27/bayer-nae-nov-advokat-aktsiite-tragnaha-nagore", "text": "Акциите на Bayer AG поскъпнаха най-много от десетилетие насам, след като компанията е наела адвокат, който да се бори срещу няколко правни случая в рамките на казуса с хербицида Roundup и след гласуваното доверие от Elliott Management Corp. Хедж фонд инвеститорът от империята на американския милиардер Пол Сингър, известен с агресивната си намеса в компаниите, в които инвестира, обяви публично влизането си в германския химичен концерн. \"Elliott участва с общо 1,1 милиарда евро в селскостопанската и химическата група от Леверкузен\", заяви хедж фондът. На фона на пазарната стойност на компанията от около 54 милиарда евро това не изглежда голям дял, но влиянието на Elliott не бива да се подценява, пише DPA. Сингър е известен с това, че прилага волята си с агресивни методи. Фондовете му са известни със спекулациите срещу затруднени компании и суверенни държави. Независимо дали става дума за принудителната оставка на бившия шеф на Siemens Клаус Клайнфелд от американската компания Arconic, която оглавяваше, или от  дълговите битки на пазара на облигации на кризисни държави като Гърция или Аржентина, Сингър често в последните години се намесва с най-различни методи.  ", "date": "2019.06.27", "title": "Bayer нае нов адвокат, акциите тръгнаха нагоре"}
{"url": "https://www.bgonair.bg/world/2019-06-27/noviyat-kmet-na-istanbul-vstapi-v-dlazhnost", "text": "Новият кмет на Истанбул - Екрем Имамоглу встъпи в длъжност. Официалната церемония се състоя в кметството в кв. \"Сарачхане\".  Още от ранните часове на деня стотици привърженици на Имамоглу се стекоха, за да станат част от тържественото поемане на поста. Поради тази причина сградата беше оградена със специални метални бариери.  Имамоглу се пребори за кметското място цели два пъти. Първият мандат му беше отненет, след като резултатите от гласуването бяха касирани.  Малко след това беше насрочена нова дата за нови избори. На тях Имамоглу постигна още по-убедителна победа.  Успехът му е смятан за сериозен удар по управляващите. Причината - в продължение на 25 години Истнабул беше под валстта на Ердоган и неговата партия на Справедливостта и развитието.  ", "date": "2019.06.27", "title": "Новият кмет на Истанбул встъпи в длъжност"}
{"url": "https://www.bgonair.bg/world/2019-06-27/dva-smoubiystveni-atentata-v-tunis-ima-raneni", "text": "Един полицай загина, а други осем души бяха ранени след два самоубийствени атентата в столицата на Тунис. Едната бомба е активирана близо до полицейска кола в центъра на града, а другата пред входа на правителствена сграда. На мястото на взривовете са изпратени екипи на Спешна помощ. Все още никой не е поел отговорност за атаките. Последният самоубийствен атентат в Тунис беше през 2015 година. Тогава загинаха 12 души, а други 16 бяха ранени.", "date": "2019.06.27", "title": "Полицай загина след два самоубийствени атентата в Тунис"}
{"url": "https://www.bgonair.bg/world/2019-06-27/ungarski-sad-reshi-gruevski-nyama-da-bade-ekstradiran-v-severna-makedoniya", "text": "Никола Груевски няма да бъде екстрадиран от Унгария в Северна Македония. Това реши съдът в Будапеща.  Според магистратите той не може да бъде предаден на Скпоие, тъй като не са изпълнени условията за екстрадицията.  Другият аргумент за отказа е, че бившият премиер има статут на бежанец.  Заседанието по делото се проведе при закрити врата по искане на адвокатите на Груевски. Причината - \"чувствителността на информацията\", която се разглежда.  Никола Груевски е зстарашен от минимум 2-годишна присъда, ако бъде върнат в Северна Македония. Властите в Скопие го обвиняват в злоупотреба с власт. Снимка: Reuters  ", "date": "2019.06.27", "title": "Никола Груевски няма да бъде екстрадиран в Северна Македония"}
{"url": "https://www.bgonair.bg/reportazhi/2019-06-27/tragichen-intsident-dvama-dushi-zaginaha-pri-avariyno-katsane-na-samolet-v-rusiya", "text": "\r\n [related_articles] Аварийно кацане на самолет в Русия завърши трагично. Двама души загинаха, а други девет бяха ранени, след като при приземяването машината излязла от пистата и се разбила в близка сграда. Малко след като излитат, пилотите на руския пътнически самолет осъзнават, че единият двигател на машината е отказал. Тогава екипажът решава да се върне на летището. При кацането обаче самолетът не успява да намали скоростта и се удря в сграда в близост до пистата. При сблъсъка самолетът избухва в пламъци.  ''По време на инцидента на борда е имало 47 души, включително едно дете и 5-членен екипаж. Ранените са настанени в болница. Двама членове на екипажа са загинали'', съобщи полковникът от вътрешните служби Евгений Варава. Фаталното кацане отнема живота на двамата пилоти. Руски медии съобщават, че всички от екипажа на самолета са помагали за евакуацията на пасажерите, рискувайки да загинат. Капитанът на самолета отказал да напусне машината до последния момент, когато вече било късно, за да бъде спасен.", "date": "2019.06.27", "title": "Трагичен инцидент: Двама души загинаха при аварийно кацане на самолет в Русия"}
{"url": "https://www.bgonair.bg/world/2019-06-27/strelba-kray-dzhamiya-vav-frantsiya-dvama-dushi-sa-raneni", "text": "Двама души бяха ранени при стрелба край джамия в Западна Франция. Нападението е станало в град Брест.  Въоръженият мъж е открил огън в момент, когато вярващите излизали от молитвения дом. Стрелецът е избягал и се издирва от полицията.  Мотивите за атаката все още не са ясни.  ", "date": "2019.06.27", "title": "Стрелба край джамия във Франция, двама души са ранени"}
{"url": "https://www.bgonair.bg/bulgaria/2019-06-27/mareshki-shte-se-kandidatira-za-kmet-na-sofiya", "text": "\r\n Веселин Марешки възнамерява да участва в местните избори през есента. Доскорошният кандидат за евродепутат се прицелва в стола на Йорданка Фандъкова на \"Московска\" 33.  Според Марешки, София може да заприлича на Виена, само ако цялата държава се управлява добре и всички проблеми на града са отражение на състоянието на страната.  \"Аз по-скоро го приемам като някакво цирково представление, в което ще ни разиграват, а не като битка. Затова бих се пуснал в такова представление\", заяви председателят на \"Воля\".  Снимка: Димитър Кьосемарлиев (Bulgaria ON AIR)", "date": "2019.06.27", "title": "Марешки ще се кандидатира за кмет на София"}
{"url": "https://www.bgonair.bg/world/2019-06-27/madona-s-klip-sreshtu-nasilieto-s-ognestrelni-orazhiya", "text": "\r\n Кралицата на поп музиката Мадона се включи в дебата за насилието с огнестрелни оръжия, отправяйки призив за \"събуждане\" чрез изпълнен с жестокост музикален клип.  Видеото към парчето \"God Control\" е дълго 8 минути и съдържа стряскащи кадри, които целят да насочат общественото внимание към насилието с огнестрелни оръжия. Сценарият на клипа показва как мъж открива стрелба в заведение, а клиентите, обляни в кръв, падат на земята или се опитват да избягат.  Видеото е гледано близо 900 хиляди пъти, само 12 часа след публикуването му в YouTube.      ", "date": "2019.06.27", "title": "Мадона със стряскащ клип срещу насилието с огнестрелни оръжия"}
{"url": "https://www.bgonair.bg/denqt-on-air/2019-06-27/d-r-anton-koychev-balgariya-tryabva-da-zastane-na-stranata-na-zhertvata-pri-sluchiloto-se-v-pase", "text": "\r\n [related_articles] От СДС са разтревожени за позицията на различните държави в Парламентарната асамблея на Съвета на Европа, които \"лекотворно\" гласуват за възстановяване на членството на Русия в организацията. Според партията случилото се в ПАСЕ е червена лампа за общността и не бива да се подминава. \"Европа, освен географско и икономическо понятие, е и духовно и ценностно понятие. Ако Европа не може да покаже, че държи на някакви ценности, а ги сменя по едни или други съображения, съобразно които гласува, по какъв друг начин да го характеризираме освен като червена лампа\", твърди председателят на СДС-София д-р Антон Койчев. Той допълни, че въпреки това Европа е показала уважение към Русия и мястото на културата им. Относно напускането на Украйна, която се оказа два пъти санкционирана заради Русия - през 2014 година, когато загуби Крим, и сега, когато напусна ПАСЕ в знак на протест, Койчев е на мнение, че България трябва да застане на страната на жертвата, а не на агресора. Гостът на Bulgaria ON AIR коментира и темата за стойността на партийната субсидия, като заяви, че 1 лев не е достатъчен, но не е съгласен с отворен тип финансиране по американски модел. По думите му 11 лева са наистина много и това дразни обществото. Председателят на СДС-София е на мнение, че трябва да се измисли методика, която да даде шанс и на малките партии да се развиват. \"СДС трудно се финансира в момента, ние разчитаме на дарения. Всички разходи сме ги оптимизирали\", посочи Койчев в студиото на \"Денят ON AIR\". На въпрос дали биха подкрепили настоящия кмет на София Йорданка Фандъкова на предстоящите местни избори, той отговори, че СДС ще направи така, че столицата да няма \"червен\" кмет. А позицията му по темата за новата методология в здравеопазването е, че тя е на прав път, въпреки че има още какво да се желае. Според него заплатите на медиците в общинските и държавни болници са обидно ниски и протестът им е напълно основателен. Койчев смята, че в здравеопазването ни липсва визия и стратегическо виждане.", "date": "2019.06.27", "title": "СДС: Трябва да застанем на страната на жертвата при случилото се в ПАСЕ"}
{"url": "https://www.bgonair.bg/bulgaria/2019-06-27/prirodozashtitnitsi-na-poreden-protest-sreshtu-ogranicheniyata-na-kampinguvaneto", "text": "\r\n Пореден протест на природозащитниците пред парламента срещу ограниченията за къмпингуването.  След като президентът Румен Радев наложи вето на последните промени в Закона за Черноморското крайбрежие, ресорната парламентарна комисия прие повторно текстовете.  Организаторите от гражданската инициатива \"Бетономорие\" се обявиха и срещу презастрояването на Черноморското крайбрежие.  ", "date": "2019.06.27", "title": "Природозащитници на пореден протест срещу ограниченията за къмпингуването"}
{"url": "https://www.bgonair.bg/world/2019-06-27/chetirima-dushi-postradaha-tezhko-sled-srutvane-na-sgrada-vav-viena", "text": "Четирима души пострадаха тежко, а няколко други са леко ранени при частично срутване на сграда във Виена.  Няколко етажа от здание, недалеч от центъра на австрийската столица, са пропаднали, като според пожарникарите причината е газова експлозия.  Засега няма информация за жертви. Харесайте страницата ни във Facebook ", "date": "2019.06.27", "title": "Четирима души пострадаха тежко след срутване на сграда във Виена"}
{"url": "https://www.bgonair.bg/world/2019-06-27/pik-na-zhegite-v-evropa-se-ochakva", "text": "Пик на жегите в Европа се очаква днес. Според прогнозите на места във Франция и Швейцария термометрите ще сочат над 40 градуса. Вчера в Германия, Чехия и Полша отбелязаха над 38 градуса - рекордни температури за месец юни.  На места в Алпите бяха регистрирани около 30 градуса. В по-голямата част от Франция е в сила код оранжев за опасни горещини. В няколко града ограничиха трафика на автомобили, за да намалят замърсяването на въздуха в жегите. Част от френските училища отмениха изходните си изпити и затвориха врати заради жегите.  На места в Испания очакват живакът да достигне 45 градуса. А в Каталуния се борят с голям горски пожар край град Тарагона. 260 огнеборци, 60 пожарни коли и 15 самолета обливат стихията с вода. 26 души от изолирани ферми са евакуирани, пламъците обаче са застигнали коне и овце. Причината за избухването на пожара се разследва. Харесайте страницата ни във Facebook", "date": "2019.06.27", "title": "Пик на жегите в Европа, училища затварят врати заради опасното време"}
{"url": "https://www.bgonair.bg/world/2019-06-27/sled-snimkata-s-udavilite-se-migranti", "text": "\r\n Не стихват реакциите след публикуването на шокиращата снимка на баща и дете мигранти, удавили се на границата между Мексико и Съединените щати. Снощи дълбоката си тъга изрази и папа Франциск. Нестихваща е скръбта и на майката на загиналия мъж. Неотдавна Роза Рамирез изпраща от дома им в Салвадор сина си, 2-годишната си внучка и нейната майка на дълго планирано пътуване – към бленуваните Съединени щати. За Оскар Мартинез и дъщеричката му Валерия обаче пътешествието завършва в калните води на Рио Гранде. Според журналистката, заснела трагедията, те достигат до американския бряг. Оскар оставя детето и тръгва да плува обратно, за да помогне на майка ѝ. Малката обаче се хвърля в реката след баща си и двамата са отнесени от силното течение. Майката на момиченцето Таня Авалос е в шок. Очаква властите да върнат телата на най-близките ѝ в родния Салвадор. Случаят разпали отново дебата за тежката съдба на мигрантите, идващи от Централна Америка. Доналд Тръмп обвини за смъртта им демократите, които според него блокират реформа на законодателството. Спорът за мигрантската криза разкъсва и Американския конгрес. Снощи Сенатът отхвърли приетия по-рано от Камарата на представителите законопроект, предлагащ 4.5 милиарда долара за граничните служби и за обновяване на центровете, в които са държани искащите убежище в страната. Харесайте страницата ни във Facebook   ", "date": "2019.06.27", "title": "Разтърсващата история с удавените мигранти: Да се жертваш за семейството си"}
{"url": "https://www.bgonair.bg/world/2019-06-27/regulatorite-sa-otkrili-oshte-edin-vazmozhen-defekt-za-boeing-737-max", "text": "Нови главоболия за \"Boeing\". Американските регулатори са открили още един възможен дефект в проблемния модел \"737 Max\". Те не уточняват какъв е той, но заявяват, че производителят трябва да реши и този потенциален риск, преди самолетите да се върнат във въздуха.  Моделът беше заземен навсякъде по света след двете смъртоносни катастрофи над Етиопия и Индонезия през последната година. От \"Boeing\" работеха върху коригирането на софтуера, противодействащ на накланянето на носа. Именно той е в центъра на разследването на инцидентите.  От компанията се надяваха полетите със \"737 Max\" да бъдат възобновени още това лято. Срокът обаче явно ще се удължи, а ако новият дефект се окаже хардуерен, то поправянето му може да отнеме и месеци. Харесайте страницата ни във Facebook   ", "date": "2019.06.27", "title": "Регулаторите са открили още един възможен дефект в ''Boeing 737 Max''"}
{"url": "https://www.bgonair.bg/world/2019-06-27/v-germaniya-vavedoha-ogranicheniya-na-skorostta-zaradi-zhegite", "text": "Горещата вълна, която преминава през Западна Европа, наложи някои ограничения в скоростта по пътищата, включително и по аутобаните в Германия. Заради високите температури, често надхвърлящи 45 градуса на сянка, асфалтът започва лесно да се размеква и деформира, като положението се влошава от бързо минаващите по него автомобили, пише  . Затова и на отделни участъци по магистралите в Германия бяха въведени временни ограничения на скоростта до 100 км/ч. Засега германските власти не съобщават за катастрофи или жертви, причинени от промените по пътната настилка заради жегите. Според синоптиците такива горещини не са нещо нормално за Западна Европа, но в последните десетилетия се случват все по-често, а температурите са все по-близо до рекордните жеги от 2003 година, когато топлото време взе и жертви. Харесайте страницата ни във Facebook ", "date": "2019.06.27", "title": "В Германия въведоха ограничения на скоростта заради жегите"}
{"url": "https://www.bgonair.bg/world/2019-06-27/debat-za-kandidat-prezident-na-demokraticheskata-partiya-se-provede-v-sasht", "text": "\r\n В САЩ се проведе дебат за номинацията на кандидат-президент на Демократическата партия. В него участват 10 от кандидатите, а останалите 10 ще се изправят пред аудиторията утре. Дебатът продължи 2 часа и бе проследен от милиони американски зрители.  За водещ претендент в днешната група може да се приеме сенаторът от Масачузетс - Елизабет Уорън. Тя предлага безплатно здравеопазване за всички, по-високи данъци за богатите и регулация за технологичните гиганти. Сред съперниците ѝ в дебата са кметът на Ню Йорк - Бил де Блазио и младите надежди на демократите Бето О’Рурк и Кори Букър.          ", "date": "2019.06.27", "title": "Милиони проследиха дебата за кандидат-президент на Демократическата партия в САЩ"}
{"url": "https://www.bgonair.bg/denqt-on-air/2019-06-27/ahmed-dogan-e-uchen-vmro-nastoyava-za-doklad-ot-mon-za-uchebnoto-sadarzhanie", "text": "\r\n МОН да внесе долад в Народното събрание от проверките и ревизията на учебното съдържание, настояват от ВМРО. Повод за искането стана последният скандал с учебниците по история за 10 клас, заради който започна петиция срещу подмяната на истината за комунизма. А просветният ни министър Красимир Вълчев дори изпрати писмо до издателството да коригират съдържанието. \"ВМРО инициира срещата с министър Вълчев и изиска учебното съдържание в основното и средното образование в България, тъй като излезе информация, че то не отговаря на историческите истини. Бяхме сезирани и от учители, и от родители. Установихме, че такива случаи има, макар и те да са единични\", коментира в студиото на депутатът от \"Обединени патриоти\" Атанас Стоянов. Той отбеляза, че предстои да бъде изнесен доклад, който ще се представи в парламентарната комисия по образованието. Чрез него трябвало да стане ясно кои са отговорните лица, допуснали пропуските. В същото време от ВМРО искат пълна информация за това как и какво ще залегне в изучаването по история на България. Депутатите категорично настояват за дебат по темата, както и за ревизия на всички учебници, за да се види как е застъпено патриотичното възпитание.  \"Недопустимо е небезизвестният председател на ДПС Ахмед Доган да бъде представян като български учен. Или пък в учебниците да присъстват ромски песни, които учениците да изучават\", допълни още Атанас Стоянов. На 21 юни стана ясно, че е започнала петиция срещу подмяната на истината за комунизма в учебниците. Тя е адресирана до премиера Бойко Борисов, както и до министъра на образованието и науката Красимир Вълчев.  От МОН са реагирали и са изпратили препоръки на издателствата.   ", "date": "2019.06.27", "title": "Ахмед Доган - учен? ВМРО настоява за доклад от МОН за учебното съдържание!"}
{"url": "https://www.bgonair.bg/world/2019-06-27/pochina-aktyorat-izigral-uili-taner-v-seriala-alf", "text": "\r\n Актьорът Макс Райт, познат от ролята си на Уили Танер в сериала \"Алф\", почина в сряда на 75 години. Семейството на Райт потвърди смъртта му пред TMZ. Актьорът е починал в своя дом в щата Калифорния след дългогодишна борба с рака. Райт е диагностициран със злокачествено заболяване на кръвта през 1995 година. Най-известната му роля остава тази на приемния баща на Алф, извънземното, чийто кораб се е разбил на Земята. Сериалът е излъчван от септември 1986 г. до 1990 г. по американската телевизия NBC. Райт обаче не успява да надмине славата на сериала и след края му големите кинопродуценти го свързват само с образа на очилатия чиновник и той не получава предложения за касови продукции. Райт се снима в още редица телевизионни продукции, сред които \"Бар Наздраве\", \"Бъфало Бил\", \"Мърфи Браун\" и други. На голям екран той участва в \"Ах, този джаз\", \"Познай кой идва в колежа\", \"Червените\" и една от адаптациите на \"Сън в лятна нощ\". През 1998 година получава номинация за театралните награди \"Тони“ за работата си в постановката \"Иванов“ по Чехов. Три години преди това обаче е диагностициран е с най-разпространения вид злокачествено заболяване на кръвта лимфом. Актьорът минава тежко лечение с химиотерапии и успява да се възстанови, но идват нови проблеми. Въпреки успехът му с \"Алф“, самият Райт споделя, че намразил сериала заради упоритата работа по него. Там разказва, че заради дългите и уморителни снимки започват проблемите му и със съпругата му Линда, с която са женени от 1965 г. до смъртта ѝ през 2017 г.   Харесайте страницата ни във Facebook", "date": "2019.06.27", "title": "Почина актьорът, изиграл Уили Танер в сериала \"Алф\""}
{"url": "https://www.bgonair.bg/reportazhi/2019-06-27/vavezhdat-nova-chervena-zona-za-parkirane-v-sofiya", "text": "\r\n Столичният общински съвет прие предложението за въвеждане на \"червена зона\". Мярката е част от Плана за устойчива градска мобилност до 2035 година.  Според спекулации цената на престоя за час може да скочи до 3 лева. От транспортната комисия обаче успокоиха, че в близко бъдеще цените няма да се променят.  А планът включва още довършване на пътища, повече пешеходни пространства и ограничаване на вредтните емисии в столицата.   ", "date": "2019.06.27", "title": "Въвеждат нова \"червена зона\" за паркиране в София"}
{"url": "https://www.bgonair.bg/bulgaria/2019-06-27/kmetat-na-kostenets-izliza-ot-aresta", "text": "Кметът на Костенец Радостин Радев, задържан по обвинение в подкуп, излиза от ареста. Апелативният специализиран съд го пусна под домашен арест.  Радев е обвинен, че е предложил 30 000 лева подкуп на местен общински съветник, за да гласува по определен начин.  Според прокуратурата това гласуване е било в полза на другия обвиняем по делото - бизнесменът Ивайло Пашов.  ", "date": "2019.06.27", "title": "Кметът на Костенец излиза от ареста"}
{"url": "https://www.bgonair.bg/bulgaria/2019-06-27/kobrata-mina-obuchitelen-kurs-za-seksualen-tormoz", "text": "Най-добрият български боксьор Кубрат Пулев премина през първият етап на обучителния курс по сексуален тормоз.  Той му беше наложен от Атлетическата комисия в Калифорния, като част от наказанието за целувката срещу репортерката Дженифър Равало, известна като Джени Суши. Кобрата използва официалната си страница във Facebook, за да сподели какво е научил, извини се на американката и призова обидите по неин адрес да спрат.  Повече спортни новини четете на  .    ", "date": "2019.06.27", "title": "Кобрата мина обучителен курс за сексуален тормоз"}
{"url": "https://www.bgonair.bg/reportazhi/2019-06-27/borisov-tol-sistemata-e-pechatnitsa-za-pari", "text": "\r\n Като \"печатница за пари\" определи тол системата премиерът Бойко Борисов. Сравнението направи докато шофираше служебния си автомобил по време на поредното си включване на живо в социалните мрежи. Инспекция на индустриалната зона край Божурище и строежа на новата магистрала към Сърбия бяха повод за поредния спектакъл на Борисов във Facebook. На задната седалка отново бяха верните му спътници – подалият оставка заради трагедията край Своге бивш регионален министър Николай Нанков, вицепремиерът Томислав Дончев и финансовият министър Владислав Горанов.  Борисов посети и завод за мебели.", "date": "2019.06.27", "title": "Борисов: Тол системата е печатница за пари!"}
{"url": "https://www.bgonair.bg/denqt-on-air/2019-06-27/deputat-ot-bsp-vina-za-nadvzetite-subsidii-nosi-ministerstvoto-na-finansite-a-ne-partiite", "text": "\r\n Вина за надвзетите субсидии носи Министерството на финансите, а не партиите. Това каза в \" \" депутатът от БСП Стоян Мирчев. Той обясни, че левицата многократно е сигнализирала, че партията получава повече пари, но никой не е взел мерки. Мирчев допълни, че надвзетите пари трябва да бъдат върнати, но за момента все още не е ясно как точно ще бъде направено това.  \"Парите на БСП се харчат в три направления - политическия живот на партията на национално равнище, европейската кампания и пускането на нашата телевизия. Нещата в партията са прозрачни. Всички разходи бяха представени на Конгреса, всеки можеше да се запознае с тях. Надвзетите пари трябва да бъдат върнати. Партиите не са виновни, че парите са повече. Вината е в Министерството на финансите\", каза Мирчев. Представителят на левицата също така бе категоричен, че от БСП са готови за консултации относно размера на субсидиите, но изрази мнение, че при един лев субсидия партиите няма да могат да съществуват без намесата на бизнеса и физически лица. \"Заявили сме готовност за консултации с управляващите относно субсидиите. Трябва да се реши политическата система в каква посока ще бъде променена - субсидия от 1 лев, никаква субсидия или намаляване на парите. Дебатът за субсидиите е начин управляващите да се справят с опозицията, и то преди местните избори\", коментира той. По думите му БСП получава своята субсидия и я предоставя за политическа дейност. Затова партията нямала пари, за да върне надвзетите субсидии. \"ГЕРБ от своя страна трупат милиони - имат над 20 млн. в банка и трупат лихви\", обяви Мирчев пред  .    ", "date": "2019.06.27", "title": "Вината за субсидиите била на Министерството на финансите, не на партиите"}
{"url": "https://www.bgonair.bg/bulgaria/2019-06-27/ns-dava-pochti-2-mln-leva-za-samoletni-bileti-na-deputatite", "text": "Милион и 900 хиляди лева планира да похарчи парламентът за пътуването на депутатите по света и до морските ни градове Варна и Бургас. На сайта на НС е публикувана обществена поръчка, с която се търси фирма, готова да предостави услугата \"Осигуряване на самолетни билети за превоз по въздух на пътници и багаж при служебните пътувания в страната и чужбина на народните представители и служителите на Народното събрание\", съобщава   Срокът на обществената поръчка е две години или докато не свършат парите, а това зависи от посещенията на народните избраници зад граница. При пътуване в чужбина депутатите ползват предимно граждански полети. От офертата става ясно, че всички избраници ще летят в икономична класа. Единствено при официални визити на председателя на Народното събрание и съпровождащата го делегация се ползва и правителственият самолет, управляван от \"Авиоотряд 28\". Планираните поети са от София до Брюксел, Амстердам, Братислава, Атина, Баку, Букурещ, Вилнюс, Берлин, Загреб, Измир, Виена, Дюселдорф, Мюнхен, Франкфурт, Цюрих, Малта, Мадрид, Милано, Москва, Санкт Петербург, Рим, Рига, Страсбург, Тирана, Талин, Париж, Прага, Осло. В обществената поръчка естествено са включени и презокеанските полети до Ню Йорк, Лос Анджелис, Вашингтон, Чикаго, Пекин. Фирмата, която иска да купува билетите за Народното събрание, е длъжна да осигури 24-часова телефонна връзка за приемане и изпълнение на заявки, включително в почивни и празнични дни. При заявка за резервация на самолетни билети ще трябва да реагира много бързо и до един час да предложи билет, при това на най-ниската възможна цена към момента. Харесайте страницата ни във Facebook  ", "date": "2019.06.27", "title": "НС дава почти 2 млн. лева за самолетни билети на депутатите"}
{"url": "https://www.bgonair.bg/direktno/2019-06-27/2-chast-rut-koleva-ne-sadya-popfolka", "text": "\r\n Новата си акустична песен \"A new home\" Рут Колева посвещава на хората, които са в труден етап от живота си. Видеото беше публикувано само преди няколко дни. След проекта си с Азис тя е категорична: Не съдя попфолка. И допълни в предаването    по  , че днес живеем в криза на отношенията.    ", "date": "2019.06.27", "title": "Рут Колева: Не съдя попфолка"}
{"url": "https://www.bgonair.bg/direktno/2019-06-27/1-chast-zakonat-za-chastniya-falit-ne-e-amnistiya-za-vsichki-dlazhnitsi", "text": "\r\n Законът за частния фалит не може да е амнистия за всички длъжници, каза Калоян Богданов - маркетинг мениджър в компания за имоти в предаването  по  . И беше категоричен, че текстовете трябва да бъдат прецизирани така, че да бъдат запазени отношенията и на длъжниците и на кредиторите. Освен това, влизайки в списъка на амнистираните длъжници, трябва да е ясно, че никоя банка няма да отпусне дълго време кредит на този човек.  ", "date": "2019.06.27", "title": "Законът за частния фалит не е амнистия за всички длъжници"}
{"url": "https://www.bgonair.bg/reportazhi/2019-06-27/pravyat-vtora-proverka-na-terasata-na-plamen-georgiev", "text": "\r\n Втора проверка на терасата на Пламен Георгиев ще направят от район \"Слатина\". Ден след оставката на архитект Влади Калинов, столичният кмет Йорданка Фандъкова обясни, че той е добър специалист, но не е успял да я убеди, че е взел правилното решение, спирайки събарянето на пристройките на терасата на Георгиев.  \"Ние работим за доверие. Не можем да допуснем заради два или три покрива хората да смятат, че прикриваме или покриваме нещо. Това не мога да си го позволя\", обясни тя.  А според районния кмет Наталия Стоянова, различно четене на закона е причината за това район \"Слатина\" и Влади Калинов да са на различно мнение за терасата на антикорупционния шеф.  \"Ще разговарям с г-жа Фандъкова до провеждането на такъв конкурс дали тези правомощия ще останат към мен или ще назначим лице от администрацията, което да се занимава с тази дейност. А блокове с незаконно високи елементи, като случая с Пламен Георгиев, в столицата не липсват\", заяви арх. Здравко Здравков.  Съветът на Стоянова е преди да си купим имот, да направим проверка дали към него няма нещо незаконно построено.  ", "date": "2019.06.27", "title": "Казусът се заплита: Втора проверка заради терасата на Пламен Георгиев"}
