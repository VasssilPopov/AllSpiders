{"url": "https://www.bgonair.bg/world/2018-02-22/signal-za-ubit-chovek-spetsaktsiya-blokira-kvartal-v-bryuksel", "text": "Полицейска спецакция блокира квартал в Брюксел. Силите за сигурност бяха вдигнати на крак след като полски гражданин съобщил за убит човек. Въоръжени полицаи и хеликоптери отцепиха района. Спецчастите обаче не открили нищо на посочения адрес.  От съображения за сигурност местните жители бяха призовани да останат по домовете си. Властите твърдо отрекоха да става въпрос за терористично нападение.  Случката се разиграва в квартал \"Форест\", където през ноември 2015 година се укриваше един от извършителите на парижките атентати Саллах Абдеслам.", "date": "2018.02.22", "title": "Сигнал за убит човек: Спецакция блокира квартал в Брюксел"}
{"url": "https://www.bgonair.bg/world/2018-02-22/makedoniya-premahna-parviya-pametnik-ot-erata-gruevski", "text": "Македония премахна първия паметник от ерата на Никола Груевски. Това е първата стъпка от реалното премахване на паметниците в центъра на Скопие. Снощи скулптурата беше свалена с кран. Това решение бе взето през есента на 2017 г. Тогава македонското Министерство на културата обяви официално края на проекта \"Скопие 2014\", който стартира през 2009 г. и промени облика на центъра на града.  Преди ден бяха демонтирани и табелите от автомагистрала \"Александър Македонски“, която води към Гърция. Магистралата вече ще носи името \"Приятелство“ в знак на сближаването на отношенията между двете съседни страни.  Очаква се да бъде преименувано и летището в Скопие.", "date": "2018.02.22", "title": "Македония премахна първия паметник от ерата \"Груевски\""}
{"url": "https://www.bgonair.bg/world/2018-02-22/24-chasova-stachka-v-air-france-personalat-iska-s-6-po-visoki-zaplati", "text": "24-часова стачка на пилоти, стюардеси и наземен персонал на Air France. Очакват се забавяния и нарушения на около половината от полетите. Стачкуващите настояват заплатите да се увеличат с 6%. Ръководството на авиокомпанията предложи проект за споразумение, предвиждащ увеличение на заплатите - първото от 2011 година с 1%, изплащано на два етапа, както и пакет индивидуални увеличения на заплащането с 1,4% само за наземния персонал. Синдикатите обаче го отхвърлиха. ", "date": "2018.02.22", "title": "24-часова стачка в Air France, персоналът иска с 6% по-високи заплати"}
{"url": "https://www.bgonair.bg/world/2018-02-22/izraelskite-sluzhbi-predotvratili-ataka-sreshtu-patnicheski-samolet", "text": "Министър-председателят на Израел Бенямин Нетаняху заяви, че разузнавателните служби на страната са предотвратили атака срещу австралийски пътнически самолет. Той отказа да даде подробности, но подчерта, че информацията е била споделена като част от международно сътрудничество. Според местни медии, става въпрос за опита за атака срещу самолет на Etihad Airways миналия юли, която австралийските сили за сигурност успяха да предотвратят. Тогава, австралиец изпрати неподозиращия си брат на летището в Сидни с ръчно направена бомба, по поръчка на \"Ислямска държава\".", "date": "2018.02.22", "title": "Израелските служби предотвратили атака срещу пътнически самолет"}
{"url": "https://www.bgonair.bg/world/2018-02-22/na-protest-sreshtu-orazhiyata-hilyadi-uchenitsi-v-sasht-napusnaha-klasnite-stai", "text": "\r\n Масов протест срещу оръжията се провежда в САЩ. Хиляди ученици в цялата страна напуснаха класните стаи и се включиха в шествия. Демонстрация имаше и във Флорида, където преди седмица 19-годишен нападател отне живота на 17 души. Това е втората най-смъртоносна стрелба в училище в историята на страната. Исканията на учениците са за по-строг контрол при продажбата на огнестрелни оръжия - дебат, който се води в САЩ от години. Протестите преминаха под надслов \"Спасете децата!\" По-рано Регионалният Конгрес във Флорида отхвърли предложение за ограничаване полуавтоматичните оръжия. \r\n \r\n ", "date": "2018.02.22", "title": "На протест срещу оръжията: Хиляди ученици в САЩ напуснаха класните стаи"}
{"url": "https://www.bgonair.bg/world/2018-02-22/doping-skandal-v-pyongchang-diskvalifitsiraha-ruskiya-otbor-po-karling", "text": "Отборът на Русия по кърлинг беше дисквалифициран от Олимпийските игри в Южна Корея, защото допинг пробата на състезателя Александър Крушелницки. Той е уличен в употреба на забраненото вещество мелдоний. Двамата със съпругата му Анастасия Бризгалова спечелиха бронзов медал в надпреварата за смесени отбори. Спортният арбитражен съд ще отнеме медалите им и те ще бъдат дадени на четвъртия отбор в турнира-Норвегия. Очаква се Международната федерация по кърлинг да спре състезателните права на Крушелницки за две години.", "date": "2018.02.22", "title": "Допинг скандал в ПьонгЧанг: Дисквалифицираха руския отбор по кърлинг"}
{"url": "https://www.bgonair.bg/world/2018-02-22/dobra-volya-makedoniya-premahva-nadpisi-aleksandar-makedonski", "text": "Табели с надписи \"Александър Македонски\" бяха премахнати от магистрала в Македония в знак на добра воля към Гърция. Това е поредната стъпка, която правителството предприема, след като името на летището в Скопие също беше сменено от \"Александър Велики\" на Международно летище \"Скопие\". Причина за промените е желанието на страната да разреши конфликта, който продължава от 1991 година. Атина не е съгласна с употребата на името \"Македония\", защото една от най-големите провинции в Гърция също носи това име. Поради това и страната е блокирала Скопие от членство в НАТО и Европейския съюз.", "date": "2018.02.22", "title": "Добра воля: Македония премахва надписи \"Александър Македонски\""}
{"url": "https://www.bgonair.bg/world/2018-02-22/mazh-hvarli-eksploziv-po-posolstvoto-na-sasht-v-podgoritsa", "text": "Нападение бе извършено в сградата на Американското посолство в Подгорица. Около полунощ непознат се самовзривил, хвърляйки експлозив по сградата на посолството. Полицията започна разследване, а мотивите все още не са ясни. Няма данни за пострадали служители. Не са открити и други експлозиви. Дипломатическата мисия предупреди американските граждани в Черна гора да избягват района.  ", "date": "2018.02.22", "title": "Мъж хвърли експлозив по посолството на САЩ в Подгорица"}
{"url": "https://www.bgonair.bg/world/2018-02-22/donald-tramp-obeshta-po-strogi-merki-za-orazhiyata", "text": "\r\n Американският президент Доналд Тръмп посрещна в Белия дом учители и ученици, както и шест от оцелелите след нападението във Флорида. Изправен пред техните въпроси и молби за промяна той заяви, че неговата администрация ще предприеме по-строги мерки по отношение на оръжията. Сред предложенията на държавния глава са по-подробни проверки на психическото здраве на всеки, желаещ да закупи огнестрелно оръжие. Тръмп допълни, че ако учителите бъдат тренирани и въоръжени, подобни кръвопролития могат да бъдат избегнати.  ", "date": "2018.02.22", "title": "Доналд Тръмп обеща по-строги мерки за оръжията"}
{"url": "https://www.bgonair.bg/economy/2018-02-22/s-do-20-padat-taksite-pri-transaktsii-s-bitkoyn", "text": "Две от най-големите платформи за търговия с криптовалути имат за цел да направят трансакциите с биткойн по-бързи и по-евтини чрез внедряване на нов софтуер, съобщава CNBC. Coinbase и Bitfinex обявиха, че са в процес на инсталиране на софтуер, наречен SegWit, който ще намали таксите с до 20% при трансакции с биткойн. Биткойн ентусиастите бяха разделени в мненията си по отношение на най-добрия начин за подобряване на ефективността на мрежата на криптовалутите. Затова и ъпгрейдът, наречен SegWit2x, беше отменен през есента. Междувременно таксите за трансакции с биткойн минаха цена от 20 долара в последните няколко месеца, а времето за потвърждение може да отнеме и повече от един ден.  Някои потребители бяха толкова разочаровани от таксите, че се стигна до разделянето на криптовалутата на две и създаването на биткойн кеш. Четете повече по темата в ", "date": "2018.02.22", "title": "С до 20% падат таксите при трансакции с биткойн"}
{"url": "https://www.bgonair.bg/bulgaria/2018-02-22/urok-za-kriptovalutite-i-blokcheyn-tehnologiyata-sabra-desetki-uchenitsi-vav-vuzf", "text": "\n Десетки ученици от 15 училища в София и Перник станаха част от първото издание на безплатната Финансова академия, която Висшето училище по застраховане и финанси (ВУЗФ) организира. Лектор беше Радостин Вазов – главен асистент-доктор в университета. Той разказа на учениците за ключови финансови процеси, поставяйки основите за изграждане на следващи познания в сферата. Първият урок обърна специално внимание на парите и паричните отношения, развитието на биткойна от създаването му досега и целта му, както и други любопитни факти. Темата за новите криптовалути, които вече се търгуват на борсата и технологията блокчейн провокираха най-много въпроси от участниците.  Следващият финансов урок за ученици предстои да се изнесе на 1 март. Тогава участниците ще се запознаят с банковия и небанковия сектор, както и с подробности за дейността на финансовите институции и как могат да се възползват от тях.  Безплатната финансова академия, която ВУЗФ организира, е подходяща както за ученици между 10 и 12 клас, така и за всички, които се интересуват от финансовите процеси в България и света.  Тя ще се провежда всеки четвъртък до края на април от 14.30 часа в сградата на университета, като целта й е да запознае учениците още на гимназиален етап с важни елементи от финансовата сфера и по този начин да бъдат по-добре информирани и едновременно с това да преценят отрано дали искат да се развиват в тази сфера. Желаещите да участват, могат да се регистрират напълно безплатно на marketing@vuzf.bg.", "date": "2018.02.22", "title": "Урок за криптовалутите и блокчейн технологията събра десетки ученици във ВУЗФ"}
{"url": "https://www.bgonair.bg/bulgaria/2018-02-22/panagyurishte-na-protest-zaradi-pregazil-dete-biznesmen", "text": "Панагюрище излиза на протест, след решението на съда да освободи предсрочно бизнесмена Цветан Пъков, който преди три години прегази и уби 6-годишно момче. Бизнесменът беше осъден на 4 години затвор през април 2015 година. Днес той поиска да излезе предсрочно, а според съда Пъков е поправил поведението си.  Прокуратурата вече протестира решението на Софийския градски съд, което не е окончателно, предстои и Апелативният съд да се произнесе.  Дотогава Пъков остава в затвора, а в Панагюрище утре ще има протест.", "date": "2018.02.22", "title": "Панагюрище на протест заради прегазил дете бизнесмен"}
{"url": "https://www.bgonair.bg/bulgaria/2018-02-22/vezhdi-rashidov-se-zavarna-s-unikalna-izlozhba", "text": "\r\n Галерия \"Сан Стефано\" се оказа тясна, за да побере всички желаещи да видят новата изложба на твореца. Изключителен интерес от много хора на изкуството и политици. Изложбата уважиха също президентите Румен Радев и Георги Първанов, както и бившият премиер Симеон Сакскобургготски.  Изложбата носи името \"Завръщане\" и е първа за Вежди Рашидов, включваща скулптури след битката му с рака. Той посвети изложбата на съпругата си. \"Завръщане е, защото едни хора ми дадоха шанс отново да вляза в това което съм. Завърнах се към занаята си, към ателието си\", сподели Рашидов пред камерата на Bulgaria ON AIR. Близо 30 скулптури и около 50 акварела могат да разгледат всички желаещи до 22 март. А Вежди Решидов сподели още, че подготвя нов голям проект.", "date": "2018.02.22", "title": "Вежди Рашидов се завърна с уникална изложба"}
{"url": "https://www.bgonair.bg/bulgaria/2018-02-22/nov-trus-v-upravlyavashtata-koalitsiya-siderov-napadna-tsvetanov-i-simeonov", "text": "\r\n Напрежение в управляваща коалиция. Председателят на парламентарната група на \"Обединените патриоти\" Волен Сидеров отправи тежки обвинения към Цветан Цветанов и вицепремиера Валери Симеонов.  Градусът между Патриотите първи повиши вицепремиерът и лидер на НФСБ Валери Симеонов. Той обвини ВМРО, че си приписват всички заслуги, а после дори намекна, че е възможно \"Обединените патриоти\" да не се явят заедно на следващите избори.  След няколко дни мълчание отговори Волен Сидеров през партийната си телевизия. Националистът намекна, че именно Цветанов стои зад действията на Валери Симеонов. Напрежение явно тлее и между Патриотите и ГЕРБ. Сидеров атакува грубо и председателя на най-голямата парламентарната група - Цветан Цветанов. Пред БНТ националистът го обвини, че отклонява вниманието от важни теми и заяви:  .  На фона на разприте в мнозинството - промени в Закона за обществените поръчки, които позволяват ремонтите по оградата на границата да се правят без обществени поръчки, вбесиха опозицията.  Според БСП това е опит за прикриване на корупция. От ГЕРБ обясниха, че така проблемите с преградното съображение ще се възлагат по-бързо.", "date": "2018.02.22", "title": "Tрус в управляващата коалиция: Сидеров нападна Цветанов и Симеонов"}
{"url": "https://www.bgonair.bg/denqt-on-air/2018-02-22/promyanata-v-zop-bila-s-tsel-prikrivane-na-zloupotrebi", "text": "\r\n \"Не знаем какво налага тази спешност, с която се разглежда законът. Заинтересованите страни предлагат да не минава поддръжката на оградата с Турция през обществена поръчка, а чрез договаряне. Така няма да има състезателни процедури, няма да има прозрачност, ще има спекулация със средствата. Така ще се прикрият и злоупотребите при строежа на самата ограда\", отсъди депутатът от БСП Филип Попов.  Гостът в студиото на \"Денят ON AIR\" отбеляза, че и сега има предвидена възможност в Закона за обществените поръчки, когато става въпрос за форсмажорни обстоятелства - така наречената \"бърза писта\".  \"Специализираната прокуратура е преценила, че са налице достатъчно данни за извършено престъпление при строежа на оградата. Нашата идея е, че когато има закон за обществените поръчки – има състезателност. Може да се проследи кой какво върши\", добави \"червеният\" народен представител пред Bulgaria ON AIR.  По линия на гласуваното освобождаване   длъжността зам.-председател на Народното събрание, неговият съпартиец подчерта, че случилото се е пореден рецидив от страна на ГЕРБ. \"Това е част от тяхната война срещу свободата на личното мнение. Независимо кой говори, той има свобода на лично мнение. Причините на ГЕРБ са изцяло юридически неиздържани. От БСП няма да предложим нова кандидатура за зам.-председател на НС. Ще се обърнем към Конституционния съд\", заяви социалистът.", "date": "2018.02.22", "title": "Промените в Закона за обществените поръчки прикривали злоупотреби?"}
{"url": "https://www.bgonair.bg/denqt-on-air/2018-02-22/istoriyata-bila-izpolzvana-za-generator-na-naprezhenie-tvardi-patriot", "text": "\r\n Това каза  в предаването \" \". Според него за пореден път е имало изказвания от страна на левицата и Валери Жаблянов, които издигат в култ комунистическата идея. \" \", отбеляза депутатът. Той смята, че при отстранения от поста си Валери Жаблянов не може да става дума за ограничаване на свободата на словото. \" \", подчерта Михов пред  . Народният представител коментира и искането на ВМРО да се криминализира безотговорното родителство. \" \", завърши Михов.", "date": "2018.02.22", "title": "Политици използват историята за генератор на напрежение, твърди патриот"}
{"url": "https://www.bgonair.bg/bulgaria/2018-02-22/otnovo-protest-v-zashtita-na-np-pirin", "text": "Нов протест за Пирин. Природозащитниците ще се съберат в София в 18:30 ч. Организаторите заявяват, че протестът им е \"за Национален парк \"Пирин\", но и срещу корупцията на всички нива\".  , посочват още те. Защитниците на Пирин искат оставката на министъра на околната среда и водите Нено Димов. Според тях от поста си на вицепремиер трябва да се оттегли и Валери Симеонов, за който твърдят, че прокарвал правителствена политика срещу природата.", "date": "2018.02.22", "title": "Отново протест в защита на НП \"Пирин\""}
{"url": "https://www.bgonair.bg/bulgaria/2018-02-22/geroyat-ot-lim-safet-balichevats-poluchi-balgarski-pasport", "text": "\r\n Ще ви срещнем със сърбина Сафет Баличевац. Той е един от спасителите при катастрофата в река Лим, където преди 14 години загинаха 12 деца. На церемония в президентството Сафет получи български документи за самоличност, но ще търси щастието си в Германия. На 4 април 2004 г. близо до сръбското село Гостун, на връщане от екскурзия от Дубровник, загинаха 12 деца от Свищов. Автобусът, с който пътуваха, падна във водите на реката.  Сафет Баличевац, тогава 20-годишен, без да се замисли скача в ледените води на река Лим. Благодарение на него и останалите спасители 38 души оцеляват. От днес той е български гражданин. На хартия. Иначе е наш сънародник от 14 години.  Сафет отдавна иска български паспорт, но не можел да си позволи разходите, които молбата за гражданство изисква.  С българския си паспорт сърбинът Сафет ще се опита да промени живота на семейството си... в Германия. ", "date": "2018.02.22", "title": "Героят от Лим Сафет Баличевац получи български паспорт"}
{"url": "https://www.bgonair.bg/sutreshen-blok/2018-02-22/pisatel-obyavi-hazartat-tryabva-da-poeme-angazhiment-kam-kulturata", "text": "\r\n Група писатели и публицисти от съвременната българска сцена изпратиха писмо до Народното събрание, с което настояват да бъде решен въпросът с авторските им права. \"Провокацията дойде след информацията, че предстои обсъждане на закон, който засяга както библиотеките, така и читалищата и труда на всеки, който пише\", обясни в един от най-награждаваните ни и четени съвременни автори Захари Карабашлиев. Той бе категоричен, че писмото не визира желание отчислението да идва от библиотеките, тъй като те не са обезпечени с достатъчно съвременни книги. \"Ние говорим за предпазване на библиотечния стандарт - хората да имат достъп до цялата актуална литература\", отсече авторът! Сред предложенията откъде да идват отчисленията, някои посочиха хазарта. Според Карабашлиев браншът има ангажимент към културата, тъй като той плаща по-малък Данък добавена стойност (ДДС) - по-нисък от този за лекарства, храната, книгите и др. \"  Тя му разрешава бингото, казината, обаче пък е необходимо той да вземе тези гигантски печалби, които прави и част от тях да дава за културата на народа\", убеден е гостът на   ", "date": "2018.02.22", "title": "Писател обяви: Хазартът трябва да поеме ангажимент към културата!"}
{"url": "https://www.bgonair.bg/bulgaria/2018-02-22/sastoyanieto-na-3-godishnite-bliznacheta-ot-plovdiv-se-vloshava", "text": "\r\n Влошава се състоянието на 3-годишния Стефан от Пловдив, който претърпя животоспасяваща операция. Той и неговата сестра-близначка, бяха приети по спешност в болница в тежко състояние, със синини и наранявания.  Майката на двете деца беше освободена от ареста, защото според разследващите няма данни да е упражнила домашно насилие над децата.  Самата тя обяснила - върху децата паднала гипсова картина. И двете деца са недохранени, момиченцето не може да говори и да ходи.  Баща им, който живее в Германия, е уведомен за случая и ще се прибере при първа възможност, научи Bulgaria ON AIR. Дотогава най-вероятно децата ще бъдат настанени в приемно семейство.", "date": "2018.02.22", "title": "Състоянието на 3-годишните близначета от Пловдив се влошава"}
{"url": "https://www.bgonair.bg/bulgaria/2018-02-22/recheno-storeno-smetnata-palata-shte-proveryava-harchovete-na-borisov-3", "text": "Изненадващо, без дебат и с пълно единодушие парламентът реши Сметната палата да провери как правителството е похарчило средства с постановления на Министерския съвет. Предложението да се направи одит на допълнителните разходи/трансфери от май 2017 г. до края на януари 2018 г. дойде от левицата. В началото на месеца червените призоваха управляващите \"да престанат да правят трикове и оставят пари\" и обвиниха правителството, че в края на годината \"се раздават с Дядо Мраз или с Дядо Коледа един милиард\". Тогава социалистите заявиха, че ако мнозинството не се съгласи да се направи одит, значи има нещо нередно в харчовете на кабинета \"Борисов 3\", съобщи  Днес обаче и управляващи, и опозиция гласуваха за одита на Сметната палата, а изказвания нямаше дори и от вносителите на предложението. В крайна сметка Сметната палата ще прави проверка на разходите за цялата изминала година - от 01.01.2017 до 31.01.2018 г. Срокът за извършване на одита е до 01.06.2018 г. Окончателният доклад на Сметната палата пък трябва да бъде внесен в Народното събрание до 30.06 2018 г.  ", "date": "2018.02.22", "title": "Речено-сторено! Сметната палата ще проверява харчовете на \"Борисов 3\""}
{"url": "https://www.bgonair.bg/reportazhi/2018-02-22/vazstanoviha-unikalni-shveytsarski-chasovnitsi-v-ndk", "text": "\r\n В Националния дворец на културата бяха възстановени уникални часовници, дарени през през 1981 година от една от легендарните швейцарски компании в бранша.  Години наред часовниците не работеха. От днес те вече са изцяло реставрирани. Още 6 уникални швейцарски часовници са предоставени на НДК от компанията производител, по повод председателството ни на Съвета на ЕС. Четири от тях са в Зала 3, където се провеждат основните заседания.", "date": "2018.02.22", "title": "Възстановиха уникални швейцарски часовници в НДК"}
{"url": "https://www.bgonair.bg/bulgaria/2018-02-22/zemetresenie-ot-46-po-rihter-razlyulya-tsentralna-balgariya-tazi-nosht", "text": "\r\n 4,6 по Рихтер разлюля Асеновград тази нощ малко след 01:30ч. Земетресението е било усетено най-силно в Асеновград, Пловдив и селата Садово и Крумово, усетено е дори и по високите етажи на блокове в София. Жителите на село Крумово, което е много близо до епицентъра са били уплашени, защото през 2002 година отново там има земетресение. То е било с по-малка сила, 4,1, но е нанесло доста повече материални щети. Към този момент там няма данни за щети от труса тази нощ. В Пловдив обаче има спукан тръбопровод, а няколко квартала са останали без вода, а в Караджово е паднал комин. В Асеновград някои от жителите споделят, че са усетили силно земетресението, други не толкова. Директорите на учебните заведения в цялата община пък започват оглед на сградния фонд, за да констатират евентуални материални щети.  Сеизмолозите на БАН съобщават, че подобни размествания на земните слоеве са нормални и полезни за земните недра. Вторичните трусове са били около 30 и по-слаби, само 3 или 4 са били усетени от хората. Последното такова земетресение е регистрирано тази сутрин в 10:40ч с магнитуд около 2.0.     ", "date": "2018.02.22", "title": "Земетресение от 4,6 по Рихтер разлюля Централна България тази нощ"}
{"url": "https://www.bgonair.bg/bulgaria/2018-02-22/inezhener-napravi-razbiraema-karta-na-stolichnoto-metro", "text": "Снимка: Стоян Стоянов  Много хора са се оплаквали от липсата на разбираемост на картите на градския транспорт в София и от гледна точка на метрото, и на автобусен или трамваен транспорт. На сайта на \"Метрополитен\" картата не е обновявана от години. Различни организации през годините сигнализират, че картите са неразбираеми за хората, живеещи в София, а още повече за самите туристи, които трябва хем да се сблъскват със сложни и неразбираеми карти, хем със служителите на градския транспорт, които масово не говорят английски и не могат да обяснят кои билети за какво са. А пък въпросът с билетите е съвсем друга тема, за която всички се чудим кога ще вземем пример от успешно прилагани решения в други страни. Но има и хора, които не искат да се примиряват с това, което ни се дава и решават да помагат на държавниците ни. Такъв пример е инженерът Стоян Стоянов, който решава да направи нещо по въпроса. Имайки предвид че картографията е едно от хобитата му, той се заема да направи по-разбираема карта. И не му отнема особено време. Цялата статия прочетете в ", "date": "2018.02.22", "title": "Инеженер направи разбираема карта на столичното метро"}
{"url": "https://www.bgonair.bg/bulgaria/2018-02-22/stolichnata-obshtina-vavezhda-reformi-v-priema-za-parvi-klas", "text": "\r\n След заседание Столичната община реши да промени правилата за прием в първи клас в София.  Водещ остава критерият \"Отседналост\", според който първокласниците ще могат да учат в училището, което е най-близко до дома им. Наложени промени обаче ще дават предимство и при приема на многодетните семейства, както и родителите, които вече имат записано едно от децата си в желаното учебно заведение. Измененията се въвеждат, за да бъдат улеснени родителите в столицата. Реформите в приема в столичните детски градини пък целят да се спре класирането по т.нар. \"втори начин\", който стана популярен през последните месеци. Децата със специални образователни потребности няма да бъдат класирани по осмотрение на директорите, както досега.  От новата учебна година те ще бъдат приемани чрез система на Столичната община и ще получават повече точки в класирането.", "date": "2018.02.22", "title": "Столичната община въвежда реформи в приема за първи клас"}
{"url": "https://www.bgonair.bg/bulgaria/2018-02-22/ombudsmanat-veche-se-izbira-s-yavno-a-ne-tayno-glasuvane", "text": "Омбудсманът вече ще се избира с явно, а не с тайно гласуване от Народното събрание. Това решиха депутатите с промените на второ четене в Закона за обществения защитник. От БСП възразиха срещу явното гласуване, предава БНР. Предложение за избор на обществен защитник ще могат да правят освен народните представители и парламентарните групи, и юридически лица с нестопанска цел в обществена полза.  Към изискванията за заемане на длъжността е добавено и такова за доказан опит в сферата на правата на човека. Заместник-омбудсманът също ще се избира с явно гласуване от парламента по предложение на омбудсмана. ", "date": "2018.02.22", "title": "Омбудсманът вече се избира с явно, а не тайно гласуване"}
{"url": "https://www.bgonair.bg/sutreshen-blok/2018-02-22/biznes-i-premier-se-dogovorili-za-prozrachnost-na-pazara-na-tok-i-90-novi-prodavachi", "text": "\r\n Бизнесът няма да излиза на протест на 28 февруари заради поскъпването на тока на едро, потвърди в председателят на Асоциацията на индустриалния капитал (АИКБ) Васил Велев. Вместо това ще има трета среща с премиера Бойко Борисов, допълни той. \"След вчерашната среща с министър-председателя намерихме добри решения на проблемите и се движим в добро темпо за постигане на ново състояние на електроенергията у нас\", обясни гостът на телевизията. Вместо това страните са се споразумели за създаването на два пакета законопроекти. \"Единият е за въвеждане прозрачност на пазарите за електроенергия, а вторият - за над 90 продавачи на такава\", разясни Велев. Финансовият експерт Мика Зайкова обаче не е убедена, че няма причина бизнесът да се притеснява от бъдещето на пазара за електроенергия. \"Сделка се сключва между продаващия и купуващия, но борсата няма представа какво съдържа тази договорка. Специалистите от Института за пазарна икономика (ИПИ) предлагат Клирингова къща, ако искаме прозрачност\", контрира тя пред  Председателят на АИКБ веднага отсече, че клиринг в борсата има, но не това е проблемът. \"А това, че продавачите на електроенергия са само двама и упражняват недобри търговски практики. Сега ще се появят 90 независими такива и те ще се конкурират, което означава цена на тока, каквато пазарът определи!\" Като всичко това ще се промени с въвеждането на още 4 терават часа електроенергия, смята Велев.", "date": "2018.02.22", "title": "Бизнес и премиер се договорили за прозрачност на пазара на ток и 90 нови продавачи"}
{"url": "https://www.bgonair.bg/bulgaria/2018-02-22/zemetresenie-ot-48-po-rihter-beshe-registrirano-tazi-nosht-kray-asenovgrad", "text": "\r\n Земетресение с магнитуд 4,8 по Рихтер беше регистрирано тази нощ в близост до Асеновград. Трусът е станал в 01:40, като е усетен в Пловдив и по високите етажи в София. Според Емил Ботев, сеизмолог към БАН, земетресението е типично за района.  \"Само преди минути беше петият трус с магнитуд 2-2.5, които се усещат там от хората в района на Катуница и Крумово, а общият брой на микроземетресенията, като следтрусова поредица, е около 20\", подчерта той пред  . Ботев допълни, че към момента няма данни за щети и пострадали, а и самото земетресение не е било повърхностно и е от категорията на слабите трусове. Сеизмологът обясни още, че се очаква активизацията да продължи с микротрусове поне няколко седмици.", "date": "2018.02.22", "title": "Земетресение от 4,6 по Рихтер беше регистрирано тази нощ край Асеновград"}
{"url": "https://www.bgonair.bg/bulgaria/2018-02-22/maykata-na-bliznatsite-ne-e-uprazhnyavala-nasilie-smyatat-politsaite", "text": "Късно вечерта във вторник майката на близнаците от Пловдив беше освободена от ареста. Според полицаите няма данни за домашно насилие, което да е упражнено от страна на майката към децата. След извършен оглед във апартамента на семейството е установено, че гипсов орнамент се е стоварил върху едното момченцето, след което е ударило и момиченцето. Социалните служби обаче са на мнение, че действителността е друга. Те твърдят, че агресия е имало, тя е била подбудена от случка в личния живот на 38-годишната жена, което е рефлектирало върху отношението ѝ към децата. Социалните служби в Пловдив вече обявиха, че ще търсят приемно семейство за децата, близки или роднини, които да поемат грижата за тях, след като се възстановят. Личният лекар на семейството пък твърди, че близнаците са с лека форма на Детска церебрална парализа, но последният преглед, който той им е направил е бил преди година. По думите на доктора, когато децата са ходели на посещения, това се е случвало в компанията на двамата родители. ", "date": "2018.02.22", "title": "Майката на близнаците не е упражнявала насилие, смятат полицаите"}
{"url": "https://www.bgonair.bg/sutreshen-blok/2018-02-22/bsp-si-vkara-avtogol-zaradi-zhablyanov-smyata-sasho-dikov", "text": "\r\n БСП за пореден път си вкара автогол. Още след \"дебилното\" изказване на червения депутат Иво Христов, вместо да го бранят всячески, те трябваше да се разграничат от него и да го изхвърлят от парламентарната си група. Постъпката им спрямо заместник-председателя на партията Валери Жаблянов е поредното безумие, отсече в студиото на   журналистът Сашо Диков. ГЕРБ и \"Обединените патриоти\", както се и заканиха, отстраниха Валери Жаблянов от БСП от поста заместник-председател на Народното събрание. С гласовете на 110 депутати от ГЕРБ, ОП и \"Воля\" беше прието искането за оставката на Жаблянов, който си навлече гнева на мнозинството заради няколко солови изяви. Самият Жаблянов не видя причина да подаде оставка, защото бил изказал личното си мнение. Съпартийците му застанаха зад него и дори се заканиха, че ако той бъде отстранен като зам.-председател, няма да предлагат друг кандидат за неговото място. \"Липсва реална, ярка и безкомпромисна алтернатива на властта. На народа му е писнало от извращението, което правителството демонстрира чрез управлението си. На България ѝ е нужда силна опозиция\", подчерта Диков. Пред   Георги Харизанов от Института за дясна политика пък отбеляза, че социалистите не се съобразяват с това, че времето на прехода отдавна е отминало, а изострената демокрация, в която живеем, дава възможност на обществото да протестира и да изразява недоволоството си за каквото си пожелае. \"Ако политическата класа не намери сама волята да се промени, рано или късно ще бъде променена отвън от нови, несистемни играчи. А през последните години се нагледахме на много такива, които влизаха в парламента. Качествата им бяха нулеви и бяха позор за българската демокрация\", допълни още Харизанов.", "date": "2018.02.22", "title": "БСП си вкара автогол заради Жаблянов, смята Сашо Диков"}
