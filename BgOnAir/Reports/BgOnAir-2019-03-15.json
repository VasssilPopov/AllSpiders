{"url": "https://www.bgonair.bg/economy/2019-03-15/s-25-hilyadi-po-malko-sa-bezrabotnite-na-godina", "text": "Спад на регистрираните безработни и през февруари отчита Агенцията по заетостта. Те са 205 013, като понижението спрямо януари е с 2,1%. Спрямо февруари 2018 г. безработните са с близо 25 600 души по-малко. Равнището на регистрираната февруарска безработица също се понижава – то е 6.2%, като на годишна база се отчита значително намаление от 0.8 процентни пункта. Сравнението с предходния месец показва снижение с 0.2 процентни пункта, пише Заявените работни места на първичния пазар на труда през февруари са 14 875, като 84.7% от тях са в частния сектор. Най-голям дял свободни работни места са заявени в преработващата промишленост (25.8%), хотелиерството и ресторантьорството (16.8%), търговията, ремонта на автомобили и мотоциклети (11.9%), административните и спомагателните дейности (6.9%), строителството (5.0%) и др. Най-търсените групи професии през месеца са: персонал, зает в сферата на персоналните услуги (бармани, сервитьори, готвачи, камериери и др.); продавачи; оператори на стационарни машини и съоръжения; работници в добивната и преработващата промишленост, строителството и транспорта и др. \r\nХаресайте страницата ни във Facebook", "date": "2019.03.15", "title": "Безработните у нас с 25 000 по-малко от миналата година"}
{"url": "https://www.bgonair.bg/world/2019-03-15/stud-skova-kolorado", "text": "Мощна зимна виелица с \"исторически пропорции“ удари Скалистите планини и покри с дебели преспи сняг няколко щата в Средния запад. През следващите дни бурята ще засегне и други щати в североизточната част на страната.  Поривите на вятъра достигат до 100 км/ч. Съобщава се за наводнения и евакуации в много населени места. Националната гвардия на Съединените щати е в готовност, тъй като властите се опасяват, че може да се стигне до много големи наводнения.  Властите в Колорадо обявиха извънредно положение. В Денвър училищата и държавните учреждения бяха затворени до второ нареждане.  Вчера заради бурята 80 хиляди домакинства в Колорадо останаха на тъмно, а в Тексас без елетричество бяха близо 60 хиляди домакинства и бизнес сгради. Заради заснежени писти и ниска видимост бяха отменени 1400 полета от международното летище в Денвър. Харесайте страницата ни във Facebook", "date": "2019.03.15", "title": "Мощна виелица и студ сковаха Колорадо"}
{"url": "https://www.bgonair.bg/ekrani/2019-03-15/rok-zvezda-vliza-v-nadprevarata-za-beliya-dom", "text": "\r\n Рок звезда влиза в надпреварата за Белия дом през 2020 година. Бившият представител на Тексас в Конгреса Робърт О'Рурк обяви, че се кандидатира за номинацията на Демократическата партия за президент. 46-годишният Бето О'Рурк досега беше незабележим в ролята си на конгресмен от Тексас. Той обаче привлече погледите с кампанията си за Капитолия миналата година срещу републиканеца Тед Круз, от когото загуби. Сега той е твърдо решен да се пребори за Белия дом на изборите догодина.  \"Щастлив съм да ви уведомя, че съм готов да ви служа като следващия президент на САЩ. Това е много ключов момент в нашата история и за всеки един от нас. Предизвикателствата от взаимосвързаните кризи в нашата икономика, демокрация и климат, никога не са били по-големи. И те или ще ни погълнат, или ще ни разкрият възможност да разгърнем гения на Съединените щати\", каза той. Бето О'Рурк е твърдо против изграждането на граница с Мексико и се закани, че ще събори всички гранични бариери. Така демократът влиза в открита битка с Доналд Тръмп. О'Рурк обяви, че ще организира митинг в родния си град Ел Пасо, с което ще бъде дадено начало на кампанията му. Но докато стигне до заветния момент да спечели номинацията на партията, бившият пънк рок музикант трябва да се пребори с останалите претенденти, сред които са Бърни Сандърс, Джо Байдън, Камала Харис, Елизабет Уорън.   ", "date": "2019.03.15", "title": "Рок звезда влиза в надпреварата за Белия дом"}
{"url": "https://www.bgonair.bg/reportazhi/2019-03-15/tesla-predstavi-elektricheski-sporten-avtomobil-s-visoka-prohodimost", "text": "\r\n Tesla представи електрически спортен автомобил с висока проходимост. Моделът Уай ще дебютира с цена от 47 000 долара. А целта на компанията е до края на 2020 година да достигне обем на производство, равен на големите компании в сектора. Новият дългоочакван автомобил на Tesla беше представен на събитие в Калифорния, на което присъства и Илън Мъск. Моделът Уай е кросоувър ще се предлага в четири варианта - с нормален пробег, удължен пробег, с двойно задвижване и пърформанс изпълнение. В салона има място за седем възрастни. В своята пърформанс версия кросоувърът се ускорява от място до 100 км/ч за под 4 секунди. Максималната скорост е 241 км/ч.  Новата Tesla има багажник отпред. А сред екстрите са използването на смартфона на собственика вместо ключ, 15-инчов екран на таблото и възможност за предварителна климатизация на салона.  Високопроходимата кола ще дебютира първо във вариант с дълъг пробег от 482 км на цена от 47 000 долара. А стандартна версия ще бъде пусната на пазара през 2021 година за 39 000 долара.  Малките джипове са най-бързо развиващия се сегмент в Съединените щати и Китай, най-големият автомобилен пазар в света, където Tesla изгражда фабрика, за да наложи модела Уай.  ", "date": "2019.03.15", "title": "Tesla представи електрически спортен автомобил с висока проходимост"}
{"url": "https://www.bgonair.bg/denqt-on-air/2019-03-15/angel-dzhambazki-nyama-nishto-losho-v-predsrochni-izbori", "text": "\r\n Няма нищо лошо в предсрочните парламентарни избори. Това обяви евродепутатът и заместник-председател на ВМРО Ангел Джамбазки в \"Денят ON AIR\". Според него, ако се стигне до подобни мерки, то това ще бъде оздравяващо за парламента, тъй като много хора нямат място в пленарната зала. Джамбазки също така сподели, че не може да коментира излизането на \"Воля\" от парламента, тъй като не разбира от ветеринарна медицина. \"Не мога меся във вътрешните работи на партньорите. Те носят отговорност за своите постъпки. Лични драми и обсесии отстъпват на заден план. Ние трябва да изпълняваме обществено полезна дейност. Дали сме формула как да се излезе от това положение - вътрешни избори. Не мога коментирам решението на Марешки и \"Воля\" да излезе от парламента. Просто не съм добър по ветеринарна медицина. Трябва някой, който разбира от човекоподобни маймуни да коментира действията му. Работата на депутатите е в Народното събрание, а не да ходят по  командировки. Няма нищо лошо в предсрочните парламентарни избори. Не може обществото да се държи в постоянно напрежение\", заяви той. Джамбазки също така коментира и терористичния акт в Нова Зеландия, след който се заговори, че има българска връзка. Джамбазки призова полицията и прокуратурата да си свършат работата, в случай, че наистина човекът, избил близо 50 човека в масова стрелба, е бил у нас. \"Прокуратурата и полицията трябва да си свършат работата, свързана с атентатор в Нова Зеландия. Съболезнования на близките. Не виждам обаче връзка с България\", каза евродепутатът. Той изрази и мнение, че премиерът на Великобритания Тереза Мей блъфира с темата Brexit. Според Джамбазки тя спекулира с образоваността на гражданите и факта, че досегашните три гласувания в парламента не са били задължителни. \"Никой не знае как ще се случи Brexit. Тереза Мей блъфира. Тя ще изнудва докрай британците, като казва, че няма да има Brexit, а на европейци казва, че ще има, но без сделка. Тези три гласувания не бяха задължителни.  Това бяха индикативни гласувания. Мей иска да извоюва за себе си, че е направила сделка\". Джамбазки коментира и опрощаването на 8 милиона лева от страна на държавата на мюфтийството. Според него това е било голяма грешка, като я оприличи на \"сделка с дявола\".  ", "date": "2019.03.15", "title": "Ангел Джамбазки: Няма нищо лошо в предсрочни избори"}
{"url": "https://www.bgonair.bg/reportazhi/2019-03-15/balgariya-darzhavata-v-es-s-nay-niska-minimalna-rabotna-zaplata", "text": "\r\n България остава държавата от Европейския съюз с най-ниската брутна минимална работна заплата - 286 евро. Разликата между най-ниската и най-високата заплата в ЕС е близо 7 пъти.  От 1 януари тази година минималната работна заплата в България е 560 лв, а след изплащане на данъците - 435 лв.  \r\nБългария заема 33 място сред разгледаните 52 страни. Най-добро е съотношението между минималната работна заплата и разходите за хранителни стоки в Австралия, следвана от Ирландия и Великобритания.  Там около седем процента от минималните доходи се заделят за хранителни стоки от първа необходимост. По-ниско от България в този рейтинг са Русия и Беларус. Най-лошо изглежда положението в Нигерия. Държавата с най- високата минимална работна заплата - малко над 14 долара на час, е Австралия. Ако след увеличението на минималната работна заплата платим данъците и сметки си, ни остават около 11 лева на ден.  Семейството на Мариана е тричленно. Разказва ни, че се справят трудно, макар че и двамата с мъжа ѝ работят.  Повечето пенсионери у нас също не могат да си позволят нещо повече от най- необходимото. Харесайте и страницата ни във Facebook ", "date": "2019.03.15", "title": "България - държавата в ЕС с най-ниска минимална работна заплата"}
{"url": "https://www.bgonair.bg/world/2019-03-15/titanichen-sblasak-i-angliysko-derbi-v-14-finalite-na-shampionskata-liga", "text": "\"Барселона\" – \"Манчестър Юнайтед\" е гвоздеят на 1/4-финалите в Шампионска лига. Това отреди жребият, който беше изтеглен преди минути в централата на УЕФА в Нион. Останалите двойки противопоставят \"Аякс – Ювентус\", \"Ливърпул\" – \"Порто\" и \"Тотнъм\" – \"Манчестър Сити\".  Мачовете ще се играят на 9 и 10 април, реваншите ще се състоят седмица по-късно. В Нион бяха определени и потоците за полуфиналите. Така победителят от сблъсъка между \"каталунците\" и \"червените дяволи\" ще срещне спечелилия битката между \"Ливърпул\" и \"Порто\". Харесайте и страницата ни във Facebook ", "date": "2019.03.15", "title": "Титаничен сблъсък и английско дерби в 1/4 финалите на Шампионската лига"}
{"url": "https://www.bgonair.bg/denqt-on-air/2019-03-15/kak-se-menezhirat-bolnitsite-u-nas", "text": "\r\n \"Болниците се менажират на базата на анализ на приходите и разходите, целта е балансът между тях да е нула, още по-добре е да е положителен\", коментира в \"Денят ON AIR\" директорът на \"Света Екатерина\" проф. Генчо Начев. По неговите думи трябва да правим разлика между менажирането на държавни и общински болници, и това на частните, защото приходната част е различна. \r\nНачев обясни, че голяма част от приходите в частните болници идват от допълнителни плащания на пациентите, докато в държавните и общинските 90%-95% се оформят от плащания на касата. Според него болниците в страната ни са много. Той е на мнение, че където има концентрация на здравни заведения, трябва да се разреди и на базата на конкурс да се реши кои ще останат и кои не, както и с обществен ресурс да разполагат само болници, които не калкулират печалба. КНСБ иска единна методика за разпределение на работните заплати в държавните и общинските болници. \"Тогава болниците, които и без това страдат от липса на кадри, ще останат съвсем без кадри, защото тези, които са по-способни, ще предпочетат да отидат в частни болници, където се дават повече пари\", заяви проф. Начев пред Bulgaria ON AIR. По неговите думи, за да се увеличат заплатите на медицинските служители, трябва да се увеличи приходът на болниците.  \"За да се увеличат приходите може да има целево субсидиране от Здравното министерство в болници, където се вижда, че натовареността е висока, а понеже лекуват много неосигурени граждани, приходите са ниски и обратно - там, където част от приходите се дават за градинки и тротоари, да се санкционират\", категоричен бе директорът на \"Света Екатерина\".  ", "date": "2019.03.15", "title": "Как се менажират болниците у нас?"}
{"url": "https://www.bgonair.bg/denqt-on-air/2019-03-15/ploskiyat-danak-u-nas-tryabvalo-da-otpadne", "text": "\r\n Плоският данък в България трябва да бъде премахнат. Около това мнение се обединиха Ваня Григоров от КТ \"Подкрепа\" и икономистът Красен Станчев в предаването \"Денят ON AIR\". Григорова също така сподели, че прокуратурата така и не е успяла да разкрие какви точно злоупотреби има в Националния осигурителен институт. Тя допълни, че трябва да бъде въведен сериозен контрол върху издадените решения за ТЕЛК. \"Трябваше от прокуратурата да разберем какви злоупотреби има. Има проблеми с пенсии за натрупан трудов стаж. Няма как нещата да се оправят без контрол. Няма доказани злоупотреби. Трябва да има контрол за всичко. Недоофинансирането идва от това, че хора работят без трудов договори  и доходите на работниците не са на светло. Сивият сектор у нас е огромен. Според последния доклад 20% от работниците у нас са в този сектор\", обясни Григорова. \"Няма друга държава в ЕС, която да има 10% плосък данък. Това доведе до увеличаване на данъчна тежест. Данъчната ни система е изкривена, тя е порочна\", каза още Григорова. Красен Станчев пък сподели, че има много начини за източване на НОИ.  Един от тях е фалшифициране на документи за трудов стаж. \"Има много начини за източване на НОИ. Проблемът е от 2003 година насам. Няколко пъти сме алармирали, че това се случва. Системата е сбъркана. НОИ и ТЕЛК харчат чужди пари. Има начини да се оправи проблемът. Пенсиите се фалшифицират със стажа. Трябва да има равно облагане на всичко - 10%. Не трябва да има и данък печалба. Той е излишен\", заяви икономистът Красен Станчев пред Bulgaria ON AIR. Харесайте страницата ни във Facebook", "date": "2019.03.15", "title": "Плоският данък у нас трябвало да отпадне..."}
{"url": "https://www.bgonair.bg/world/2019-03-15/shestima-zaginaha-sled-srutvaneto-na-most-v-mumbay", "text": "Тежък инцидент в Мумбай. Шестима души загинаха, а други 32-ма са тежко ранени при срутването на пешеходен мост край Централната жп гара в индийската финансова столица.  Съоръжението паднало върху натоварената улица под него и премазало няколко автомобила. Мостът бил обявен за технически изправен само няколко часа след приключване на ремонтни дейности.  Това е третият подобен инцидент в Мумбай за последните 18 месеца. Харесайте страницата ни във Facebook ", "date": "2019.03.15", "title": "Шестима загинаха след срутването на мост в Мумбай"}
{"url": "https://www.bgonair.bg/bulgaria/2019-03-15/400-miliona-evro-sa-neobhodimi-za-zhp-vrazkata-mezhdu-balgariya-i-makedoniya", "text": "Четиристотин милиона евро ще са необходими, за да се изгради железопътната инфраструктура, свързваща България и Република Северна Македония. Това съобщи транспортният министър Росен Желязков, цитиран от   По думите на министър Желязков нужните инвестиции, за да се изгради жп връзката със Сърбия, са между 150 и 200 млн. евро. \"Конкретно в железопътната инфраструктура предвиждаме ресурс около 2 милиарда лева, заедно с останалите връзки\", каза той по време на на международната конференция \"Европейската солидарност в инвестиционната политика на ЕС\" в София.  До няколко месеца пък ще са ясни транспортните проекти в новата оперативна програма в сектор \"Транспорт“, които ще залегнат за изпълнение в периода 2021-2027 г., каза още министърът на транспорта, цитиран от пресцентъра на ведомството. „И след 2020 г. ще продължим да работим по подобряване на свързаността в региона, като фокусът ни е насочен към Северна България и трансграничните връзки“, посочи Желязков. За следващия програмен период е предвидено да бъдат включени железопътните връзки от София до границите със Северна Македония и Сърбия. „Предстои да направим проучване за необходимостта и алтернативите за развитие на жп инфраструктурата по направлението „Север-Юг”, коментира още министърът.  ", "date": "2019.03.15", "title": "400 милиона евро са необходими за жп връзката между България и Македония"}
{"url": "https://www.bgonair.bg/economy/2019-03-15/na-20-o-myasto-v-sveta-sme-po-rast-na-tsenite-na-zhilishtata-v-kraya-na-2018-g", "text": "България е на 20-о място в света по ръст на цените на жилищата през четвъртото тримесечие на миналата година, сочат данни на консултантската компания Knight Frank. Компанията отчита годишен ръст на цените на жилищата у нас от 6,3% в периода октомври-декември 2018 г. и 0,8% спрямо третото тримесечие на миналата година. Поскъпването на жилищните имоти се забавя в сравнение с третото тримесечие, когато повишението на цените достигна 7,5% на годишна основа и 2,8% на тримесечна основа, което отреди на страната ни 14-о място в индекса на Knight Frank. За първи път Словения оглавява класацията на консултантската компания с годишен ръст на цените на жилищата от 15,1% през четвъртото тримесечие и 1,9% спрямо периода юни-септември. Ниските лихви по ипотечните кредити помагат на жилищния пазар в страната, като по данни на Словенската статистическа служба обемът от продажби почти се е удвоил от 5700 през 2009 г. до над 10 хил. в годината до третото тримесечие на 2018 г. Дългогодишният лидер Хонконг се свлича от първо на 22-ро място в класацията, като средните цени са отбелязали спад от 6,2% в последните три месеца на 2018 г. Понижението на цените е последица от затягането на жилищната политика през юни, волатилния фондов пазар, засилването на валутата и търговския спор между САЩ и Китай, който е оказал сериозно отражение върху нагласите на купувачите. Четете повече по темата в Харесайте страницата ни във Facebook ", "date": "2019.03.15", "title": "На 20-о място в света сме по ръст на цените на жилищата в края на 2018 г."}
{"url": "https://www.bgonair.bg/bulgaria/2019-03-15/deputatite-varnaha-starite-preferentsii-za-evrovota-i-mestnite-izbori", "text": "\r\n Депутатите върнаха прага на преференциите от 5% за евровота и 7% за парламентарни и местни избори.  \r\nПарламентът прие на първо четене предложенията за промени в Изборния кодекс, внесени от ГЕРБ.  В мотивите си от ГЕРБ посочват, че целта на промените е да се отрази общественият интерес и да се запазят действалите правила за отчитането на преференциалния вот.  От гласувалите 139 депутати 138 бяха \"за\", а един се въздържа. \r\nСнимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.03.15", "title": "Депутатите върнаха прага на преференциите за евровота и местните избори"}
{"url": "https://www.bgonair.bg/bulgaria/2019-03-15/udar-ot-darvo-ubi-mazh-v-kotlensko", "text": "Мъж от Котленско е загинал при трудова злополука, съобщиха от полицията. Инцидентът е станал вчера в землището на село Тича, пишат от  . 55-годишният мъж от селото е бил ударен в главата от части от дърво, което рязал с моторен трион. Човекът е работил във фирма за паркет, имал е трудов договор. Извършен е оглед, образувано е досъдебно производство. Харесайте страницата ни във Facebook ", "date": "2019.03.15", "title": "Удар от дърво уби мъж в Котленско"}
{"url": "https://www.bgonair.bg/lyubopitno/2019-03-15/izpalnitelniyat-direktor-na-vw-se-izvini-zaradi-neumestno-izkazvane", "text": "Шефът на Volkswagen Херберт Дийс бе принуден публично да се извини, след като използва израз, силно напомнящ един от най-печално известните нацистки лозунги. Както отбеляза The Financial Times, това бе остро унижение за компанията, създадена през 30-те години по лично настояване на Адолф Хитлер. Във вторник Дийс обяви, че по-високата печалба на VW ще даде на компанията по-голяма свобода в бъдеще. Но изборът му на думи - \"Ebit macht frei”, тоест печалбата те прави свободен - неприятно напомня на нацисткото “Arbeit Macht Frei”, работата те прави свободен, което и до днес виси над портите на концентрационния лагер в Аушвиц, пише  . След острите критики в четвъртък Дийс се извини за \"злощастния избор на думи\". \"Ако съм засегнат някого неволно, изключително съжалявам. Бих искал да се извиня безусловно\", обяви шефът на VW. Той уточни, че изказването му се отнасяло изцяло до разликата в нормата на печалба при различните компании под шапката на групата Volkswagen (EBIT е популярно във финансовите среди съкращение от \"печалба преди лихви и данъци\"). \"Опитът ни във Volkswagen показва, че марките с по-висока норма обикновено имат повече възможности за избор в рамките на групата. Изявлението ми се отнасяше до този факт... Не съм искал то да бъде поставено в погрешен контекст. По това време просто не помислих за тази възможност\", обясни Дийс. Снимка: Pixabay Харесайте страницата ни във Facebook ", "date": "2019.03.15", "title": "Изпълнителният директор на VW се извини заради неуместно изказване"}
{"url": "https://www.bgonair.bg/reportazhi/2019-03-15/brexit-shte-tryabva-da-pochaka-no-ne-se-znae-s-kolko", "text": "\r\n Великобритания няма да напусне Европейския съюз на 29 март. Това обаче ще се случи, само ако всички членки на Европейския съюз застанат зад решението на британския парламент за отлагане на Brexit. След няколко поредни гласувания, Уестминстър достигна решение, че Brexit трябва да се осъществи, но след 29 март. Следващата сряда пък парламентът ще гласува отново споразумението на Тереза Мей, което вече беше отхвърлено два пъти. Ако този път сделката бъде одобрена - Мей ще поиска от Евросъюза отлагане до 30 юни. Ако бъде отхвърлена, обаче, британският премиер трябва да поиска по-дълго отлагане. А лидерът на опозицията за пореден път не скри недоверието си в премиера Мей, която според него трябва да приеме, че нито нейното споразумение, нито Brexit без сделка са приемливи варианти. Очаквано, реакциите на Европейския съюз са смесени. Председателят на Европейският съвет, Доналд Туск заяви, че ще призове европейските лидери да разрешат отсрочката, ако Великобритания има нужда да преработи стратегията си. Френският президент Еманюел Макрон пък заяви, че Лондон трябва да представи основателна причина за отсрочка. А главния преговарящ от страна на Брюксел, Мишел Барние обобщи:  , заяви Барние. За да бъде разрешена отсрочката е нужно единодушно решение на лидерите на страните-членки на Европейския съюз. А ако наистина бъде отложен, Великобритания ще е принудена да участва в изборите за Европейски парламент. Уестминстър категорично отхвърли възможността за втори референдум, след като редица лейбъристи умишлено се въздържаха. В официално изявление, обаче, от опозицията обясниха – това не е правилния момент. И допълниха – ще предложат вот за организация на национален референдум, когато са готови. Харесайте и страницата ни във Facebook ", "date": "2019.03.15", "title": "Brexit ще трябва да почака, но не се знае колко"}
{"url": "https://www.bgonair.bg/bulgaria/2019-03-15/sagata-ivancheva-sadat-proveryava-koy-e-pisal-v-teftercheto-na-bivshata-kmetitsa", "text": "\r\n Делото срещу бившия кмет на район \"Младост\" Десислава Иванчева, заместничката ѝ Биляна Петрова и Петко Дюлгеров е на финала си. И днес заседанието не мина без скандали. Този път заради графологична експертиза, според която в тефтерчето на Иванчева е писал и някой друг. Десислава Иванчева има много специфичен почерк, поради което ясно личи разликата в изписаните редове, твърдят графолозите. А ябълката на раздора се оказа цифрата 40 хиляди. Според прокуратурата - сумата, представляваща само един транш от искания подкуп. Цифрите били изписани на ръка от Иванчева в тефтер, който е и сред основните доказателства срещу нея.  Според експертите цифрите са изписани от друг човек. Дали става въпрос за Петко Дюлгеров, който бе предшественик на Иванчева на кметския пост, а сега - подсъдим с нея, ще установява нова експертиза. Тя трябва да бъде готова до началото на април.  Десислава Иванчева получи обратно от съда шофьорската си книжка и СИМ карти. Оказа се, че трите ѝ мобилни телефона не са в същия плик и сега трябва да бъдат намерени из иззетите при ареста веществени доказателства. Харесайте страницата ни във Facebook", "date": "2019.03.15", "title": "Съдът проверява кой е писал в тефтерчето на Десислава Иванчева"}
{"url": "https://www.bgonair.bg/bulgaria/2019-03-15/kmetat-na-strelcha-ne-sam-okazval-natisk-na-obshtinski-sluzhiteli", "text": "\r\n Не е упражняван натиск върху служителите в община Стрелча да подават молби за напускане. Така кметът на общината Стойно Чачов коментира за първи път акцията на икономическа полиция Пазарджик във вторник.  Акцията дойде след подаден сигнал, че Чачов е накарал цялата общинска администрация да попълни молби за напускане без конкретна дата и да ги подпише. Стойно Чачов нарече акцията \"омаскаряване на кмета\" и я оприличи на бразилска сапунка.  След 9 часа претърсвания полицаите не открили нито една молба за напускане. Стойно Чачов отрече да е оказвал натиск върху служителите си, но разказа как ги събрал през 2016 г. и им заявил, че който не желае да работи с новия екип може да си подаде молбата за напускане. Подписали ги 6-7 човека. Според Чачов проверката на полицията е по сигнал на бившия главен инженер на общината, който в момента се разследва за злоупотреба със служебно положение.  Лидерът на АБВ Румен Петков изказа подкрепата си към кмета на Стрелча и поиска вътрешният министър Младен Маринов да уволни директора МВР - Пазарджик Йордан Рогачев. Чачов беше подкрепен и от жители на Стрелча, които се събраха пред кметството. Срещу Стойно Чачов все още няма повдигнато обвинение. Той заяви,че след като приключи разследването срещу него ще прецени какви действия ще предприеме и няма притеснения дори, ако прокуратурата поиска отстраняването му от длъжност. Харесайте страницата ни във Facebook", "date": "2019.03.15", "title": "Кметът на Стрелча: Не съм оказвал натиск на общински служители"}
{"url": "https://www.bgonair.bg/world/2019-03-15/desetki-zhertvi-i-raneni-sled-strelba-v-dve-dzhamii-v-nova-zelandiya", "text": "\r\n Терор в Нова Зеландия! Най-малко 49 души загинаха, поне 48 са ранени при стрелба в две джамии в град Крайстчърч по време на свещената за мюсюлманите петъчна молитва. Местните власти определиха атаката като терористичен акт. Властите обявиха, че по случая има задържан мъж. Стрелецът е 28-годишен австралиец с крайнодесни и антиимигрантски нагласи. Преди стрелбата той е написал и публикувал в социалните мрежи манифест от 87 страници срещу имигрантите и исляма. В него пише, че е започнал да планира атаката още преди две години и твърди, че не е свързан с нито една терористична групировка. По данни на властите, в няколко автомобила са били открити взривни устройства. Полицията е извършила и още три ареста – на двама мъже и жена, но към момента не е ясно дали имат връзка с нападението. Властите се опасяват, че част от нападателите все още са на свобода.  Според американски медии стрелбата е била излъчвана на живо в социалните медии. От Facebook заявиха, че кадрите, заедно с профила на задържания, вече са свалени от компанията. Властите призоваха хората да избягват района около двете джамии, а всички училища във втория по големина град в страната бяха затворени до второ нареждане. Властите в Австралия заявиха, че ще сътрудничат на Нова Зеландия с разследването на нападението. Харесайте страницата ни във Facebook ", "date": "2019.03.15", "title": "Терор в Нова Зеландия: Десетки жертви и ранени след стрелба в две джамии (Обновена)"}
{"url": "https://www.bgonair.bg/world/2019-03-15/dve-raketi-byaha-izstrelyani-ot-ivitsata-gaza-sreshtu-tel-aviv", "text": "Ракетно нападение срещу Израел. Най-малко две ракети са били изстреляни от Ивицата Газа, като в Тел Авив е била задействана системата за противовъздушна отбрана \"Железен купол“.  Няма данни за жертви и ранени, както и за сериозни материални щети. След нападението израелският премиер Бенямин Нетаняху събра на спешно съвещание генералния щаб на армията. Все още никой не е поел отговорност за ракетната атака. От израелската армия заявиха, че са били извършени ответни въздушни удари срещу позиции на терористи в Газа. Харесайте и страницата ни във Facebook", "date": "2019.03.15", "title": "Две ракети бяха изстреляни от Ивицата Газа срещу Тел Авив"}
{"url": "https://www.bgonair.bg/reportazhi/2019-03-15/meditsinski-sestri-se-oplakaha-che-sa-zaplashvani-sled-protestite-im", "text": "\r\n Медицински сестри са заплашвани след протестите от началото на месеца. Това твърдят самите те и предоставиха аудиозаписи единствено на Bulgaria ON AIR. Медицинските сестри готвят втория си протест на 21 март. Аудиозаписи разкриват, че управителите на болниците, в които работят, и кметове на родните им места оказват натиск върху тях. Започва се отдалеч.  Една от медицинските сестри подава заявление от името на всички, готови за протест, впоследствие е привикана.  Кой точно я е накарал, какво иска да постигне с това, че е подала заявлението, защо тя го е подала заявлението и да внимава много какво прави, всичко това се чува от аудиозаписа. Следват обяснения повече от 10 минути, в които се казва, че няма нужда от повече подписи, тъй като по времето на протеста медиците няма да са на работа. Даден е срок до следващия ден, в който трябва да се впишат всички, които ще отидат на протеста.  Това не е едниствената жена, която е заплашвана, има и други в различни градове от страната. Заплашвани са с уволнение, с това да не си пъхат носа там, където не ми е работата, натискат ги старши сестри, кметовете на общините също. Писмена покана от борда на болницата няма, защото няма правно основание за такова. В няколко общини кметовете не са пожелали да се срещат с медицинските работници, но след като получили заявления за протест, последвали срещи на закрити врати.  ", "date": "2019.03.15", "title": "Медицински сестри се оплакаха, че са заплашвани след протестите им"}
{"url": "https://www.bgonair.bg/bulgaria/2019-03-15/katastrofa-blokira-patya-karlovo-sopot", "text": "Катастрофа блокира за кратко пътя Карлово - Сопот. \r\nЛек автомобил с петима души се удари в дърво на натоварената пътна отсечка.  По първоначална информация причина за катастрофата е несъобразена скорост. \r\nВодачът е изгубил контрол, отклонил се е от пътя и се е забил с висока скорост в дървото. \r\nДвама души са болница в Пловдив, без опасност за живота.  ", "date": "2019.03.15", "title": "Катастрофа блокира пътя Карлово - Сопот"}
{"url": "https://www.bgonair.bg/bulgaria/2019-03-15/boyko-borisov-sabra-na-speshna-sreshta-vsichki-spetssluzhbi", "text": "\r\n Терористът от Нова Зеландия е бил в България миналата година. Това стана ясно, след като премиерът Бойко Борисов събра на спешна среща всички спецслужби.   Най-малко 50 души загинаха, а десетки са ранени при стрелба в две джамии в град Крайстчърч, по време на свещената за мюсюлманите петъчна молитва. Четирима души са задържани - трима мъже и една жена.  \"Той е посетил балканския регион през 2016 година. Установено е негово пребиване на българска територия за периода от 9 до 15 ноември 2018 година. Той пристига с полет от Дубай. На следващия ден - 10 ноември наема автомобил, с който извършва пътуване по маршрута София-Плевен-Габрово-Велико Търново-Казанлък-Пловдив-Асеновград-Бачково-Банско-Благоевград-Перник и на 15 ноември заминава за Букурещ\", обясни главният прокурор Сотир Цацаров. По думите му са събрани начални данни относно използвани кредитни и СИМ карти, всички места, на които е пребивавал, както и всички негови контакти. Няма данни за евентуални терористични връзки и дейност на наша територия. \r\n\"Осъждаме всеки такъв акт, извършен срещу невинни хора, независимо от тяхната религия. По никакъв начин не желаем този акт да бъде свързван с България и историята ни. Ние сме толерантен народ, живеем в мир и разбирателство\", заяви Екатерина Захариева. Много европейски лидери изразиха съболезнованията си на близките на загиналите в терористичната атака. Президентът на България Румен Радев и премиерът Бойко Борисов също изпратиха своите съболезнования на генерал-губернаторa на Нова Зеландия Патси Реди.  Министерството на външните работи препоръчва на гражданите пребиваващи в Нова Зеландия да не правят опити да навлизат в отцепените от полицията райони, стриктно да спазват препоръките на охранителните органи. По информация на българското посолство в Австралия, акредитирано от Нова Зеландия, няма данни за пострадали българи в атаката. Пред джамията в София през целия ден днес имаше засилено полицейско присъствие.  ", "date": "2019.03.15", "title": "Стрелецът от Нова Зеландия е бил в България миналата година"}
{"url": "https://www.bgonair.bg/bulgaria/2019-03-15/sluzhitelka-na-obshtinata-v-haskovo-prodala-nezakonno-apartament", "text": "\r\n Скандал заради незаконна сделка с общинско жилище се разрази в Хасково. Бивша служителка в общината продала двустаен апартамент, без решение на общинския съвет. Сделката станала през лятото на 2018 година, а сумата от продажбата все още не е постъпила по сметките на общината.  Кметът Добри Беливанов е подал сигнал в прокуратурата. Служителката е дисциплинарно уволнена. Незаконната сделка станала през лятото на 2018 г. Под договора за покупко-продажба, който изглежда напълно автентичен, стоят подписите на кмета Добри Беливанов и на главния счетоводител на общината Тодорка Стоянова. Имотът е закупен от Асен Стоянов, който 28 години обитавал въпросния апартамент на бул. \"Васил Левски\" под наем.  \r\n\"Това бе юни месец, но платихме на 23 000 лева и отгоре. Даже им оставих 100 лева за почерпка\", заяви купувачът. По сметките на общината обаче такава сума не е постъпвала, а апартамента не е регистриран като продаден. Няма и решение на общинския съвет, което е задължително при продажба на общинско жилище. Адвокат Динко Стоев отказа коментар и отрече да има нещо общо с тази история. Според кмета Добри Беливанов става въпрос за измама.  \"Аз назначих комисия да направи проверка. Оказа се че с този дотовор за покупко-продажба има и друг договор за наем. Изглежда е направена някаква комбинация при снимане вероятно, защото цената и на втората страница, където е моя подпис има различия\", заяви Беливанов.  Как точно е станала измамата не е ясно. Достъп до всички необходими документи според кмета имал един единствен човек – въпросната служителка Галина Севова, която Беливанов уволнил дисциплинарно В апартамента на бул. Васил Левски живеят 6-има души – Асен, жена му, децата и внуците му.   ", "date": "2019.03.15", "title": "Служителка на общината в Хасково продала незаконно апартамент"}
{"url": "https://www.bgonair.bg/sutreshen-blok/2019-03-15/istoricheski-sriv-na-facebook-zashtiteni-li-sa-dannite-ni-v-sotsialnite-mrezhi", "text": "\r\n 14 часа срив във Facebook и потребителите от цял свят нямаха достъп до услугите. Проблемът беше още в платформата Instargram и приложенията Messеnger и What's up. Официалната причина, която беше обявена от компанията, е промяна в конфигурацията на сървърите, което е довело до тези нежелани ефекти. IT анализаторът Христо Ласков каза, че Facebook е средство за печелене на пари и подобен срив е коствал доста сериозни загуби на много хора. Той обясни, че само от компанията знаят какво точно е станало, но подозрения за нещо по-сериозно винаги има, защото все пак Facebook оперира огромен брой лични данни и информация за над 2 милиарда души. Ласков подчерта, че Facebook и Google са компаниите, които оперират с огромно количество информация за много хора и затова те са следени много сериозно. \"Всеки един пробив може да доведе до изключително нежелани крайни ефекти. От това някой да се сдобие с достъп до чужд акаунт, експлоатирането на този акаунт по много различни начини\", обясни IT анализаторът в ефира на \"България сутрин\" и допълни, че профилът на всеки отделен човек представлява интерес за киберпрестъпниците. Именно на такава атака е станала жертва певицата Ева Георгиева, която също е била подведена от имейл за верификация и така е предоставила своите данни и възможността хакери да боравят с профила ѝ в социалната мрежа. Те пък след това поискали откуп от 200 евро. \"Въведох си името и паролата съвсем спокойно, имаше логото и подписа, всичко. Имейлът приличаше на най-обикновен от Facebook, който съм получава много пъти\", разказа изпълнителката пред Bulgaria ON AIR. Тя сподели, че е отказала на турските хакери да плати откупа за своя профил. Харесайте и страницата ни във Facebook ", "date": "2019.03.15", "title": "Исторически срив на Facebook. Защитени ли са данните ни в социалните мрежи?"}
{"url": "https://www.bgonair.bg/bulgaria/2019-03-15/vliza-v-sada-deloto-za-katastrofata-na-magistrala-trakiya", "text": "Делото за катастрофата на магистрала \"Тракия\", при която загинаха шестима души, влиза в съда. За трагедията е обвинена 29-годишната Цвета Таскова.  Тежкото произшествие стана миналата пролет. Според обвинението Таскова изгубила контрол над автомобила си и с поредица грешни маневри е причинила преобръщането на автобуса.  В катастрофата имаше и десетки ранени. Технически неизправности на двете превозни средства не бяха открити. Харесайте страницата ни във Facebook", "date": "2019.03.15", "title": "Делото за катастрофата с 6 жертви на АМ \"Тракия\" влиза в съда"}
{"url": "https://www.bgonair.bg/bulgaria/2019-03-15/chez-sedem-pati-hvashta-kradets-na-tok-v-kvartal-dragalevtsi", "text": "Екипи на ЧЕЗ Разпределение установиха за седми пореден път луксозна къща в столичния квартал \"Драгалевци\" да консумира неправомерно електроенергия, съобщиха от електроразпределителното дружество. Компанията е подала за пореден път сигнал до органите на МВР, информира  . Къщата е с преустановено електрозахранване заради неплатени задължения от 2017 година, а клиентът е с образувано досъдебно производство година по-късно, които са заради предходните нарушения, добавиха от ЧЕЗ. Кражбите на електроенергия на къщата до момента са реализирани чрез директно присъединяване към електроразпределителната мрежа. Установеното днес нарушение е направено чрез изграден допълнителен кабел под земята. От дружеството посочиха, че 26 процента от нарушителите са регистрирани повече от веднъж за кражба на ток, като 980 от тях са с над 3 съставени протокола през последните три години. Заради това, от ЧЕЗ Разпределение обявиха, че очакват нови правила, които да въведат строги санкции не само по отношение на цената, но и по отношение на срока за дотаксуване на електроенергия за некоректните потребители. Кражбите на ток влошават качеството на електроенергията за всички клиенти, пише в съобщението. Харесайте и страницата ни във Facebook ", "date": "2019.03.15", "title": "ЧЕЗ седем пъти хваща крадец на ток в квартал \"Драгалевци\""}
{"url": "https://www.bgonair.bg/bulgaria/2019-03-15/zatvornitsi-s-tezhki-prisadi-poiskaha-ot-vas-po-lek-rezhim-za-intimnite-svizhdaniya", "text": "Върховният административен съд гледа дело, което около 20 затворници с тежки присъди са завели за начина, по който протичат интимните свиждания в местата за лишаване от свобода. \n Делото се гледа в сградата на Съдебната палата, защото не може това да стане в тази на ВАС. Сред затворниците, които са завели делото, има и такива с доживотни присъди без право на замяна.  Затворниците и техните интимни партньорки обжалват документ на Министерството на правосъдието, според който 4-часовите свиждания трябва да се провеждат в присъствието на надзирател или да бъдат снимани с охранителна камера, което според защитниците на затворниците е ограничаване на правата им. Харесайте и страницата ни във Facebook ", "date": "2019.03.15", "title": "Затворници с тежки присъди поискаха от ВАС по-лек режим за интимните свиждания"}
{"url": "https://www.bgonair.bg/sutreshen-blok/2019-03-15/targovtsi-za-novite-pravila-za-obekti-po-moreto-silno-pritesneni-sme", "text": "\r\n Собствениците на преместваемите обекти по морето започват подготовката за новия сезон. Те ще имат срок от една година да приведат обектите си според новите правила, приети от Народното събрание. Според тях занапред главният архитект на града ще одобрява вида на павилионите, сергиите и други обекти. Общинските съвети пък ще издават съответната наредба. Законът регламентира площта и височината на сергията.  По-строг режим се въвежда и за капанчетата в парковете и градинките, като ДНСК ще може да разпорежда премахване на капанчетата и бараките.  Промените в Закона за устройство на територията бяха внесени от лидера на НФСБ Валери Симеонов. Битката на Симеонов с незаконните обекти по морето започна още по времето на мандата му като вицепремиер. Политикът имаше своя визия за най-големия ни курорт Слънчев бряг, като настояваше всички павилиони да се премахнат, защото съсипват имиджа му. Бизнесът обаче приема голяма част от мерките за твърде ограничаващи. \"Силно сме разочаровани, дори силно притеснени, защото това е още един обръч около и без това стегнатото положение на бизнеса\", споделиха от бранша пред Bulgaria ON AIR. Правилата важат дори за павилионите в частни терени. \"Затвърждаваме позицията си, че сме държавата на ограниченията и абсурдите, защото частната собственост по Конституция е неприкосновена\", категоричен е представител на малкия бизнес. Новите правила за преместваемите обекти няма да влязат в сила за този сезон. Собствениците им ще имат време да ги приведат според изискванията. Търговците заподозряха обаче, че се прави разчистване на терени по морето за приближени до властта. Харесайте и страницата ни във Facebook", "date": "2019.03.15", "title": "Търговци за новите правила за обекти по морето: Силно притеснени сме!"}
{"url": "https://www.bgonair.bg/sutreshen-blok/2019-03-15/sled-koshmarno-patuvane-do-istanbul-turisti-shte-sadyat-avtobusna-kompaniya", "text": "\r\n Пътниците, които бяха изоставени от автобусна компания посред нощ, подават жалба в Държавната автомобилна администрация. Групата смята да заведе и колективен иск срещу фирмата и да я осъди. Всичко се е случило преди десетина дни в Пловдив, когато група българи се прибирали от екскурзия в Египет към София.  \"Преди три месеца закупихме билети за превоз до Истанбул. Групата беше от 20 души, 5 души бяха от София, 14 от Пловдив и един от Хасково. Автобусът тръгва от Благоевград-София-Пловдив-Хасково-Истанбул, на връщане трябваше да е същият маршрут по обратен път\", споделиха част от потърпевшките пътници за \" \". Проблемите обаче не спират през цялото пътуване. Преди да преминат границата на отиване, на всеки пътник, който не е имал алкохол в себе си, е раздадена по една бутилка, която да пренесе.  Тоалетната в автобуса също не е можела да се използва, като пътниците са били осведомени, че не работи, но според тях причината е била друга. На връщане към България групата е била прекачвана няколко пъти от един автобус в друг. След това от Истанбул до Пловдив няма нито една почивка, а шофьорът кара нервно и бързо, за да навакса време.  Около час след полунощ автобусът пристига в Пловдив и оставя пътниците там, за да чакат друг автобус до София. Такъв обаче не пристига до 3 часа сутринта. Пътниците многократно звъняли на шофьора, който трябвало да дойде и да ги върне в София, но така и не получили точна информация дали и кога ще се появи. След няколко часа на студа започнали да търсят алтернативни варианти, за да се приберат в столицата. След злополучното прибиране, двама от мъжете многократно търсят контакт с представител на автобусната фирма, но среща им е отказвана.  \"Искаме да заведем жалба срещу тях. Имаме намерение и да осъдим тази фирма. Цялата група сме готови да заведем дело\", категорични бяха пътниците пред  . Харесайте и страницата ни във Facebook", "date": "2019.03.15", "title": "След кошмарното пътуване до Истанбул: Туристи ще съдят автобусна компания"}
{"url": "https://www.bgonair.bg/sutreshen-blok/2019-03-15/roditelite-na-nikolay-ne-mogat-da-zaminat-za-pekin-chuli-se-samo-vednazh-s-nego", "text": "\r\n Тази сутрин започна операцията на българина, който е в критично състояние, след като падна от мост в Пекин. На 9 март, с лед инцидент в китайската столица,  31-годишният Николай Маринов е с тежки счупвания на гръбнака, ребра, подбедрица и по краката, както и със сериозен кръвоизлив в корема.  Операцията му е ще струва 40 хиляди евро, а застраховката му не покрива напълно тази сума. Първоначално интервенцията беше забавена заради липсата на средствата. Министерството на външните работи обаче увери  , че е дало гаранция на болницата, че парите за лечението на Николай ще бъдат изплатени. Лекарите са посъветвали неговите близки да са до него след края на интервенцията, за да помагат за възстановяването на младия мъж. Родителите му Красимира и Горан Илиеви обаче са категорични, че нямат средствата, които са необходими, за да заминат. Двамата отхвърлиха и възможността инцидентът със сина им да е опит за самоубийство. Красимира разказа, че са успели да се свържат и да говорят за кратко с Николай. , сподели майката на Николай Маринов. Пред камерата на   тя разкри още, че от посолството ни в Пекин са ги потърсили, за да ги информират за инцидента със сина им. Бащата на младия мъж Горан пък каза, че не е повярвал на чутото в първия момент. , сподели той. Родителите на Николай Маринов разказаха, че двамата се издържат от една пенсия от 320 лева, защото жената е безработна, а мъжът е с онкологично заболяване и няма как да си позволят да пътуват до Китай, за да видят сина си. Информирани са от институциите в Пекин, че трябва да приготвят и сериозна сума пари за лечението на Николай.  Красимира и Горан казаха още, че са благодарни на консулската ни служба в китайската столица за съдействието, което са им оказали и очакват резултатите от операцията на своя син. Харесайте и страницата ни във Facebook ", "date": "2019.03.15", "title": "Николай е в критично състояние, но родителите му не могат да отидат в Пекин"}
{"url": "https://www.bgonair.bg/sutreshen-blok/2019-03-15/bsp-i-volya-boykotirat-ns-politolozi-nyama-osnovaniya-za-politicheska-kriza", "text": "\r\n Кворумът без \"Воля\" би могъл да бъде доста проблематичен, но както се разбра - няма да бъде. \"Воля\" вероятно си вдига акциите. Напускането на парламента е много рискован ход. Това посочи в \"България сутрин\" политологът Антоний Тодоров, коментирайки решението на партия \"Воля\" да напусне Народното събрание. Още преди седмици това сториха и депутатите от БСП. От \"Воля\" уточниха, че от време на време ще се регистрират, но няма да участват в дебатите. \"Напускането на парламента от депутати или парламентарна група е извънредна ситуация. Такова нещо би трябвало да се оправдае с грубо нарушаване на правилника на парламента или нарушаване на принцип. Само че не може да продължава твърде дълго, защото се губи смисълът на цялото занимание, наречено парламент\", обясни Тодоров. Той бе категоричен, че такъв вид преиграване започва да става истински контрапродуктивно. А по думите му от ГЕРБ усещат, че може да се разпадне коалицията с ОП, затова поглеждат към ДПС. Политологът Стойчо Стойчев настоя, че в България отдавна парламентарната дейност се е превърнала в циркаджийство. Важните хора в една партията станаха пиарите, а не политиците, смята той. \"Ставаме апатични към такъв тип действия. Българската политика стана публичен имидж\", отбеляза Стойчев пред Bulgaria ON AIR. Той подчерта още, че няма основания за политическа криза, защото нямало страшно, ако парламентът не законодателства за известно време. Депутатът от ГЕРБ Анна Александрова заяви пред репортер на Bulgaria ON AIR, че няма политическа криза за ГЕРБ и \"Обединени патриоти\", както и че няма проблем с кворума в пленарната зала.  \"Надхвърляме 121 депутата. Искрено се надявам, че \"Воля\" ще преразгледат своята позиция, имайки предвид, че г-н Марешки е отговорен политик, който се ангажира с проблемите на българските граждани\", коментира тя. Александрова отрече партия ГЕРБ да се е отметнала от позицията си за задълженията на вероизповеденията, за които стана ясно, че няма да се опрощават, а ще се разсрочват. По думите ѝ от БСП са се заиграли със страховете на хората. Харесайте страницата ни във Facebook ", "date": "2019.03.15", "title": "БСП и \"Воля\" бойкотират НС? Политолози: Няма основания за политическа криза"}
{"url": "https://www.bgonair.bg/bulgaria/2019-03-15/sadat-reshava-za-psihichno-bolniya-podpalvach-ot-kyustendil", "text": "Окръжният съд в Кюстендил трябва да реши дали младежът, подпалил жилищен блок в града, ще бъде настанен в психиатрия.  Бащата на 21-годишния мъж, подпалил сградата, в която живее, е подал жалба срещу сина си в районната прокуратура още на 15 януари. Заради внесена жалба в Окръжния съд обаче решението момчето да бъде настанено в специализирана психиатрична болница в Раднево не е влязло в сила.  Само преди седмица сигнали срещу него са подали и съседи. 21-годишният мъж живеел сам на първия етаж. При инцидента изгоряха входната врата и електрическото табло, има щети по вратите на апартаментите и мазетата. Само бързата реакция на живеещите в газифицираната сграда е предотвратила голяма трагедия. Харесайте страницата ни във Facebook", "date": "2019.03.15", "title": "Съдът решава за психично болния подпалвач от Кюстендил"}
{"url": "https://www.bgonair.bg/bulgaria/2019-03-15/dokumentalnata-poreditsa-nashite-palkovodtsi-puska-nov-bonus-epizod", "text": "Анимационно-документалната поредица \"Нашите пълководци\" на сдружение \"Българска история\" и ЗАД \"Армеец\", която представя някои от най-важните български военачалници, се увеличава с един нов бонус епизод. Допълнителният късометражен филм е посветен на първия български генерал Сава Муткуров, чиито заслуги за Съединението и за развитието на българската армия са неоспорими.  Днес, на 15 март, се отбелязват 128 години от неговата кончина. Паметта на ген. Муткуров ще бъде почетена във Велико Търново със специална изложба, благотворителна инициатива за събиране на средства за изграждане на бюст на негово име. Днес в чест на първия български генерал в  старата българска столица ще бъде представен за пръв път и филма от \"Нашите пълководци\", посветен на ген. Муткуров.  В новия епизод от поредицата ще бъдат представени интересни данни за живота на генерала. Той всъщност е човекът, който убеждава българския княз Александър І  в каузата на Съединението. Муткуров участва активно в делото на 6 септември 1885 г., включен е и във временното правителство. Участник в три войни историята го показва като прям, но честен, и уважаван дори от противниците си. Както заявява негов биограф: \"Той беше и началник, и приятел, и войник и добър гражданин. Нека българската история му определи приличното място в своите страници!\" Още интересни подробности за човека, без когото Съединението между Княжество България и Източна Румелия може би никога нямаше да бъде факт, ще разберете от новия 11-и епизод на \"Нашите пълководци\".  . Създаването на бонус епизода на \"Нашите пълководци\" е обещание, което ЗАД \"Армеец\" даде по време на представянето на образователния проект във Велико Търново през ноември 2018 година. Огромният интерес на публиката към поредицата провокира изпълнителния директор на ЗАД \"Армеец\" Константин Велев да обещае, че заедно със сдружение \"Българска история\" ще създадат епизод за първия български генерал. Документалната поредица \"Нашите пълководци\" е съвместен образователен проект на сдружение \"Българска история\" и ЗАД \"Армеец\", който цели да направи родната история интересна и вълнуваща както за по-широката общественост, така и за учениците. Проектът е продължение на \"Българско военно чудо\", което пресъздаде най-големите военни постижения на армията ни. Филмите бяха представени на открити уроци по родолюбие пред стотици ученици и предизвикаха страхотен интерес както сред тях, така и сред учителите. Сега обиколката из училищата продължава и с епизодите от \"Нашите пълководци“.  Филмите са достъпни за всички и онлайн, а дискове от поредицата се подаряват безвъзмездно за образователни цели. Епизодите могат да бъдат гледани и в социалните мрежи на \"Българска история\" и ЗАД \"Армеец\". Харесайте страницата ни във Facebook ", "date": "2019.03.15", "title": "Документалната поредица \"Нашите пълководци\" пуска нов бонус епизод"}
{"url": "https://www.bgonair.bg/bulgaria/2019-03-15/obrat-pri-volya-registriraha-se-ot-vtoriya-pat-i-spasiha-kvoruma-v-nss", "text": "\r\n Отново кворум на ръба в Народното събрание. Той беше осигурен от депутатите от \"Воля\", въпреки обявеното от тях вчера решение, че напускат парламента. При първоначалния опит ГЕРБ и \"Обединени патриоти\" събраха 199 депутати и двама не достигнаха, за да започне парламентът да работи. Втората регистрация обаче беше успешна, тъй като от \"Воля\" се регистрираха и спасиха пленарния ден. През следващата седмица ще се проведе среща на управляващите, които ще опитат да убедят депутатите от \"Воля\" да присъстват постоянно в пленарната зала и да не застрашават кворума.  \"Спасихме министър Каракачанов да ходи да търси лечение при ДПС. Стана ясно, че ние сме необходими. Предстоят разговорите в сряда и тогава ще видил дали българският парламент продължава да има нужда от \"хапчетата\" на Марешки или не\", заявиха от \"Воля\". Искрен Веселинов от ВМРО пък определи случващото се в кулоарите на Народното събрание като евтин цирк. След като събраха кворум и започнаха работа, депутатите приеха промените на промените в Изборния кодекс по отношение на преференциалния вот. Единодушно залата подкрепи новото предложение на ГЕРБ и засега преференциите остават в стария си вид. Народното събрание отхвърли предложенията на ДПС за Изборния кодекс, които засягат гласуването в чужбина, агитацията на майчин език и уседналостта. Депутатите решиха още срокът, в който ще може да се отлага изплащането на задълженията на вероизповеданията, да бъде 10 години. Харесайте страницата ни във Facebook ", "date": "2019.03.15", "title": "Обрат при \"Воля\": Регистрираха се от втория път и спасиха кворума в НС"}
