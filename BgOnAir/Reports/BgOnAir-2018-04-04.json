{"url": "https://www.bgonair.bg/reportazhi/2018-04-04/anonimen-dari-150-hil-lv-za-postroyavaneto-na-tsarkva-v-rusensko-selo", "text": "\r\n Анонимен дарител дава 150 000 лева за построяването на нова църква в русенското село Копривец. Храмът ще бъде част от манастирския комплекс \"Света Петка“. За построяването му помогна и покойният Дядо Добри, който е сред щедрите дарители. Новият храм ще се казва \"Света Параскева“ - на името на параклиса, в който в момента се извършват богослужения. Той е очакван с вълнение и радост от всички в селото.  Сред първите дарители за новата църква е бил покойният дядо Добри. Светецът от Байлово научил за манастира случайно и започнал да събира средства за бъдещия храм.  В навечерието на Великден анонимен благодетел изненадал всички с щедростта си и дарил още 150 000 лв. за благородната кауза.  \r\nЦърквата ще бъде завършена през есента, предстои и ремонт на манастира.", "date": "2018.04.04", "title": "Анонимен дари 150 хил. лв. за построяването на църква в русенско село"}
{"url": "https://www.bgonair.bg/denqt-on-air/2018-04-04/ostavkite-nyama-da-reshat-problemite-v-sektor-sigurnost-smyata-ekspert", "text": "\r\n Така председателят на СФСМВР Валентин Попов коментира в \" \" днешните подадени оставки заради случая с двамата въоръжени затворници, които избягаха от Софийския затвор на 3 април следобед. \" \", подчерта Попов. Според него МВР е \"оголяло\" от кадри - най-вече на терен. \" \", категоричен бе председателят на СФСМВР пред . По думите му през тази година би трябвало въпросът с недостига и качеството на екипировката на служителите на МВР да бъде разгледан и решен окончателно.", "date": "2018.04.04", "title": "Оставките няма да решат проблемите в сектор \"Сигурност\", смята експерт"}
{"url": "https://www.bgonair.bg/denqt-on-air/2018-04-04/zatvornitsi-s-orazhie-izbyagali-prez-glavniya-vhod-ima-neshto-sbarkano", "text": "\r\n Така депутатът от \"Обединените патриоти\" Александър Сиди коментира в студиото на \" \" бягството  на  рецидивисти Владимир Пелов и Радослав Колев  от Софийския затвор. \" \", категоричен е Сиди. По думите му още по време на протестите на служителите в затворите се е повдигнал въпросът за липсата на кадри в тази сфера, но никой не е обърнал внимание. \" \", подчерта народният представител пред  . Той е на мнение, че оставките на високи нива в системата няма да решат проблемите, трябва да се поеме персонална отговорност и да се изясни кой точно е виновен. Депутатът от \"Обединени патриоти\" коментира и сделката за продажбата на ЧЕЗ и дали държавата трябва да се намеси в покупката. \" \", завърши Сиди.", "date": "2018.04.04", "title": "Затворници с оръжие, избягали през главния вход... Има нещо сбъркано!"}
{"url": "https://www.bgonair.bg/economy/2018-04-04/pochti-50-hil-sa-saniranite-zhilishta-prez-2017-g", "text": "Общо 49 699 жилища в 769 многофамилни жилищни сгради са въведени в експлоатация през 2017 г. в цялата страна след обновяване по Националната програма за енергийна ефективност на многофамилните жилищни сгради. Това става ясно от одобрения от правителството доклад за напредъка по изпълнението на управляваната от Министерството на регионалното развитие и благоустройството програма през миналата година, съобщават от правителствения пресцентър. Към 31 декември 2017 г. са стартирали дейности по 98,5% от всички 2022 сгради със сключени договори за целево финансиране по Националната програма за енергийна ефективност на многофамилни жилищни сгради (НПЕЕМЖС). Най-много от тях се намират в област Благоевград – 93, следвана от област Бургас – 91, Хасково – 81, и Пловдив и Стара Загора с по 47 сгради. В доклада се посочва, че в края на предходната година в процес на изпълнение на строително-монтажни работи са били 528 сгради, вследствие на което ще бъдат обновени 38 643 жилища. Предвижда се през 2018 г. да бъдат обновени още 51 010 жилища в общо 712 сгради, от което се очаква да се възползват 109 хил. души. Според данните последните одобрени за реновиране сгради се очаква да бъдат завършени в края на 2019 г. Правителството планира да засили контрола на компетентните органи за качественото изпълнение на програмата за енергийна ефективност на многофамилните жилищни сгради с предстоящи изменения и допълнения на Постановление №18 на МС от 2015 г. То констатира голям интерес към програмата и отбелязва, че тя е довела до намаляване на разходите за отопление на домакинствата с между 45% и 55%, удължила е експлоатационна годност на сградите и е помогнала за подобряване на здравословните условия на живот и на жизнената среда с подобрени и ремонтирани общи части и околоблоково пространство. Програмата създава заетост и увеличава финансовите постъпления както в строителния сектор, така и при производителите на строителни материали, инженери, архитектурни и проектантски фирми, транспортен бранш, складови и логистични центрове, отчитат от МС. Като положителен ефект от реализирането на програмата правителството отчита и подобряването на качеството на околната среда вследствие на спестени емисии на парникови газове, както и смекчаване въздействието на климатичните промени. Снимка: Олег Попов (Bulgaria ON AIR)", "date": "2018.04.04", "title": "Почти 50 хил. са санираните жилища през 2017 г."}
{"url": "https://www.bgonair.bg/denqt-on-air/2018-04-04/sotsialist-za-izbyagalite-zatvornitsi-logichniyat-zavarshek-e-ostavkata-na-tsacheva", "text": "\r\n Логичният завършек на драмата с избягалите затворници в София е оставката на правосъдния министър Цецка Цачева. На това мнение е депутатът от БСП Тодор Байчев, който категорично не приема заявката на Цачева, че ще подаде оставка, ако премиерът Борисов поиска. По-рано днес оставки подадоха директорът на Главна дирекция \"Изпълнение на наказанията“ Свилен Цветанов и началникът на затвора в София Петър Кръстев.   \"Всичко това е плод на ръководството и некомпетентността на Цачева. Доста безгрижно са се отнасяли хората, които са пропускали пратки, колети и посещения. Не ми се иска да вярвам, че има замесен вътрешен човек\", заяви гостът на   и добави, че винаги може да се намери човек, който да се поддаде на изкушението.  \"В системата на затворите не важи българското законодателство. Там се живее по неписани правила, които се предават устно от затворник на затворник. Съжалявам надзирателите, защото са принудени  да се съобразявят с неписаните закони на затворниците\", каза още гостът в предаването  . Според Байчев не е нужна реформа, а системата трябва да бъде променена - промяна в начина на мислене и в начина на работа. Той бе категоричен, че след като една година по-рано се е знаело за планираното бягство, би трябвало да бъдат взети мерки. Народният представител от БСП взе отношение и по казуса с продажбата на ЧЕЗ. Той настоя, че не приема премиерът Борисов да заяви една позиция, да се отметне от нея и 30 дни по-късно да се върне на първоначалната си позиция.  \"Това е замазване на очите и ситуацията. Въпросът е кой стои зад него и го кара да се държи по този начин\", смята социалистът, според когото държавата не би била лош стопанин на електроразпределителното дружество.  ", "date": "2018.04.04", "title": "Социалист за избягалите затворници: Логичният завършек е оставката на Цачева!"}
{"url": "https://www.bgonair.bg/denqt-on-air/2018-04-04/deputat-ot-volya-ubiytsite-sa-sred-nas-kakvo-predvizhda-mvr", "text": "\r\n Депутатът от \"Воля\" Пламен Христов изрази притесненията си от репликата на правосъдния министър Цецка Цачева, че бягството на двама рецидивисти от Централния софийски затвор се дължи на човешка грешка. \"Какво означава човешка грешка, когато в затвора е внесено оръжие и е дадена възможност на двама рецидивисти да си организират бягството?\", попита народният представител в предаването  . \" \", заяви гостът на  . Запитан дали \"Воля\" ще поиска оставката на Цецка Цачева той отговори, че това не е тяхна работа и премиерът Борисов трябва да поеме отговорността за назначенията си.  \" \", посочи Христов и подчерта, че у нас никой не се чувства защитен от закона. Според него действията на управляващите спрямо сделката за ЧЕЗ са имитация на дейности, които имат за цел да потушат общественото напрежение. Христов обаче отбеляза, че от \"Воля\" не смятат, че държавата трябва да влиза в тази сделка, тъй като по думите му нейните функции са да контролира.  \" \", попита на свой ред депутатът. Пламен Христов не смята, че КЕВР ще може да повлияе на сделката за ЧЕЗ.", "date": "2018.04.04", "title": "Депутат от \"Воля\": Убийците са сред нас, какво предвижда МВР?"}
{"url": "https://www.bgonair.bg/bulgaria/2018-04-04/plovdiv-e-gradat-s-nay-mrasen-vazduh-v-balgariya", "text": "\r\n Пловдив е най-мръсният град в България. Това констатираха от гражданската инициатива за измерване на фини прахови частици airbg.info. През последните пет месеца са измерени най-високите нива на фини прахови частици в страната. \"В България 15 хиляди души си отиват всяка година пряко свързани с нормите от фини прахови частици\", посочи Светослав Иванов от гражданска инициатива airbg.info. За една година 630 станции са направили над 42 милиона измервания. До края на годината се очаква станциите да надхвърлят 1200 във всички населени места. Всички те са закупени от доброволци. Кои са най-мръсните градове в страната и ефективни ли са мерките, които предприе Столична община? Вижте в репортажа на Даяна Георгиева!", "date": "2018.04.04", "title": "Пловдив е градът с най-мръсен въздух в България!"}
{"url": "https://www.bgonair.bg/world/2018-04-04/britanskiyat-prints-filip-vleze-v-bolnitsa", "text": "Принц Филип, съпругът на британската кралица Елизабет Втора, влезе в болница за операция на тазобедрената става.  Плановата интервенция ще бъде направена в болница Крал Едуард Седми в Лондон днес.  96-годишният Филип се оттегли от официалните си задължения към британската корона през август миналата година заради влошеното си здраве.", "date": "2018.04.04", "title": "Британският принц Филип влезе в болница"}
{"url": "https://www.bgonair.bg/world/2018-04-04/vavezhdat-po-soleni-sanktsii-za-shofyorite-v-sarbiya", "text": "Сърбия увеличава в значителна степен рестриктивните мерки за участниците в движението, управляващи МПС, съобщи външното ни министерство. Това става съгласно новия закон за движение по пътищата, влязъл в сила от 3 април в западната ни съседка. Най-често мерките се изразяват в размера на предвидените от закона финансови глоби, като за определени нарушения се наблюдава неколкократно повишение. От външното ни министерство информират за някои по-важни изменения. Допустимото количество алкохол в кръвта при управление на МПС е 0,2 промила /в предишния текст на закона то беше 0,3 промила/. Финансова глоба в размер на 10 000 динара /около 85 евро/се налага в следните случаи: - при управление на МПС в зони с обозначителен знак 30 км/ч, със скорост от 20 до 30 км/ч над разрешената; - при управление на МПС със замърсени регистрационни табели, не позволяващи разчитането на съответните символи; - при управление на МПС без поставен предпазен колан; - при шофиране в населени места със скорост, по-висока с 20 до 30 км/ч от разрешената; - когато се използва мобилен телефон или други уреди за комуникация без помощни средства /hands free/. Финансова глоба от 100 000 /приблизително 846 евро/ до 120 000 хиляди сръбски динара /приблизително 1016 евро/, отнемане на 14 контролни точки и осем месеца забрана за управление на МПС се налага: - при управление на МПС под въздействие на алкохол в кръвта от 1,21 до 2,0 промила. В случай, че количеството е от 1,21 до 1,6 промила, се отнемат девет точки; - при управление на МПС в населено място със скорост от 71 до 90 км в час над максимално разрешената /т.е. реално шофиране със скорост от 121 до 140 км. в час/; - при шофиране на автомагистрала със скорост, надвишаваща максимално позволената с 81 до 100 км. в час /реално 201 до 220 км. час/; - при возене на дете под 12 г. на шофьорската седалка или на непредвидените за тази цел места; - при превоз на дете с ръст под 135 см на седалка, която не е специално предназначена за тази цел; - при бягство на водач от мястото на ПТП; - при управление на МПС без включени светлини в тъмната част на деня; - при управление на МПС с липсваща в СУМПС категория или без наличието на  СУМПС; - при изпреварване на МПС, което е спряло на пешеходна пътека за пропускане на преминаващите граждани; - при изпреварване на колона от автомобили, придвижващи се с полицейски ескорт; - при управление на МПС през времетраенето на наложено наказание за управление и/или с отнето СУМПС; - при случай, в който водачът на МПС откаже да бъде подложен на тест за алкохол или наличие на психоактивни вещества в кръвта; - при скриване на самоличността на водача на МПС. При тази хипотеза се има предвид управление на автомобил от лице, което не е негов собственик, но е нарушило правилата за движение, което е документирано с технически средства от органите на Пътна полиция. В случай че собственикът на автомобила направи опит за умишлено скриване самоличността на лицето, управлявало автомобила, същият се наказва само с финансова глоба, без да му се отнемат контролни точки и да му бъде налагана санкция за управление на МПС. Повече новини четете на  .", "date": "2018.04.04", "title": "Въвеждат по-солени санкции за шофьорите в Сърбия"}
{"url": "https://www.bgonair.bg/world/2018-04-04/organizatsiyata-za-zabrana-na-himicheskite-orazhiya-svika-speshno-zasedanie-zaradi-skripal", "text": "Изпълнителният съвет на Организацията за забрана на химическите оръжия свиква днес спешно заседание в Хага. То е било поискано от Русия, която настоява за подробно обсъждане на ситуацията с обвиненията по случая Скрипал. Именно тази тема доведе до разрив в отношенията между Лондон и Москва. Заседанието ще се състои само ден, след като експерти от британската лаборатория \"Портън даун\" обявиха, че не са успели да установят \"точния източник\" на химическия агент новичок - веществото, използвано за отравянето на бившия руски шпионин Сергей Скрипал в Солсбъри на 4 март.", "date": "2018.04.04", "title": "Организацията за забрана на химическите оръжия свика спешно заседание заради \"Скрипал\""}
{"url": "https://www.bgonair.bg/world/2018-04-04/pozhar-gori-v-targovski-tsentar-v-moskva", "text": "\r\n Отново огнен ад в Русия. Пожар избухна в детски търговски център в Москва.  По първоначални данни един от служителите е загинал, а трима огнеборци са пострадали.  Около 600 души бяха евакуирани от сградата. Пламъците са тръгнали от складово помещение на последния етаж на търговския център.  Преди броени дни Русия беше разтърсена от един от най-смъртоносните пожари в историята си, когато в търговски център в Кемерово загинаха най-малко 64-ма души, десетки от тях - деца.", "date": "2018.04.04", "title": "Пожар горя в детски търговски център в Москва"}
{"url": "https://www.bgonair.bg/world/2018-04-04/turtsiya-rusiya-i-iran-se-obyaviha-za-teritorialnata-tsyalost-na-siriya", "text": "За териториалната цялост на Сирия се обявиха президентите на Турция, Русия и Иран. Тримата държавни мъже се срещнаха в Анкара.  Те се договориха да ускорят нормализирането на ситуацията в Сирия и да защитят населението в т.нар. зони за намаляване на конфликта. Русия и Иран подкрепят режима на Башар Асад, докато Турция е на страната на бунтовниците.  Преди да замине за Анкара Хасан Рохани изрази надежда да се сложи край на войната, която продължава вече седем години.", "date": "2018.04.04", "title": "Турция, Русия и Иран се обявиха за териториална цялост на Сирия"}
{"url": "https://www.bgonair.bg/world/2018-04-04/transportnite-stachki-vav-frantsiya-predizvikaha-haos-v-stranata", "text": "\r\n Масови транспортни стачки създадоха хаос във Франция. Стотици хиляди пътници останаха блокирани по гарите и летищата заради протестите на служителите в железниците и персоналът на авиокомпания \"Air France\". Железничарите излязоха по улиците на Париж с искане президентът Еманюел Макрон да се откаже от плановете си за модернизиране на сектора. Протестите преминаха мирно. Демонстрациите на ЖП служителите ще продължат три месеца, а това ще създаде неудобство за милиони пътници. Персоналът на \"Air France\" пък настоява за по-високи заплати. Близо 100 души, предимно млади хора, започнаха да чупят витрини на магазини и банки в едно от предградията на френската столица.  ", "date": "2018.04.04", "title": "Транспортните стачки във Франция предизвикаха хаос в страната"}
{"url": "https://www.bgonair.bg/reportazhi/2018-04-04/50-godini-ot-smartta-ot-smartta-na-boretsa-za-ravnopravie-martin-lutar-king", "text": "\r\n Мечтател, духовник, водач, икона в американската история. Днес светът отбелязва 50 години от смъртта на Мартин Лутър Кинг. \"Имам една мечта... моите четири деца един ден ще живеят в нация, където няма да бъдат преценявани според цвета на кожата им, а според техния характер.\" Безсмъртните думи на Мартин Лутър Кинг ехтят и до днес – 50 години след смъртта му.  Реч, произнесена на 28 август 1963 година на стълбите на Линкълн Мемориал във Вашингтон, пред 200 хиляди граждани. Реч, която призовава към световен мир и равноправие на хората от всички раси, религии и държави.  Така, той става символ на борбата за права на чернокожите. Борба, която Мартин Лутър Кинг не изоставя до края на живота си. Той става най-младият лауреат на Нобелова награда за мир през 1964 година за заслугите си срещу расовата дискриминация в Съединените щати. Бори се и срещу бедността и прекратяването на Виетнамската война. ", "date": "2018.04.04", "title": "50 години от смъртта на бореца за равноправие Мартин Лутър Кинг"}
{"url": "https://www.bgonair.bg/world/2018-04-04/napadenieto-v-youtube-bilo-zaradi-spreni-pari", "text": "Бащата на Насим Агдам, заподозряна в прострелването на трима души в централата на YouTube казва, че тя била разгневена на компанията, защото спрели да й плащат за видеоматериалите, които качва в сайта, предава Асошиейтед прес. Исмаил Агдам заявил пред местна медия, че предупредил полицията за възможността дъщеря му да отиде в централата, защото тя \"мразела\" компанията. Освен това в понеделник той съобщил за продължителното отсъствие на дъщеря си, която не отговаряла на телефонни обаждания цели два дни. Агдам казал, че от полицията в Маунтин Вю му се обадили във вторник около 02:00 ч. през нощта местно време и му казали, че намерили Насим спяща в кола, а той ги предупредил, че тя може да отиде в централата на YouTube. Говорителката на полицията в Маунтин Вю Кейти Нелсън потвърди, че полицаите са намерили жена със същото име, спяща в автомобил на паркинг в града във вторник сутринта, която отказала обяснения, посочва  При стрелбата в централата, в която работят 1700 души, са ранени трима души, а жената се е самоубила.  ", "date": "2018.04.04", "title": "Нападението в YouTube било заради спрени пари"}
{"url": "https://www.bgonair.bg/bulgaria/2018-04-04/chetvartoklasnitsi-ot-silistra-nameriha-portfeyl-predadoha-go-v-politsiyata", "text": "Четвъртокласници от Силистра намериха портфейл и го предадоха в полицията. 11-годишните Преслав Христов и Йордан Костадинов открили мъжкия портфейл, докато се разхождали в Дунавския парк в Силистра, пише  . Децата предали находката си в полицията, а от там униформените открили собственика на портфейла, тъй като в него били личната карта и шофьорската му книжка. Имало и други документи и малка сума пари. Благодарствени адреси ще бъдат изпратени от директорът на ОДМВР-Силистра старши комисар Кристиян Петров до училищата на Преслав и Йордан - ОУ \"Иван Вазов\" и ОУ \"Отец Паисий\".", "date": "2018.04.04", "title": "Четвъртокласници от Силистра намериха портфейл, предадоха го в полицията"}
{"url": "https://www.bgonair.bg/bulgaria/2018-04-04/proektopromeni-v-telk-razgneviha-horata-s-uvrezhdaniya", "text": "\r\n Ново предложение за промени в ТЕЛК разгневи хората с увреждания. Министерство на здравеопазването предлага те да бъдат освидетелствани само на база основните им заболявания. Според неправителствения сектор много хора ще изгубят правото си на инвалидна пенсия, ако промените станат факт. В момента инвалидна пенсия получават малко над 518 хиляди души.  Проектопроемените са публикувани за обществено обсъждане до 2 май. Преди това хората с увреждания ще излязат на национален протест. Предложените промени силно притесняват хора като Александър. Мъжът е военен инвалид. Вследствие на катастрофа получава множество травми и заболяване на гръбначния стълб. Освидетелстван е от ТЕЛК със 75% намалена трудоспособност. ", "date": "2018.04.04", "title": "Проектопромени в ТЕЛК разгневиха хората с увреждания"}
{"url": "https://www.bgonair.bg/bulgaria/2018-04-04/ledenite-vodi-na-yazovir-koprinka-otneha-zhivota-na-momche", "text": "\r\n 17-годишно момче се удави в язовир \"Копринка\" в община Казанлък. Инцидентът е станал в неохраняема зона на язовира, в близост до язовирната стена. Група съученици решили да разнообразят ваканционните си дни и да направят излет до язовира. Подлъгани от топлото време започнали да се къпят в ледените води.  Единият от тях, 17-годишният Димитър, повече не излязъл от водата. Приятелите на загиналия са в шок и отказаха коментар.  Водолази започнаха да издирват тялото на ученика. Повече от половин час продължи издирването, което обаче се оказа неуспешно. Видимостта под водата е почти нулева, тъй като всяка секунда от Стара планина прииждат мътни води от топящите се снегове.  Специалистите съветват хората да не се лъжат по топлото време, тъй като водата е ледена. Вижте повече във видеото!", "date": "2018.04.04", "title": "Ледените води на язовир \"Копринка\" отнеха живота на момче"}
{"url": "https://www.bgonair.bg/bulgaria/2018-04-04/uchebnitsite-do-sedmi-klas-nalichni-i-v-elektronen-variant", "text": "\r\n Електронни учебници за всички деца от 1-ви до 7-ми клас, обеща до месец министърът на образованието. Идеята на реформата е да се намали тежестта на ученическите раници. В очакване на електронните учебници, в столичното 125-то училище си направили своя реформа за по-леки раници. Двойник на учебниците за всеки чин на децата в петите класове.", "date": "2018.04.04", "title": "Учебниците до седми клас - налични и в електронен вариант"}
{"url": "https://www.bgonair.bg/reportazhi/2018-04-04/balgarskoto-agneshko-ne-se-kupuva-alarmirat-zhivotnovadite", "text": "\r\n На прага на празниците животновъдите са изправени пред сериозен проблем. На пазара почти не се търси истинско българско агнешко месо и до момента те не са продали почти нищо. Според добруджанските овцевъди цена от 5 лв. е на нивото на себестойността, защото субсидиите им са несравнимо по-малки от тези на колегите им в чужбина.  Затова вносното агнешко е по-евтино и българите го купуват въпреки разликата в качеството. Какви ще са последиците от трудното отглеждане на животни в Крайдунавска Добруджа – разказват кореспондентите ни в следващото видео.", "date": "2018.04.04", "title": "Българското агнешко не се купува, алармират животновъдите"}
{"url": "https://www.bgonair.bg/bulgaria/2018-04-04/gerb-otpravi-novi-obvineniya-kam-bsp-obyavi-mezdrageyt", "text": "\r\n ГЕРБ отправи нови обвинения към управлението на БСП по места. Този път гербаджиите взеха на мушка Мездра и кмета ѝ Генади Събков и нарекоха разкритията си \"Мездрагейт\".  Според управляващите има неправомерно изразходване на средства за изграждането на многофункционална спортна зала. За нея през 2014 година държавата превежда на общината почти 1,4 млн. лв. Сумата е била изплатена авансово на фирмата изпълнител, но днес спортна зала няма. Управляващите твърдят още, че преди години синът на кмета е бил студент в Шотландия, но е получавал субсидии от Държавния фонд \"Земеделие\" за десетки хиляди левове.", "date": "2018.04.04", "title": "ГЕРБ отправи нови обвинения към БСП, обяви \"Мездрагейт\""}
{"url": "https://www.bgonair.bg/bulgaria/2018-04-04/stotitsi-politsai-i-pozharnikari-shte-bdyat-za-bezopasnostta-po-velikden", "text": "\r\n Четирите почивни дни около Великден традиционно натоварват пътищата в страната до краен предел. За този период Пътна полиция готви няколко акции за неправоспособни и пияни водачи. КАТ ще дебне за пияни шофьори или такива, употребили наркотици. Опитът на пътните полицаи показва, че в празничните дни броят на безразсъдните, седнали зад волана, се увеличава значително. Именно заради това полицаи ще има на всеки натоварен път и кръстовище в по-големите градове.  Съвместни патрули на пожарна и полиция ще дежурят и около по-големите православни храмове.  Само в София през нощта ще дежурят 142-ма пожарникари. Освен техническите средства, ще бъдат мобилизирани и максимален брой полицаи. По най-натоварените пътища тежкотоварни автомобили няма да да се движат от 14 до 20 часа на 5 и 9 април.  Около големите църковни обекти ще бъдат изградени пропускателни пунктове, а контролът ще бъде изключително строг. Охранителите припомнят, че всички големи търговски обекти трябва да се подготвят за очаквания наплив.", "date": "2018.04.04", "title": "Стотици полицаи и пожарникари ще бдят за безопасността по Великден"}
{"url": "https://www.bgonair.bg/bulgaria/2018-04-04/predi-velikden-spirat-dvizhenieto-na-kamioni-nad-12-tona", "text": "На 5 април, последният работен ден преди четирите почивни дни за Великден, от 16 ч. до 20 ч. се ограничава движението на камионите над 12 тона по автомагистралите и най-натоваренитe пътища, съобщават от АПИ. Целта е повишаване на безопасността при пътуване и увеличаване на пропускателната способност на инфраструктурата. От АПИ апелират във връзка с очаквания трафик, шофьорите да карат внимателно и със съобразена скорост, спазвайки въведените ограничения, пътната сигнализация и указанията на \"Пътна полиция“, която следи и предприема необходимите действия за организацията на трафика. Движението на МПС над 12 тона ще е ограничено по следните пътни направления: автомагистралите; \r\nпът I-1 с. Ребърково - Ботевград, като движението се пренасочва по път II-16 Ребърково - Своге - София; \r\nпът I-1 - етапна връзка на лот 2 на АМ \"Струма“ при Благоевград - ГКПП \"Кулата“; \r\nпът I-4 п. в. \"Коритна“ - Велико Търново - Шумен; \r\nпът I-5 Русе - Велико Търново; \r\nпът I-8 ГКПП \"Калотина“ - София; \r\nпът I-9 Варна - Бургас; \r\nпът II-18 Околовръстен път на град София; \r\nпът II-99 Бургас - Царево.  Цялата статия прочетете в", "date": "2018.04.04", "title": "Преди Великден: Спират движението на камиони над 12 тона"}
{"url": "https://www.bgonair.bg/bulgaria/2018-04-04/zhena-zagina-pri-tezhka-katastrofa-na-patya-plovdiv-haskovo", "text": "Един е загинал, а двама са тежко ранени при катастрофа, станала по пътя Пловдив - Хасково. Сигналът за катастрофата е подаден около 11 часа.  Според първоначалните данни ударът е бил между три автомобила - на място е загинала жена, пътуваща в една от колите.  На същото шосе всяка година стават тежки катастрофи, тъй като водачите карат с висока скорост и не спазват предимство.", "date": "2018.04.04", "title": "Жена загина при тежка катастрофа на пътя Пловдив - Хасково"}
{"url": "https://www.bgonair.bg/bulgaria/2018-04-04/noshtniyat-transport-v-sofiya-tragva-navrah-velikden", "text": "Навръх Великден в София тръгва нощният градски транспорт. Автобусите ще се движат по четири линии и ще минават през 40 минути. Те ще свързват центъра с кварталите \"Люлин\", \"Младост\", \"Овча купел\", \"Дружба\", \"Левски\" и \"Гоце Делчев\". А пресечната точка на всички ще е на площад \"Княз Александър I\". Нощните автобуси ще се движат от полунощ до 4 часа сутринта. А в нощта на Възкресение миряните ще могат да се приберат по домовете си с първите нощни автобуси.  Всички те ще са оборудвани с видеокамери, за да се гарантира сигурността на пътуващите.", "date": "2018.04.04", "title": "Нощният транспорт в София тръгва навръх Великден"}
{"url": "https://www.bgonair.bg/bulgaria/2018-04-04/edno-gorublyane-i-mnogo-problemi-zhiteli-alarmirat-helpbookinfo", "text": "Мръсен въздух, инфраструктура в лошо състояние и натоварен трафик са само част от проблемите в кв. \"Горубляне\" в София. За проблемите на квартала пишат живеещите там в . \r\nНа първо място проблем е централната пътна артерия, която минава през квартала - ул. \"Самоковско шосе\". \"Той е главен път за Самоков, Боровец, Пасарел, Кокаляне и Панчарево. Освен това през него минават и много автомобили за Младост и Дружба. Всичко е добре, но инфраструктурата не е пипана от 70 години\", пише в сигнала, изпратен към платформата HelpBook. Живеещите в квартала искат конкретни мерки - цялостна рехабилитация на пътя, удобни тротоари за пешеходци, велоалея до близкото метро и налагане на правила на автокъщите, които в момента заемат тротоарите. Друг проблем е и тежкият трафик, който минава през квартала. Ежедневно от там минават камиони и тежкотоварни автомобили, които не само разрушават инфраструктурата, а и замърсяват околната среда. При всичкият този прах обаче кварталът се мие веднъж годишно. Снимка: HelpBook.info  Цялата статия прочетете в  ", "date": "2018.04.04", "title": "Едно \"Горубляне\" и много проблеми... Жители алармират HelpBook.info"}
{"url": "https://www.bgonair.bg/bulgaria/2018-04-04/pozharat-vav-vlaka-sofiya-burgas-plamnyal-ot-sredata-na-tretiya-vagon", "text": "Продължава огледът на вагоните от изгорелия влак София-Бургас. Според първоначалното заключение на разследващите най-вероятно става дума за умишлен палеж.  Повод за това стана разкритието, че огънят е пламнал не от тоалетната, а от средата на третия вагон, което им дава основание да предполагат, че най-вероятно става дума за човешка намеса.", "date": "2018.04.04", "title": "Пожарът във влака София-Бургас пламнал от средата на третия вагон"}
{"url": "https://www.bgonair.bg/bulgaria/2018-04-04/zapochva-izplashtaneto-na-velikdenskite-dobavki-na-pensionerite", "text": "От днес започва изплащането на великденските добавки на пенсионерите. Над 1 милион и 200 хиляди възрастни хора ще получат допълнителни суми към априлските си пенсии. Това са повече от половината от пенсионерите в България. За целта правителството отпусна допълнителни 50 млн. лева, за да могат възрастните да разполагат с по 40 лева повече и по-лесно да посрещнат празниците.", "date": "2018.04.04", "title": "Започва изплащането на великденските добавки на пенсионерите"}
{"url": "https://www.bgonair.bg/bulgaria/2018-04-04/turisticheski-bus-se-preobarna-na-am-trakiya", "text": "\r\n Туристически бус се преобърна извън платното на магистрала \"Тракия\" тази сутрин. Инцидентът е станал в района на 149 км, в посока Бургас.  Леко пострадали са близо 10 пътници. Тестът за алкохол на шофьора е бил отрицателен.  Причините за произшествието не са ясни. Движението по автомагистралата не е затруднено, трафикът е нормален.", "date": "2018.04.04", "title": "Туристически бус се преобърна на АМ \"Тракия\""}
{"url": "https://www.bgonair.bg/bulgaria/2018-04-04/boyan-petrov-na-praga-na-nova-ekspeditsiya-otpravya-se-kam-everest-i-shisha-pangma", "text": "\r\n Алпинистът Боян Петров на прага на нова експедиция. След по-малко от седмица той се отправя към Непал, където ще направи опит да стъпи на още два осемхилядника, единият от които най-високият планински връх в света - Еверест.  Другата му цел в рамките на тази експедиция ще е връх Шиша Пангма в Хималаите.  До момента в световен мащаб носители на \"Хималайската корона\" са 39 алпинисти, като 19 от тях са успели да реализират изкачванията на върховете без използването на допълнителен кислород и шерпи.  Вижте във видеото какво разказа пред Юлия Христова Боян Петров минути след теста за физическа подготовка под лекарско наблюдение, който премина днес.", "date": "2018.04.04", "title": "Боян Петров на прага на нова експедиция: Отправя се към Еверест и Шиша Пангма"}
{"url": "https://www.bgonair.bg/sutreshen-blok/2018-04-04/stresat-ot-golemiya-grad-ili-kak-da-borim-ezhednevieto", "text": "\r\n Наред с всички финансови предимства и разнообразния живот в мегаполисите, се оказва, че градската среда може да окаже силно негативно влияние върху нашето физическо и умствено състояние.  Последното доказателство за това идва от национално проучване на \"Алфарисърч\", според което 48% от живеещите в градове българи за подложени на ежедневен стрес. Как може да избегнем капана на депресивните състояния и да се справим ефективно със синдрома на големия град? \"Статистиката е още по-сериозна. Ние сме трети в света по смъртност според доклад на ЦРУ. Цялата среда е проблемът. Всеки се спасява по единично. Трябва да направим най-доброто, за да намалим стреса в града. Нека бъдем толерантни. Приятелите са най-важното средство за преборване на депресията\", изтъкна психологът Еленко Ангелов.  В студиото на \"България сутрин\" моделът Катрин Вачева отбеляза, че предпочита хаоса на големия град, тъй като спокойствието в малките населени места я задушавало.  \"Обожавам София. Стресът е вътре в нас и зависи от това какви приятели имаме, върви ли ни в любовта, каква музика слушаме. Трябва да си харесваме града. Тогава стресът ще се намали\", добави музикантът Васко Кръпката пред Bulgaria ON AIR.", "date": "2018.04.04", "title": "Стресът от големия град или как да борим ежедневието…"}
{"url": "https://www.bgonair.bg/bulgaria/2018-04-04/mvr-imalo-informatsiya-za-gotvenoto-byagstvo-na-pelov", "text": "\r\n МВР е имало оперативна информация, че единият от двамата опасни затворници, избягали вчера от Софийския затвор, Владимир Пелов, ще избяга. Това обяви вътрешният министър Валентин Радев в парламента. Той бе привикан заедно с правосъдния министър Цецка Цачева, за да информират депутатите за безпрецедентното бягство. \"За бягството на Пелов имахме информация още миналата година, взети се необходими мерки, но за жалост се случи това, че той избяга\", каза Радев. Той информира, че в момента се охраняват границите, където се очаква, че могат да избягат, но нарочно не уточни къде. Разпитани са и се разпитват в момента свързани лица - тези, които може би са помагали и тези, които навярно се очаква да помогнат на избягалите.  Цачева нарече бягството изключително тежък инцидент. Според нея причина за него са човешки грешки и техническо неокомплектоване на системите, които действат.  Човешките грешки според Цачева са в това, че има категорична заповед кои са разрешените за внасяне вещи в затвора. Тя съобщи, че се извършва ежедневен контрол за това от дежурните.  \"Самият факт, че се осъществява въоръжено бягство,  единият е бил с пистолет, другият с нож, означава, че тези вещи са внесени в Софийския затвор\", каза Цачева.   Тя разказа, че всичко се е развило за минути, бягството е записано от камери и записите се анализират.  Издирвателните дейности все още текат, потвърди правосъдният министър. БСП от своя страна настояха правителството да поеме политическа отговорност за случилото се и дори заговориха за оставки, предаде репортерът на   Гергана Венкова. Вътрешният министър Валентин Радев и правосъдният министър Цецка Цачева заявиха, че ако премиерът Бойко Борисов поиска тяхната оставка, те са готови да я дадат на мига. Временно преназначеният на длъжността главен директор на Главна дирекция \"Изпълнение на наказанията“ Свилен Цветанов и началникът на затвора в София Петър Кръстев подадоха оставки, съобщиха от правосъдното министерство. \r\n  ", "date": "2018.04.04", "title": "МВР имало информация от година за готвеното бягство на Пелов"}
{"url": "https://www.bgonair.bg/bulgaria/2018-04-04/zadarzhaha-sina-na-zatvornika-beglets-vladimir-pelov", "text": "\r\n Полицията задържа сина на избягалия с 32-годишна присъда от Софийския затвор Владимир Пелов. Момчето, кръстено на баща си, е извикано в в 18:00 ч. в Районното управление в Ихтиман. С него е била и баба му Тотка, чиито показания също са снети. Освен тях, в Районното е имало още 7 души, които са били в близкото обкръжение на Пелов-старши в миналото. Владимир Пелов-син е съпроводен до София с 2 конвоя, тъй като там ще бъде подробно разпитан за евентуалното съучастие с бягството на баща си.  През 2011 г. Владимир Пелов-старши отново бяга от затвора и се укрива в Ботевград при свои близки.  Синът на Владимир Пелов е студент в Софийския университет и изучава педагогика. По думите на съседите му в Ботевград той е възпитано момче, което не създава проблеми, предаде репортерът на Bulgaria ON AIR Димитър Димитров.", "date": "2018.04.04", "title": "Задържаха сина на затворника-беглец Владимир Пелов"}
{"url": "https://www.bgonair.bg/sutreshen-blok/2018-04-04/biznesat-v-slanchev-bryag-vs-valeri-simeonov-kupon-do-zori-ili-spokoystvie-i-tishina", "text": "\r\n Хотелиери и ресторантьори в Слънчев бряг скочиха срещу готвените от вицепремиера Валери Симеонов промени в Закона за шума. След показните, според тях, акции миналото лято в курорта, хората от туристическия бранш са притеснени, че и тази година ще се стигне до грозни сцени със затваряне на заведения, конфискуване на техника и недоволни туристи. \"Ние сме \"за\" организация и спазване на законите, но нека това да се прави по правилния начин. Трябва да има диалог, каним управляващите да проведат разговор с бизнеса, за да бъде взето интелигентно решение\", каза пред   Явор Пенев, който е управител на една от големите дискотеки в Слънчев Бряг. Промените, предложени от вицепремиера Валери Симеонов, предвиждат завишаване на санкциите спрямо лицата, които не спазват ограниченията и забраните. Предлага се минималните глоби да се увеличат до 1000 лв., а максималните да достигнат до 20 хиляди лева. \"Мерките са фрапиращи, нечувани. Готвените промени ще повлияят негативно на целия бизнес\", категоричен бе DJ Станчо в студиото на  Не на това мнение обаче се оказа журналистът Ива Николова, която подчерта, че шумни места за забавление безспорно трябва да има, но те трябва да бъдат ограничени както териториално, така и времево, за да не се пречи на хората, които искат да си почиват. \"Трябва да се научим да уважаваме другите. Нека има правила, които да се спазват и да не си пречим взаимно\", каза тя.  ", "date": "2018.04.04", "title": "Слънчев бряг vs. Валери Симеонов... Купон до зори или спокойствие и тишина?"}
{"url": "https://www.bgonair.bg/sutreshen-blok/2018-04-04/izbyagalite-zatvornitsi-ot-sgz-sa-poluchili-pomosht-otvatre-zapodozrya-ekspert", "text": "\r\n Двама въоръжени затворници избягаха от Софийския градски затвор(СГЗ). Това са Радослав Колев, осъден на 26 години лишаване от свобода за убийство и Владимир Пелов, осъден на 30 години лишаване от свобода за грабеж, отвличане и опит за убийство. \"При бягство от такъв мащаб няма как охраната да не е намесена. Няма начин да не могат да бъдат разстреляни бягащите затворници на входа на затвора.  Не може да няма човек отвътре, който да не е създал предпоставка за случилото се. Нужна е спешна и адекватна реформа на цялата затворническа система\", подчерта бившият директор на НСО Николай Марков. В студиото на \"България сутрин\" той добави, че сегашната система не превъзпитава затворниците, а връща интегрирани чудовища. \"В затворите има безпорядък. Трябва да има разделност на изтърпяването на наказанията при общ, строг и специален режим. Виждаме провал на всичките структури. Възможно е двамата да се разделят. Стереотипите им на действие са добре известни на полицията\", отбеляза адвокатът Людмил Ранелов пред Bulgaria ON AIR. \r\n  ", "date": "2018.04.04", "title": "Експерт заподозря: Избягалите затворници - с помощ отвътре!"}
{"url": "https://www.bgonair.bg/bulgaria/2018-04-04/navarshvat-se-14-godini-ot-tragediyata-v-reka-lim", "text": "Днес се навършват 14 години от трагедията в река Лим, при която загинаха 12 български деца. През 2004 година, на връщане от екскурзия в Дубровник, автобусът, в който се возеха 34 ученици и 16 възрастни от училище \"\"Николай Катранов\" в Свищов, потъна в коритото на река Лим.  Разследването тогава установи, че инцидентът е станал след като шофьорът изгубил контрол над управлението. ", "date": "2018.04.04", "title": "Навършват се 14 години от трагедията в река Лим"}
{"url": "https://www.bgonair.bg/sutreshen-blok/2018-04-04/dnes-shte-bade-toplo-i-predimno-slanchevo-v-petak-obache-ni-chaka-dazhd", "text": "\r\n Днешният ден ще бъде предимно слънчев, с разкъсана висока облачност. Ще духа слаб южен вятър. Затоплянето ще продължи и максималните температури ще са между 20° и 25°, по морския бряг - между 11° и 16°, в София - около 22°. Това прогнозира в студиото на   синоптикът Симеон Матев. Над планините ще бъде предимно слънчево, с разкъсана висока облачност. Ще духа слаб до умерен вятър от запад-югозапад. Максималната температура на височина 1200 метра ще е около 16°, на 2000 метра – около 10°. Над Черноморието ще е слънчево. Ще духа слаб, в северните райони до умерен южен вятър. \"В петък ще започнат валежи на доста места в страната, основно в Западна България. В събота там ще вали през целия ден, а температурите ще се понижат до 13°-14°\", отбеляза Матев. В нощта срещу неделя валежите ще отслабнат. В неделя и понеделник пролетта отново ще се завърне и ще се задържи през цялата следваща седмица. ", "date": "2018.04.04", "title": "Днес ще бъде топло и предимно слънчево, в петък обаче ни чака дъжд"}
