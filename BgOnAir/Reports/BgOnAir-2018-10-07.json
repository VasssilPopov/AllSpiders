{"url": "https://www.bgonair.bg/economy/2018-10-07/pekin-spirat-s-vnosa-na-amerikanski-surov-petrol", "text": "Въпреки че Пекин все още не е наложил санкции на САЩ, втората икономика в света спря покупки на американски суров петрол през август за пръв път от септември 2016, според американски официални данни, публикувани в петък, пише . През юли китайските купувачи получиха близо 12 млн барела суров петрол от САЩ. Пекин, който купуваше от САЩ след като Вашингтон вдигна ограниченията за износ през декември 2015, смени позиции с Канада като най-голям вносител. През юни Пекин заплаши да наложи 25% мито върху вноса на суров петрол в отговор на митата за 50 млрд долара на китайския внос в САЩ. Най-голямата китайска рафинерия Sinopec спря доставките си от САЩ, а след това ги поднови, след като бе изключена от списъка с митата. Бъдещето на американските доставки на суров петрол за Китай остава несигурно, няма гаранция, че заплахите върху американския внос няма да се подновят отново с нарастване на търговските напрежения. Американските производители на петрол, особено тези, които работят в Пермския басейн на Западен Тексас и Ню Мексико рискуват да усетят болката от нарастващото напрежение, защото все по-често търсят чуждестранни пазари, където да продават след насищане на местното търсене.", "date": "2018.10.07", "title": "Пекин спират с вноса на американски суров петрол"}
{"url": "https://www.bgonair.bg/bulgaria/2018-10-07/dvama-mazhe-vazstanoviha-kamennite-krastove-na-tsarkva-v-elenskiya-balkan", "text": "\r\n Благодетели възстановиха каменните кръстове на църквата \"Въведение Богородично\", която е  с уникална архитектура, дело на тревненски майстори  и се намира в Еленския Балкан. Тя е построена преди 110 години изцяло от дарения на местното населени и е известна, като един от малкото храмове у нас, на чиято фасада стоят дванадесет кръста. След тежко земетресение преди десетилетия обаче два от тях, които стоят на южната и източната страна на храма, били счупени.  Драгомир Качешмаров и съседът му Румен Иванов възстанови и двата счупени каменни кръста. Качешмаров преди това купил за църквата ново кандило и ритуален кръст за храма, тъй като старите били откраднати, а след това дошла и идеята за възстановяването на кръстовете.  Двамата дарители плануват да направят и художествено осветление на около църквата, за да се подчертава уникалната и архитектура отдалеч.", "date": "2018.10.07", "title": "Двама мъже възстановиха каменните кръстове на църква в Еленския Балкан"}
{"url": "https://www.bgonair.bg/bulgaria/2018-10-07/rakovodstvoto-na-mvr-se-sabira-na-natsionalno-saveshtanie", "text": "Националното съвещание на ръководството на Министерството на вътрешните работи ще се проведе на 7 октомври в сградата на Дирекция \"Жандармерия\". Поканени са да присъстват министър-председателят Бойко Борисов, главният прокурор Сотир Цацаров, министърът на финансите Владислав Горанов и председателят на ДАНС Димитър Георгиев, информира пресслужбата на МВР. Първият работен панел е от 16:00 до 16.30 часа и той ще бъде последван от церемония за връчване на 341 нови служебни автомобила, предназначени за няколко областни дирекции на МВР. ", "date": "2018.10.07", "title": "Ръководството на МВР се събира на национално съвещание"}
{"url": "https://www.bgonair.bg/bulgaria/2018-10-07/katastrofa-na-krastovishteto-kam-letishte-sofiya-zatrudni-dvizhenieto", "text": "Катастрофа затрудни движението към летище \"София\". Инцидентът е станал на кръстовището пред Терминал 1. За щастие при удара няма пострадали хора, нанесени са само щети на двата автомобила. На място е пристигнал екип на Пътна полиция. Всички, които пътуват с кола или автобус към летището, трябва да знаят, че пътуването ще им отнеме повече време заради инцидента.", "date": "2018.10.07", "title": "Катастрофа на кръстовището към летище \"София\" затрудни движението"}
{"url": "https://www.bgonair.bg/world/2018-10-07/izvesten-sauditski-zhurnalist-veroyatno-e-bil-ubit-v-turtsiya", "text": "Известен саудитски журналист вероятно е бил убит в консулството на Саудитска Арабия в Истанбул. Джамал Кашоги, известен с критичните си коментари към саудитските власти, изчезна преди четири дни, след като влезе в консулството на Кралството в Истанбул. Турската полиция смята, че убийството е извършено в консулството и че е било планирано. Той влязъл в сградата на дипломатическата мисия, за да поиска документи за предстоящия му брак. От тогава Саудитска Арабия и Турция дават противоречива информация за изчезването му. Според анализатори случилото се ще обтегне отношенията между двете страни.", "date": "2018.10.07", "title": "Известен саудитски журналист вероятно е бил убит в Турция"}
{"url": "https://www.bgonair.bg/world/2018-10-07/v-bosna-i-hertsegovina-dnes-e-vreme-za-klyuchovi-izbori-za-tri-niva-na-upravlenie", "text": "Избори в Босна и Херцеговина. Малко над 3 милиона и триста хиляди души имат правото на глас в избори за три нива на управление. Гласоподавателите ще избират днес тримата членове на председателството на Босна и Херцеговина, като и за депутати в парламента на страната. В двете независими области на страната - Република Сръбска и Федерация Босна и Херцовина - се избират и членове на двата местни парламента. В Република Сръбска се гласува за президента и двама вицепрезиденти, а във Федерацията - за депутати в Камарата на представителите на парламента и членове на местните парламенти на 10-те кантона, от които е съставена.", "date": "2018.10.07", "title": "В Босна и Херцеговина днес е време за ключови избори за три нива на управление"}
{"url": "https://www.bgonair.bg/world/2018-10-07/referendumat-v-rumaniya-za-definitsiya-za-semeystvo-prodalzhava-i-dnes", "text": "\r\n С изключително ниска избирателна активност завърши първият ден от референдума в Румъния за промяна на дефиницията за семейство в конституцията на страната. Гражданите на северната ни съседка настояват във върховния закон да бъде записано, че семейството се основава на брак между мъж и жена, а не както е досега - между съпрузи. Гласуването продължава и днес.  Право на глас в допитването, организирано от гражданското движение \"Коалиция за семейството\", имат 19 млн. румънци. Под предложението на коалицията се подписаха 3 милиона румънци и след внасянето му в парламента, конституционният съд даде зелена светлина за планираната промяна. Правозащитни организации призовават хората да бойкотират референдума, който според тях ще тласне страната по пътя на популизма. Против провеждането му е и румънската православна църква.  По-голямата част от опозицията се включва в предизборната кампания с призив да се гласува с \"да\". Допитването е определяно като важен тест за румънската демокрация и представителен вот за популярността на лидера на социалдемократите Ливиу Драгня. Според анализатори допитването ще има сравнително малък ефект, тъй като еднополовите бракове в Румъния не са законни. Критици на управляващата социалдемократическа партия обаче смятат, че референдумът е опит за отклоняване на вниманието от обвиненията в корупция.  За да бъдат признати резултатите от вота за валидни, трябва да гласуват най-малко 30% от имащите право на глас или около 5 млн. гласоподавате. ", "date": "2018.10.07", "title": "Референдумът в Румъния за дефиниция за семейство продължава и днес"}
{"url": "https://www.bgonair.bg/world/2018-10-07/shotlandtsite-nastoyavat-za-nezavisimost-ot-velikobritaniya", "text": "\r\n Десетки хиляди се събраха на протест в Единбург с настояване за независимост на Шотландия. Демонстрацията беше организирана от Шотландската национална партия. Първият министър на страната Никола Стърджън обяви, че планира нов референдум за статута на Шотландия, след като станат ясни условията по Брекзит. През 2014 година се проведе първото допитване. Тогава 55 на сто от избирателите гласуваха против отделянето на Шотландия от Великобритания, което беше абсолютен обрат спрямо предварителните нагласи на шотландците. Причината тогава беше, че в позиция на Брюксел се казва, че ако Шотландия напусне Обединеното кралство, ще трябва да излезе и от Европейския съюз и да преговаря за членство.", "date": "2018.10.07", "title": "Шотландците настояват за независимост от Великобритания"}
{"url": "https://www.bgonair.bg/world/2018-10-07/hilyadi-ispantsi-protestiraha-sreshtu-pravitelstvoto-na-pedro-sanches", "text": "Няколко хиляди испанци протестираха в Мадрид срещу правителството, водено от премиера-социалист Педро Санчес. Демонстрацията беше организирана от десни групи с искане за оставката му. Протестиращите определят политиката на Санчес като \"сепаратистка\" заради готовността му да се срещне с каталунски лидери, подкрепящи независимостта на североизточния регион, съобщава БНР. На демонстрацията не присъстваха членове на основните политически партии. ", "date": "2018.10.07", "title": "Хиляди испанци протестираха срещу правителството на Педро Санчес"}
{"url": "https://www.bgonair.bg/world/2018-10-07/chetiri-tsentralni-kvartala-v-parizh-ot-dnes-sa-zatvoreni-za-avtomobili", "text": "От днес четири квартала на френската столица Париж, част от центъра, ще бъдат затворени за автомобили по една неделя всеки месец. Целта на мярката, приета от общинските власти, е да се намали замърсяването на въздуха.  Преминаването ще бъде възможно само по големите пътни артерии, които ги пресичат.", "date": "2018.10.07", "title": "Четири централни квартала в Париж от днес са затворени за автомобили"}
{"url": "https://www.bgonair.bg/world/2018-10-07/merkel-iska-da-se-uveri-che-ogranicheniyata-za-vrednite-emisii-se-spazvat", "text": "Германският канцлер Ангела Меркел каза, че се планират цялостни мерки за спазване на емисиите от дизеловите двигатели в цяла Германия, съобщи  . Тя настоя, че кабинетът ѝ иска да се увери възможно най-скоро, че тези ограничения се спазват и че забраните за шофиране се избягват където е възможно. Немското правителство ще подкрепи ремонта на камиони между 2,8 и 7,5 метрични тона, които често се движат из градовете, допълни още тя. Ангела Меркел изрази увереността на своето правителство, че стъпките ще доведат до значително подобрение на качеството на въздуха в голяма част от градовете, но остават 14 градове, където има нужда от някои мерки.  По-свободните правила за дизелови емисии в Европа, където регулаторите насочват вниманието си повече върху емисиите въглероден диоксид, затрудниха усилията на производителите, които трябва да направят колите по-чисти. Управляващата в Германия коалиция поиска в началото на седмицата VW, Daimler и BMW да приемат план за намаление на вредните емисии. Производителите отказват да направят скъпи промени, посочвайки валидните си сертификати за колите и въпросът остава противоречив за BMW. VW иска да предприеме някои промени, ако и другите го направят. Daimler, който произвежда Mercedes-Benz, ще обмисли решението си. Остава неясно доколко планираните мерки ще включват не-германски производители, които продават автомобили в страната.", "date": "2018.10.07", "title": "Меркел иска да се увери, че ограниченията за вредните емисии се спазват"}
{"url": "https://www.bgonair.bg/world/2018-10-07/sasht-senatat-utvardi-kandidaturata-na-bret-kavano-za-varhoven-sadiya", "text": "Сенатът на САЩ утвърди кандидатурата на предложения от президента Доналд Тръмп Брет Кавано за Върховния съдия. Изборът му премина при силно политическо противопоставяне. Сенаторите подкрепиха номинацията с 50 гласа \"ЗА\" срещу 48 \"ПРОТИВ\" - най-малката разлика от век насам. Американският президент определи назначаването на Кавано като огромна победа. Вотът в Сената беше съпроводен с редица протести срещу кандидатурата на Кавано. Десетки бяха арестувани. Кавано беше обвинен в сексуални посегателства. През изминалата седмица ФБР проведе обстойно разследване по обвиненията за непристойно поведение през студентските му години.", "date": "2018.10.07", "title": "САЩ: Сенатът утвърди кандидатурата на Брет Кавано за Върховен съдия"}
