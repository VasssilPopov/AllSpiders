{"url": "https://www.bgonair.bg/bulgaria/2019-04-07/sedem-dushi-postradaha-v-katastrofa-s-avtobus-na-gradskiya-transport-vav-varna", "text": "Седем души, сред които и две деца, са пострадали при катастрофа на автобус от градския транспорт във Варна. Причините за инцидента са в процес на установяване. На мястото се извършва оглед.  Всички пострадали са били контактни, но към момента все още няма точна информация за състоянието им.  ", "date": "2019.04.07", "title": "Седем души пострадаха в катастрофа с автобус на градския транспорт във Варна"}
{"url": "https://www.bgonair.bg/bulgaria/2019-04-07/aktsiya-skorost-prodalzhava-i-dnes", "text": "Акция \"Скорост\" продължава и в днешния ден.Мобилни камери снимат за нарушения на всички магистрали и републикански пътища, като автомобилите няма да бъдат спирани за превишена скорост, а ще бъдат издавани електронни фишове. Само за първия ден от акцията бяха регистрирани над 10 хиляди и 400 нарушения, което е с две хиляди и 800 повече от същата акция през 2018-та година. В първия ден от акцията МВР улови и шофьор на магистрала Струма, който се движеше с 277 километра в час, за което отнесе глоба от над хиляда и 300 лева.  ", "date": "2019.04.07", "title": "Акция \"Скорост\" продължава и днес"}
{"url": "https://www.bgonair.bg/world/2019-04-07/pozhar-izpepeli-zhilishtna-sgrada-v-parizh", "text": "Мощен пожар изпепели жилищна сграда в Париж. Няма данни за пострадали. Огенаната стихия е тръгнала от от втория етаж и е засегнала близо 30 апартамента.  Очевидци разказват, че малко след избухването на пожара от сградата се е чул и взрив. Близо 80 пожарникари са били изпратени на място, а огънят е овладян. Засегнатите от стихията са настанени временно в училище, намиращо се в близост до инцидента. Причините за пожара все още се изясняват.  В началото на февруари най-малко 10 души загинаха, а близо 30 бяха ранени, при друг пожар в жилищна сграда в Париж. Тогава беше арестуваха жена, която умишлено запалила сградата  ", "date": "2019.04.07", "title": "Пожар изпепели жилищна сграда в Париж"}
{"url": "https://www.bgonair.bg/world/2019-04-07/feribot-se-udari-v-most-v-braziliya-i-go-sruti", "text": "Ферибот се блъсна в мост в Бразилия, а след удара 200-метрова отсечка от съоръжението се срутила. Заради инцидента два автомобила са паднали във водата. Все още не е ясно колко души са се намирали в колите. Започнала е акция за издирването на оцелели. Екипажът на ферибота е останал невредим. Не са ясни и причините, довели до сблъсъка.   ", "date": "2019.04.07", "title": "Ферибот се удари в мост в Бразилия и го срути"}
{"url": "https://www.bgonair.bg/bulgaria/2019-04-07/nov-protest-vav-voyvodinovo-tazi-vecher", "text": "Жителите на пловдивското село Войводиново излизат на нов протест тази вече. Причините за тяхното недоволство са условните присъди на двамата роми пребили, в началото на януари, 33-годишния ефрейтор Валентин Димов. Протестът е обявен за 19:00 часа тази вечер. Както е известно в четвъртък 18-годишният Борис получи една година условна присъда с три години изпитателен срок, а 22-годишният му брат Асен - 3 години условно, с пет години изпитателен срок. Ниските присъди се дължат на съжалението на двамата за стореното, чистото съдебно минало и трудовата им заетост. В момента обаче във Войводиново има засилено полицейско присъствие.  ", "date": "2019.04.07", "title": "Нов протест във Войводиново тази вечер"}
{"url": "https://www.bgonair.bg/bulgaria/2019-04-07/babi-dobrovolki-se-grizhat-za-bolni-vav-velikotarnovsko", "text": "\r\n Баби-доброволки се грижат за болни и трудно-подвижни пенсионери, като им пазаруват и помагат в домакинстовото. Социалната практика е разпространена в доста села във Великотърновско. Възрастните хора се организират сами без да търсят съдействието на местните власти и без да получават пари за това. 86-годишната Анка Милева е сама в къщата си от години, тъй като дъщеря й живее в Дряново. Преди две години си счупила крака и вече почти не излиза извън дома и градината си. Оттогава за нея се грижи съседката й Райна Иванова. \r\n\"И кмета, и комшийката Райна, всичките, ми помагат! Баба Райна всеки ден иде да ме види какво правя, като тръгне за хляб и вика: \"Имаш ли нужда от нещо?\", разказва Анка. 82-годишната Райна Иванова пък не пропуска ден без да се отбие при съседката си и да я нагледа.  \r\n\"Ами с какво да й помагам – купувам й хляб. Това ми е единствената помощ. И единствената ми разтуха- тя сама и аз съм сама! Приказваме си бабешки работи! Ей тъй от човещина, нито ми е роднина, нито нищо\", споделя бабата. Социалната практика в селото е от години и е на доброволни начала. От Община Велико Търново подготвят европроект за патронажната грижа, в който ще ползват опита на възрастните доброволки. В него ще бъде предвидено възрастните жени, които се грижат за болни старици, да получават допълнителен доход към пенсиите си.   ", "date": "2019.04.07", "title": "Баби-доброволки се грижат за болни във Великотърновско"}
{"url": "https://www.bgonair.bg/bulgaria/2019-04-07/bsp-i-abv-se-skaraha-za-markata-koalitsiya-za-balgariya", "text": "\r\n БСП и АБВ се скараха за марката \"Коалиция за България\". От левицата поискаха АБВ да не бъдат допуснати до европейските избори през май тази година. Въпреки това, днес формацията те се регистрираха за вота на 26 май.  От БСП пък са внесли доказателства в ЦИК, че марката \"Коалиция за България\" е притежавана от тях и никой друг не може да я използва.  \"АБВ носи административнонаказателна отговорност за кражба на чужда търговска марка, собственост на БСП. Името на коалицията е познато, утвърдено и в цялото общество се свързва 20 години, единствено и само с БСП. Съгласно закона, това включва правото на притежателя й да я използва, да се разпорежда с нея и да забрани на трети лица без негово съгласие да използват\", се казва в официално изявление на БСП. В становището си от левицата допълват, че единственото желание на АБВ да използват същото име е да заблудят и объркат избиратели в предстоящите евроизбори. В становището си БСП са категорични, че ще търсят правата си по съдебен път.  ", "date": "2019.04.07", "title": "БСП и АБВ се скараха за марката \"Коалиция за България\""}
{"url": "https://www.bgonair.bg/economy/2019-04-07/bugatti-pravi-nay-moshtniya-suv", "text": "В началото на годината генералният директор на Bugatti - Щефан Винкелман, обяви, че френският производител на луксозни хиперколи няма да направи всъдеход. Причината е, че моделите от SUV-сегмента не съответстват на традициите и ценностите на марката.  Сега обаче изданието \"Car\" твърди, че компанията има намерение да направи модел с голям пътен просвет. Проектът вече е представен на ръководството на VW Group и очаква неговото крайно решение. Това съобщи  Според информацията, в Bugatti са решили да направят машина, която няма да бъде толкова висока и \"квадратна\", колкото традиционните всъдеходи. Това ще бъде кросоувър с две врати, който като размери ще отстъпва на Lamborghini Urus. \r\nБезименнното засега Bugatti ще вземе от Urus неговият 4,0-литров бензинов V8 двигател с 650 к.с., като той ще бъде поставен в основата на хиридна система. Нейната мощност ще е 1000 к.с., което означава, че той ще е най-мощният кросоувър не само в гамата на VW Group, но и изобщо.  Очква се годишният тираж на модела да бъде 800 бройки. Ако проектът бъде одобрен, моделът ще се появи на бял свят през 2023 г.  Снимка: Car  ", "date": "2019.04.07", "title": "Bugatti прави най-мощния SUV?"}
{"url": "https://www.bgonair.bg/world/2019-04-07/politsiyata-v-parizh-zadarzha-43-dushi-sled-protesta-na-zhaltite-zhiletki", "text": "Четиридесет и трима души са били задържани в Париж в след 21-ия ден на протести на движението на жълтите жилетки, предаде ТАСС, като се позова на данни от парижката полиция.  Само за ден в събота, в столицата са били проверени превантивно и близо 15 000 души, съобщи  . Към 18:30 часа вчера местно време по улиците на Париж са протестирали 3500 души, а в цялата страна между 22 000 и 23 000 души, показват още данните на полицията.     ", "date": "2019.04.07", "title": "Полицията в Париж задържа 43-ма души след протеста на жълтите жилетки"}
{"url": "https://www.bgonair.bg/world/2019-04-07/edin-zaginal-i-chetirima-raneni-sled-strelba-v-daniya", "text": "Един човек загина, а четирима бяха ранени при стрелба в Дания. Инцедентът е станал в град Рунгстед, недалеч от столицата Копенхаген. Загиналият е 20-годишен мъж. Пострадалите са откарани в болница без опасност за живота. Полицията все още разследва случая, но се предполага, че става въпрос за конфликт между криминални банди. До момента властите са задържали 14 души във връзка със стрелбата.  ", "date": "2019.04.07", "title": "Един загинал и четирима ранени след стрелба в Дания"}
{"url": "https://www.bgonair.bg/world/2019-04-07/poredni-voenni-sblasatsi-v-libiya", "text": "Либия е изправена пред сериозна криза. През последните дни в страната се води битка между правителството на премиера Файез Сарадж и националната армия, водена от фелдмаршал Халифа Хафтар. Битката за власт стигна до Триполи.  Именно превземането на столицата е целта на генерал Хафтар. Сарадж пък определи случващото се, като опит за преврат и национално предателство. Междувременно, ООН призова и двете страни да прекратят огъня за не по-малко от два часа. Причината - жертвите и цивилните да бъдат евакуирани от района на военните действия.  ", "date": "2019.04.07", "title": "Поредни военни сблъсъци в Либия"}
{"url": "https://www.bgonair.bg/world/2019-04-07/bezhantsite-se-iztegliha-ot-rayona-kray-solun", "text": "След сблъсъците с полицията - мигрантите в импровизирания палатков лагер край Солун се изтеглят от района. Според местни медии бежанците, сред които стотици жени и деца, са извозени с автобуси.  Все още  не е ясно дали мигрантите ще бъдат настанени отново в бежанския център ''Диавата'', който напуснаха организирано пред три дни. Причината - фалишиви новини, разпространени в социалните мрежи. Чрез тях мигрантите били подлъгани, че балканският коридор е свободен и могат да преминат без ограничение границата на Гърция със Северна Македония. А оттам да се отправят към Централна Европа.  Полицейското присъствие в района остава засилено, въпреки че ситуацията е много по-спокойна.  ", "date": "2019.04.07", "title": "Бежанците се изтеглиха от района край Солун"}
{"url": "https://www.bgonair.bg/economy/2019-04-07/protesti-v-berlin-zaradi-visokite-naemi", "text": "Хиляди жители на Брелин излязоха на протест срещу увеличаването на наемите на имотите и недостига на жилища в градовете. Демонстрацията мина през квартали, в които цените рязко са скочили и редица хора са били принудени да напуснат жилищата си.  Протестиращите скандираха \"Да имаш дом е основно право\". Протести бяха проведени и в други големи градове на Германия, включително Кьолн, Франкфурт и Мюнхен.  ", "date": "2019.04.07", "title": "Протести в Берлин заради високите наеми"}
{"url": "https://www.bgonair.bg/world/2019-04-07/shveytsariya-se-nadigna-sreshtu-globalnoto-zatoplyane", "text": "\r\n Швейцария се надигна срещу глобалното затопляне. Десетки хиляди излязоха по улиците на няколко града, за да призоват за спешни мерки за справяне с климатичните промени. Това е четвъртият пореден път, в който местните протестират заради неглижирането на тревожните данни за климатичните промени. По време на марша протестиращите скандираха „ Престъпление срещу човечеството“. Демонстрантите настояват властите да приемат ситуацията, пред която е изправен светът, по-сериозно. И вярват, че протестът им не остава незабелязан.  За спешни мерки за справяне с климатичните промени призовава и ООН. Редица доклади на световната организация предупреждават, че глобалното затопляне трябва да бъде ограничено до градус и половина, ако това не се случи последствията може да бъдат катстрофални.  ", "date": "2019.04.07", "title": "Швейцария се надигна срещу глобалното затопляне"}
{"url": "https://www.bgonair.bg/world/2019-04-07/severna-irlandiya-nyama-da-tolerira-tvarda-granitsa-s-republika-irlandiya", "text": "\r\n Народът на Северна Ирландия не би толерирал твърда граница с Република Ирландия. За това алармират от северно-ирландската партия „Шин Фейн“ в контекста на все по-неясното бъдеще на Brexit и на опасността от развод без сделка между Лондон и Брюксел. Евродепутатът Мартина Андерсън заяви, че ако се стигне до създаването на твърда граница ирландците ще я разрушат. Тя също така допълни, че всички губят от Brexit. \"Ирландците ще разрушат всяка граница тухла по тухла. Със или без сделка, ирландският народ ще изгуби от Brexit. Така че това, което трябва да направи Еврпоейският съюз, възможността за деескалация, е да подпомогне обединението на нашата страна, която поначало не е трябвало да бъде разделяна.  ", "date": "2019.04.07", "title": "Северна Ирландия няма да толерира твърда граница с Република Ирландия"}
{"url": "https://www.bgonair.bg/bulgaria/2019-04-07/oblachno-i-dazhdovno-vreme-ni-ochakva-dnes", "text": "Днес облачността ще бъде значителна и на много места, главно в Централна и Източна България, ще има превалявания от дъжд. Ще продължи да духа до умерен източен вятър, като максималните температури ще бъдат между 14 и 19 градуса.  Облачно ще бъде и по Черноморието с превалявания от дъжд. Ще духа слаб вятър от изток-югоизток. Максималните температури ще бъдат между 12 и 15 градуса. Температурата на морската вода е 11 градуса.  Над планините ще бъде предимно облачно, по високите части и мъгливо. На места ще има превалявания от дъжд, над около 2000 метра - от сняг. Ще духа слаб до умерен юг-югозападен вятър. Максималната температура на 1200 метра ще е около 8 градуса, на 2000 метра - около 2 градуса.  В началото на следващата седмица времето ще остане предимно облачно и на много места ще има краткотрайни валежи, в отделни райони с гръмотевици.  Снимкка: pixabay.com  ", "date": "2019.04.07", "title": "Облачно и дъждовно време ни очаква днес"}
{"url": "https://www.bgonair.bg/bulgaria/2019-04-07/mazh-zagina-v-pozhar-blizo-do-radomirsko-selo", "text": "82-годишен мъж е загинал при пожар в землището на радомирското село Стефаново. Това съобщиха от пожарната в Перник, цитирани от  . Сигналът за инцидента е подаден в 13.00 часа в събота. В района са горели са сухи треви. Тялото на мъжа е намерено в близост от пожарникарите. На място са пристигнали екипи на „Спешна помощ“ и на МВР.  Снимка: pixabay.com  ", "date": "2019.04.07", "title": "Мъж загина в пожар близо до радомирско село"}
{"url": "https://www.bgonair.bg/bulgaria/2019-04-07/evropa-ni-chuva-e-sloganat-na-gerb-za-predstoyashtite-izbori", "text": "\r\n ГЕРБ представи слогана си за предстоящия евровот. Брифинг в централата даде заместник-председателят на партията и председател на предизборния щаб Цветан Цветанов. Слоганът, с който ГЕРБ ще се яви на евроизборите на 26 май е \"Европа ни чува\". Председателят на Столичния общински съвет Елен Герджиков заяви, че Европа чува хората, които имат какво да кажат и имат ясна представа накъде вървят, като икономика. Той изтъкна, че с този слоган от ГЕРБ искат да кажат, че само подкрепяйки силната листа на партията може да се гарантира, че България ще бъде важна част от европейския дневен ред. Цветан Цветанов пък представи кандидатите в листата на ГЕРБ и СДС и похвали усилията на еврокомисаря Мария Габриел през изминалия ѝ мандат. \"Надяваме се, че ще бъде чут призивът направен от Мария Габриел само преди седмица. Убедени сме, че има много възможности и надежди в България да се обединят всички политически партии, които участват на тези избори. Нека да се подпише един меморандум, върху който да градим платформа за България в Европейския парламент и всички институции\", каза Цветанов. Следващата неделя от ГЕРБ ще представят платформата си за предстоящия евровот. Също така ще бъде пуснато и мобилно приложение с името \"Кауза\", което ще се бори с фалшивите новини.  ", "date": "2019.04.07", "title": "\"Европа ни чува\" е слоганът на ГЕРБ за предстоящите избори"}
{"url": "https://www.bgonair.bg/brjuksel-1/2019-04-07/a-novakov-shte-sezirame-sada-na-es-za-paketa-mobilnost", "text": "\r\n Ще сезираме Съда на ЕС за пакета \"Мобилност\", заяви в предаването \"Брюксел 1\" на телевизия   евродепутатът Андрей Новаков.  \"Има непропорционални мерки, както е връщането на камиона. За върнеш един камион от Белгия до Франция е едно, но да го върнеш от Белгия до България – съвсем друго. Очевидно е, че е с различни тежести за отделните държави членки и не е пропорционално. Второ, процедурата в ЕП беше нарушена – не ни дадоха да гласуваме собствените си поправки. Стана колега и призна, че нашите изменения и допълнения, които сме писали заедно с тях, са групирани само защото идват от България и отгоре пише Новаков, Курумбашев, Кючук или Джамбазки. Няма значение какво е съдържанието  - вътре имаше самоизключващи се неща и ги групираха да ги гласуваме така просто за да могат да го претупат. За 10 минути гласувахме целия пакет\", обясни евродепутатът как е минало гласуването тази седмица на първо четене в ЕП. \"Надявам се един ден да отговарят за това, което са направили, защото това беше диктат на мнозинството. Гласуваха това да нарушат правилника и аз съм сигурен, че част от тези разпоредби ще паднат в съда\", коментира Новаков в разговор с Милена Милотинова.  \"Европейската комисия, която внася пакета Мобилност, само преди 2 седмици публикува доклад, в който признава, че липсват 400 хиляди паркинга\", заяви Новаков, пояснявайки че и този аргумент не е взет предвид при бързото гласуване в ЕП.  \r\n\"Само преди 2 седмици да отпадне точката, знаете, не ни стигнаха два гласа. А имаше решение, което беше оповестено на ръководството на ЕП да се пристъпи към гласуване само и единствено ако има солидно мнозинство\", коментира още евродепутатът.  Според него това гласуване се използва само и единствено за политическа цел преди изборите, защото и гласувалите го са наясно, че пакетът няма как да влезе в сила сега. \"Предстоят преговори с Европейската комисия и Съвета, които аз очаквам, че ще се състоят есента/зимата на тази година. До края на този парламент от днес остава малко повече от седмица, в която е научна фантастика да може да започнат преговори, които обикновено отнемат 9-10 месеца, дори година, и те да приключат за 7 дни и да успеят да го върнат следващата седмица и да го гласува на второ четене,\" смята Новаков. \"Ако гласуваните от ЕП текстове по пакета Мобилност влезнат в сила за нас предстои агония. Ние няма да фалираме утре, ще фалираме постепенно за няколко години,\" каза за предаването \"Брюксел 1\" по телевизия Красимир Сираков, собственик на малка транспортна фирма, член на Съюза на международните превозвачи.  \r\n\"На демонстративното запалване на автомобила в Пловдив не изгоря един автомобил, а изгоря една идея: идеята, че България е пълноправен член на ЕС. На нас ни казаха: отидете си на село, това е положението. Вие нямате работа тук,\" коментира Сираков в разговор с водещата Милена Милотинова. Целия разговор на Милена Милотинова с евродепутата Андрей Новаков и превозвача Красимир Сираков вижте във видеото.  ", "date": "2019.04.07", "title": "А. Новаков: Ще сезираме Съда на ЕС за пакета \"Мобилност\""}
{"url": "https://www.bgonair.bg/bulgaria/2019-04-07/kamion-se-preobarna-na-magistrala-hemus", "text": "\r\n Камион се е преобърна в района на 44-ти км. на автомагистрала \"Хемус\" в посока Варна. При инцидента няма пострадали при инцидента, но движението временно бе сериозно затруднено.   Причината за инцидента е отнето предимство. Лек автомобил с възрастен шофьор отнел предимството на тежко-товарното возило с македонска регистрация. Камионът превозвал отпадъчен материал. Водачът на ТИР-а е с леки наранявания, а шофьорът на колата не е пострадал. Временно движението се осъществяваше през близката бензиностанция.  ", "date": "2019.04.07", "title": "Камион се преобърна на магистрала \"Хемус\""}
{"url": "https://www.bgonair.bg/bulgaria/2019-04-07/episkop-sioniy-poluchi-zhezala-na-bachkovskiya-manastir", "text": "\r\n Епископ Сионий получи жезъла на Бачковския манастир на света литургия днес. Въдворяването му като игумен на манастира направи старозагорския митрополит Киприан. Досега епископ Сионий бе игумен на Троянския манастир. Игумен на Бачковския пък бе архимандрит Самуил. Рокадата в манастира стана ясна след кратко съобщение на Светия синод, в което не се дадоха почти никакви подробности за решението.   Епископ Сионий завършва през 1994 година богословския факултет към Софийския университет. Новият игумен на Бачковския манастир заяви, че с радост идва на служи на този верен народ. \"Радвам се, че идвам да служа при този верен народ и братството на Светата бачковска обител. С упование, че Божията майка, чиято чудотворна икона живее в този храм, ще ни подкрепя, ще вървим към благодат и успех\", заяви епископът.  ", "date": "2019.04.07", "title": "Епископ Сионий получи жезъла на Бачковския манастир"}
{"url": "https://www.bgonair.bg/bulgaria/2019-04-07/kola-propadna-v-izkop-na-vik-v-plovdiv", "text": "Кола пропадна в изкоп на ВиК ремонт на кръстовището на булевардите \"Васил Априлов\" и \"Шести септември\" в Пловдив. При инцидента няма пострадали. След като цял ден в събота живеещите в района нямаха вода заради спукан водопровод, нов ВиК проблем снощи остави на сухо десетки жители на централния пловдивски район. След отстраняването на първата авария в късния следобед вчера, вода бликна отново от ремонтирания участък и автомобил хлътна в посипаното с чакъл място. Рано тази сутрин изкопът беше запълнен отново с чакъл.   ", "date": "2019.04.07", "title": "Кола пропадна в изкоп на ВиК в Пловдив"}
