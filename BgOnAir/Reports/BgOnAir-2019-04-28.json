{"url": "https://www.bgonair.bg/economy/2019-04-28/accor-shte-otkrie-60-novi-hotela-v-14-strani-v-afrika", "text": "Хотелската верига Accor ще открие 60 нови хотела в 14 страни в Африка през идните четири години, съобщи главният изпълнителен директор на компанията за Близкия изток и Африка Марк Уилис, цитиран от Bloomberg. През идните две години европейският хотелски оператор ще открие над половината от хотелите в Египет. Според Уилис страната постига ръст, след като „външни фактори“ засегнаха индустрията. През 2015 г. клон на \"Ислямска държава“ взриви руски самолет след излитането му от египетския курорт Шарм ел-Шейх. При атентата загинаха 224 души. \"Египет възкръсва след десет години на тежка ситуация“, казва Уилис в интервю в кенийската столица Найроби. Египет изпревари крайбрежната област на Кения като предпочитана дестинация от европейски туристи и инвеститори, а приходите от налична стая на Accor там са нараснали с 20% на годишна основа, пише . Кенийският крайбрежен град Момбаса \"не е сред дестинациите, които изникват веднага в ума на хората днес“, отбелязва Уилис. Само един от планираните хотели ще бъде в страната от Източна Африка, известна със сафаритата и плажния си туризъм. Континентът постига безпрецедентен икономически растеж, стимулиран главно от силното вътрешно търсене, по-доброто макроикономическо управление и подобряването на политическата стабилност. Снимка: Pixabay Харесайте и страницата ни във Facebook ", "date": "2019.04.28", "title": "Accor ще открие 60 нови хотела в 14 страни в Африка"}
{"url": "https://www.bgonair.bg/world/2019-04-28/indoneziya-270-sluzhiteli-v-izbiratelni-sektsii-sa-pochinali-ot-preumora", "text": "В Индонезия над 270 служители в избирателни секции са починали от преумора. Това стана ясно 11 дни след провелия се на 17 април вот. Властите в страната решиха за първи път да комбинират изборите за президент, парламент и местни власти. Това обаче доведе до ръчното броене на милиони бюлетини.  Тъй като правото си на глас са упражнили около 80 процента от близо 200-те милиона гласоподаватели.  Освен починалите от преумора, близо 2000 служители от избирателни комисии са се разболели. Властите обявиха, че ще обезщетят семействата на жертвите със сума, равностойна на 2200 евро. Броенето на бюлетини продължава, като резултатите трябва да бъдат обявени на 22 май. Харесайте страницата ни във Facebook ", "date": "2019.04.28", "title": "Индонезия: 270 служители в избирателни секции са починали от преумора"}
{"url": "https://www.bgonair.bg/world/2019-04-28/1200-poleta-sa-bili-otmeneni-zaradi-stachkuvashti-piloti-na-skandinavskite-aviolinii", "text": "Трети ден продължава стачката на пилотите на \"Скандинавските авиолинии“. Компанията беше принудена да отмени нови 1200 полета, планирани за утре и вдругиден. Това засяга близо 170 хиляди пасажери в скандинавските страни. Стачката започна след провала на преговорите между синдикатите и мениджмънта.  \r\nПилотите настояват за по-високи възнаграждения и по-предвидим трудов график. Днес от компанията обявиха, че са готови да възобновят преговорите със служителите. Харесайте страницата ни във Facebook ", "date": "2019.04.28", "title": "1200 полета са били отменени заради стачкуващи пилоти на \"Скандинавските авиолинии\""}
{"url": "https://www.bgonair.bg/bulgaria/2019-04-28/piyan-shofyor-se-zabi-v-kashta-na-vazrastna-zhena-v-sirakovo", "text": "Шофьор с 2,43 промила алкохол се заби в къща във врачанското село Сираково.  Инцидентът станал малко след полунощ. Пияният шофьор изгубил управлението на колата, съборил оградата на двора и спрял в къщата. Силният удар събудил възрастната стопанка на къщата. Жената е инвалид. От преживения стрес тя е с влошено здраве. По къщата ѝ са нанесени материални щети. Харесайте страницата ни във Facebook ", "date": "2019.04.28", "title": "Пиян шофьор се заби в къща на възрастна жена в Сираково"}
{"url": "https://www.bgonair.bg/world/2019-04-28/putin-prisastva-na-tarzhestvenoto-velikdensko-bogosluzhenie-v-hristos-spasitel", "text": "Руският президент Владимир Путин по традиция присъства на тържественото великденско богослужение в московския храм \"Христос Спасител“. С него бяха и премиерът Дмитрий Медведев със съпругата си Светлана и кметът на Москва Сергей Собянин. Службата се водеше от руския патриарх Кирил. След нея вярващите излязоха на среднощно шествие с кръстове и икони в ръце и пяха химни.  Харесайте страницата ни във Facebook ", "date": "2019.04.28", "title": "Путин присъства на тържественото великденско богослужение в \"Христос Спасител\""}
{"url": "https://www.bgonair.bg/world/2019-04-28/navodneniyata-v-kanada-veche-zaplashvat-gradskata-chast-na-otava", "text": "Тежките наводнения в Канада вече заплашват градската част на Отава.  Столицата, както и Монреал вече трети ден са в бедствено положение. Очаква се нивата на река Отава да надминат рекорда, поставен през 2017 година с близо половин метър.  Близо 4000 доброволци помагат на армията и аварийните служби в строежа на диги от чували с пясък по речните брегове. Близкият мост беше затворен за движение.  Продължава евакуацията на най-застрашените квартали на столицата. В някои от тях вече е спряно газоподаването.  Според метеоролозите проливните дъждове ще продължат и през следващата седмица, а нивата ще спрат да се покачват чак в сряда. Харесайте страницата ни във Facebook ", "date": "2019.04.28", "title": "Наводненията в Канада вече заплашват градската част на Отава"}
{"url": "https://www.bgonair.bg/world/2019-04-28/19-godishen-mazh-otkri-strelba-v-sinagoga-v-sasht", "text": "\r\n Стрелба в синагога в Съединените щати навръх еврейския празник Пасха. Един човек е починал от раните си, други трима са в болница, сред тях и местният равин. Нападателят е 19-годишният Джон Ърнест. Той е задържан. Атаката става минути преди 11 и половина сутринта в градчето Пауей, щата Калифорния. Мъж нахлува в храма по време на религиозната служба за Пасха и открива огън с полуавтоматично оръжие.  В синагогата е имало пътен полицай, който не е бил на служба. Когато нападателят е хукнал навън, служителят е стрелял по него, но не го е улучил, а само е уцелил колата му. Младежът бяга и е арестуван по-късно от друг полицай.  Засега разследващите не съобщават мотивите му, но проверяват негова публикация в социалните мрежи. В онлайн манифест Ърнест заявява, че се е вдъхновил от атаките срещу джамии в новозеландския град Крайстчърч от миналия месец и от стрелбата в синагога в Питсбърг от края на октомври.  Редица политици осъдиха стрелбата като \"неприемлив акт на антисемитизъм“. Нападателят се разследва във връзка с пожар в джамия от миналия месец. Полицията на Лос Анджелис обяви, че засилва охраната на всички синагоги и други храмове в щата. Харесайте страницата ни във Facebook ", "date": "2019.04.28", "title": "19-годишен мъж откри стрелба в синагога в САЩ"}
{"url": "https://www.bgonair.bg/world/2019-04-28/v-ispaniya-se-provezhdat-predsrochni-parlamentarni-izbori", "text": "\r\n Днес се провежда третият парламентарен вот в Испания за последните черити години. Според прогнозите никоя политическа сила няма да спечели мнозинство, а испанският Конгрес ще е по-фрагментиран отвсякога.  \r\nУправляващата Социалистическа партия на премиера Педро Санчез вероятно ще събере най-много гласове, но ще трябва да търси партньори за коалиция.  \r\nОчаква се още крайната десница да влезе в парламента за първи път от края на диктатурата на Франко.  Сред горещите теми в предизборната кампания, бяха сепаратисткият процес в Каталуния и правата на жените. \r\nА според социолозите близо 40 процента от испанците не знаят дали изобщо ще гласуват. Харесайте страницата ни във Facebook ", "date": "2019.04.28", "title": "В Испания се провеждат предсрочни парламентарни избори"}
{"url": "https://www.bgonair.bg/bulgaria/2019-04-28/polititsite-pozdraviha-balgarite-za-velikden-v-sotsialnite-mrezhi", "text": "Политиците у нас спазиха традицията и поздравиха всички вярващи в социалните мрежи.  Премиерът Бойко Борисов качи снимки във Facebook от Дивотинския манастир, където той посрещна Възкресение. Минути след полунощ министър-председателят написа и празнично пожелание към всички българи: \"Христос Воскресе! Нека посрещнем Великден живи и здрави, и с вярата, че сме способни на много добри дела.“  Топлина, хармония и щастие пък пожела за празниците Цветан Цветанов. Рано тази сутрин лидерът на БСП Корнелия Нинова пожела мир и благодат по българската земя, както и здраве, топлина и разбирателство в домовете.  \r\nПрезидентът Румен Радев присъства снощи на празничното богослужение за Възкресение Христово в храм-паметника \"Св. Александър Невски“, където беше донесен Благодатният огън. Харесайте страницата ни във Facebook ", "date": "2019.04.28", "title": "Политиците поздравиха българите за Великден в социалните мрежи "}
{"url": "https://www.bgonair.bg/bulgaria/2019-04-28/sled-vcherashnite-navodneniya-situatsiyata-v-pleven-se-normalizira", "text": "Тежките наводнения в Плевен не попречиха на вярващите да посрещнат празника навън. Часове преди Възкресение Христово църквата \"Свети Николай\" в центъра беше наводнена.  В социалните мрежи веднага бе организиран призив да се съберат хора, които да изчистят водата от храма, за да могат да посрещнат благодатния огън. Пороят наводни улици, мазета, магазини и приземни етажи. От полицията и пожарната са реагирали на 18 сигнала за блокирали автомобили, отводяване и премахване на паднали дървета. Ситуацията вече се нормализира, възстановено е и електроподаването, пътищата в областта са проходими. Харесайте страницата ни във Facebook ", "date": "2019.04.28", "title": "След вчерашните наводнения ситуацията в Плевен се нормализира"}
{"url": "https://www.bgonair.bg/bulgaria/2019-04-28/vmro-startira-predizbornata-si-kampaniya", "text": "\r\n Трима евродепутати и трета политическа сила на Европейските избори на 26 май такива цели си поставиха ВМРО при откриването на кампанията си навръх Великден. С българско хоро и концерт на Илия Луков ВМРО откриха кампанията си за евровота. Водачът на листата Ангел Джамбазки обясни, че избрали това да се случи на Великден неслучайно.  \"На Великден 1941 година българската нация отново е обединена и отново е български Великден , Българските войски влизат победоносно в Скопие. България възскръсва много пъти от робства, от поражения, възкръсва за нови победи и за възраждане на българския дух\", заяви Джамбазки. В европарламента представителите на ВМРО обещаха да работят за защита на българските превозвачи, да бранят границите на страната от нелегални емигранти и да защитават христианските корени на Европа.  В листата на ВМРО попадат популярни лица като режисьорът Андрей Слабаков и генерал Димитър Шивиков. Партията ще е под номер 3 в бюлетината за изборите за Европейски парламент на 26 май. Харесайте страницата ни във Facebook ", "date": "2019.04.28", "title": "ВМРО стартира предизборната си кампания"}
{"url": "https://www.bgonair.bg/bulgaria/2019-04-28/nay-golyamata-tsarkva-v-silistrensko-stoi-prazna-i-polurazrushena", "text": "\r\n В дните когато честваме възкресението на Спасителя, най-голямата църква в североизточна България с това име, стои празна и полуразрушена.  Православният храм \"Свети Възкресение Господне“ в с. Искра е строен през 1926 година от македонски майстори. И днес трикуполната базилика с голяма камбанария и внушава респект. С времето обаче храмът започва да се руши, става опасен за хората и е затворен за богослужения.  \"Конструкцията на покрива отчасти е изгнила, нуждае се от масивен ремонт, така да се каже. Стените от влагата са напукани, макар че са доста дебели. Дюшемето също е изгнило, олтарът подлежи също на ремонт\", обясни кметът на с. Искра. Местните нямат достатъчно средства за ремонт на храма, но ще се опитат частично да го съхранят. От Доростолска митрополия заявиха, че църквата е включена в проект, кандидатстващ за европейско финансиране по Програмата за развитие на селските райони. Все още обаче няма отговор.  Харесайте страницата ни във Facebook ", "date": "2019.04.28", "title": "Най-голямата църква в Силистренско стои празна и полуразрушена"}
{"url": "https://www.bgonair.bg/bulgaria/2019-04-28/ekipi-na-pss-spasiha-dvama-bedstvashti-turisti-v-rila", "text": "Екипи на Планинската спасителна служба помогнаха на двама бедстващи туристи в района на Седемте рилски езера.  Двамата израелски граждани са били измръзнали, когато се обадили за помощ на телефон 112. Сигналът е подаден към 18 и 30 часа вечерта. Спасителните екипи пристигнали на мястото към 22 часа.  След като израелските туристи са били намерени, спасителите ги преместили в една от близките хижи до рилските езера. Акцията е приключила към четири часа сутринта. Двамата туристи са в добро здравословно състояние. \r\nСнимка: Pixabay Харесайте страницата ни във Facebook ", "date": "2019.04.28", "title": "Екипи на ПСС спасиха двама бедстващи туристи в Рила"}
{"url": "https://www.bgonair.bg/economy/2019-04-28/kitay-se-nasochva-kam-vazobnovyaemite-energiyni-iztochnitsi", "text": "Решението на Китай да даде зелена светлина за строежа на въглищни електроцентрали вероятно няма да предизвика нов производствен бум на подобен тип съоръжения, тъй като голяма част от националните инвестиции в енергетиката ще се насочат към възобновяемите енергийни източници (ВЕИ).  Повече от 10 региона ще бъдат освободени от ограниченяита за свръхкапацитет през 2022 г., което ще премахне пречките за строеж на електроцентрали, захранвани с въглища, пише . Въпросните провинции са: Хъбей, Цинхай, Чунцин, Гуанси, Гуандун, Юннан, Гуейджоу и Хънан. Въпреки това много от големите китайски енергийни компании са поставени под натиск от страна на Пекин за разработване на повече проекти, свързани с възобновяемата енергия, посочват от Morningstar Inc., която очаква ръстът на въглищните мощности да изостане от другите енергийни   ресурси. \"Рентабилността на въглищните централи е толкова ниска, че не съществуват стимули за изграждането на нови подобни съоръжения“, споделя Дженифър Сонг, анализатор в Morningstar. Акциите на компаниите от въгледобивния сектор поевтиняха по време на борсовата сесия от днес. Книжата на Coal Energy Co. Изтриха 3,5% от стойността си, докато тези на Yanzhou Coal Mining Co. поевтиняха с 2,9%. Китайското правителство и представителите на местния бизнес целят постепенно трансформиране на енергийния микс на страната, чийто мащаб ще окаже сериозно влияние върху същия процес на глобално ниво. \r\nСнимка: Pixabay Харесайте и страницата ни във Facebook ", "date": "2019.04.28", "title": "Китай се насочва към възобновяемите енергийни източници"}
{"url": "https://www.bgonair.bg/bulgaria/2019-04-28/mariya-grozdeva-specheli-svetovna-kupa-v-kitay", "text": "Изключителната ни състезателка по спортна стрелба и президент на Български стрелкови съюз Мария Гроздева постигна още един голям успех в богатата си спортна кариера. Мария завоюва световната купа в дисциплината 25 метра спортен пистолет в Бейджин, Китай, пише  Състезанието бе изключително силно с участието на всички звезди на световната спортна стрелба! Мария влезе с 6-ти резултат на финала (587 т.), а първа бе германката Моника Карш с резултат 593 т. - една точка под световния рекорд на друга българка Диана Йоргова. На финала обаче Гроздева бе безапелационна и победи с резултат от 36 т. На второ място остана унгарката Вероника Майор с 35 т. а трета е гъркинята Анна Коракаки с 30 т. С тази победа Мария си осигури 7-мо участие на олимпийски игри, от които вече има 2 златни и три бронзови медала. Останалите ни състезателки се класираха съответно 18 - Антоанета Бонева с 582 т. и 44-та Мирослава Минчева с 574 т. Харесайте страницата ни във Facebook ", "date": "2019.04.28", "title": "Мария Гроздева спечели световна купа в Китай"}
{"url": "https://www.bgonair.bg/bulgaria/2019-04-28/zhiteli-i-gosti-na-veliko-tarnovo-posreshtnaha-vazkresenie-v-hrama-na-grada", "text": "Стотици жители и гости на Велико Търново тази година посрещнаха Възкресение в катедралния храм на града. Заради лошото време беше нарушена деветгодишната традиция великотърновци да посрещнат Великден под открито небе над историческата крепост \"Царевец“. \r\nТрадиционното Пасхално Богосужение беше отслужено от великотърнонския митрополит Григорий. В катедралния храм на старата столица стотиците събралите се миряни посрещнаха благодатния огън, а в полунощ камбанен звън възвести Христовото Възкресение. Харесайте страницата ни във Facebook ", "date": "2019.04.28", "title": "Жители и гости на Велико Търново посрещнаха Възкресение в местния храм"}
{"url": "https://www.bgonair.bg/bulgaria/2019-04-28/magla-zatrudnyava-dvizhenieto-po-magistrala-struma", "text": "Мъгла затруднява движението по магистрала \"Струма\" в участъка Сандански - ГКПП \"Кулата\". От АПИ призовават шофьорите да се движат с повишено внимание и съобразена скорост. След голямото пътуване за Великден в момента движението е спокойно. Около 200 хиляди автомобила напуснаха София преди празниците. \r\nПрез изминалото денонощие на територията на страната са станали 13 тежки катастрофи. Ранени са 20 души, информира МВР. В София са регистрирани 20 леки катастрофи. В последния почивен ден отново влизат в сила ограничения за движение на ТИР-овете, припомнят от АПИ. Така утре от 14 ч. до 20 ч. всички камиони над 12 т няма да могат да се движат по автомагистралите. За улеснение на трафика ще има две ленти за София и една за Бургас и Варна в участъците с ремонт на двете основни магистрали. \r\nОще новини четете на  Харесайте страницата ни във Facebook ", "date": "2019.04.28", "title": "Мъгла затруднява движението по магистрала \"Струма\""}
{"url": "https://www.bgonair.bg/bulgaria/2019-04-28/patriarh-neofit-oglavi-sluzhba-za-vtoro-vazkresenie", "text": "\r\n Православният свят посрещна Възкресение Христово. Богослуженията за Великден продължават и днес. \r\nПатриарх Неофит отслужи Пасхална Вечерня, наричана още Второ Възкресение, която се проведе в църквата \"Света Неделя\". \"Да се радваме заедно със светите апостоли и с всички, които са обикнали Господ Иисуса Христа и неговото спасително дело. Да бъдем всякога радостни във Възкресението и да се стремим да подражаваме на Христа в неговия трънен път за Голгота!\", заяви патриарх Неофит. Снимка: Димитър Кьосемарлиев (Bulgaria ON AIR) Харесайте страницата ни във Facebook ", "date": "2019.04.28", "title": "Патриарх Неофит оглави служба за Второ Възкресение"}
