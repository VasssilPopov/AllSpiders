{"url": "https://www.bgonair.bg/direktno/2018-05-28/kak-otselyavat-vekovni-bademi-v-sofiya", "text": "\r\n \r\n \r\n Малко хора знаят, че в София има вековни бадеми, които с годините са запазаени. Глобалното затопляне обаче убива брезите, каза ландш.арх. Александър Петров. Той поясни, че унищожаването на зелените пространства струва много пари, за да бъдат възтсановени. По-лошото е, че този процес отнема години.  За да бъде напълно изграден едни парк са нужни около 50 години. За да има днес зеленина в София е имало масова акция по засаждане през 50-те и 60-те години на миналия века. Тогава обаче атмосферните условия са били мого по-различни. Част от разстителността бива убива и от финните прахови частници, посочи Петров. В предаването ви разказваме за вековния дъб в с. Гранит, за който се смята, че е вдъхновил Златю Бояджиев. А според редица историци дървото е с 50 години по-старо от Византия. Вижте и разказ за парка \"Сините камъни\" край Сливен.", "date": "2018.05.28", "title": "Как оцеляват вековни бадеми в София"}
{"url": "https://www.bgonair.bg/bulgaria/2018-05-28/grazhdani-se-obediniha-protiv-stroezh-na-zavoda-za-gorene-na-otpadatsi", "text": "Граждани се събират на протест пред сградата на столична община. Поводът за недоволството е проект, който предвижда инсталация за горене на отпадъци.  Протестиращите настояват да не бъде изграждан завод за битови отпадъци. Според тях това няма да реши проблема, а ще го задълбочи, като увеличи замърсяването на въздуха. Исканията на участниците в протеста разбираме от репортера Милена Енчева.  \"Ние организирахме подписка, с която искахме да запознаем гражданите - съоражението ще създаде риск за въздуха който дишаме и ще струва много пари.  Решението е ясно - да се рециклира и компостира. С изграждането на завода се създават предпоставки за по-голямо замърсяване\" - заяви протестиращ. Дали заводът ще бъде спрян заради общественото недоволство-предстои да разберем. ", "date": "2018.05.28", "title": "Граждани се обединиха против строеж на завода за горене на отпадъци"}
{"url": "https://www.bgonair.bg/bulgaria/2018-05-28/haos-v-bolnitsite-zaradi-reglamenta-za-zashtita-na-lichnite-danni", "text": "\r\n Проблеми и излишна паника заради новия регламент за защита на личните данни. За затруднения сигнализираха лекари и пациенти. В някои здравни заведения хората попълват декларации, че са съгласни болницата да ползва личните им данни, което бави прегледите.  Според Комисията за защита на личните данни възникналите затруднения не са заради правилата на регламента, а заради тяхното неразбиране и неправилно тълкуване. Болниците могат да изискват подписването на декларация само в случай, че личните им данни се използват за дейности, които не са свързани със здравеопазване.  \"Глобите за нарушаване на регламента са солени. Болниците предават информация към Здравната каса, ресорното министерство, а данните за здравословното състояние на хората е чувствителна информация\", посочи д-р Гергана Николова. Законът за здравето регламентира ползването на личните данни на пациентите и не е необходимо те да попълват декларации. Пациенти и медици твърдят, че засега проблем и опашки заради новия регламент няма.", "date": "2018.05.28", "title": "Хаос в болниците заради Регламента за защита на личните данни"}
{"url": "https://www.bgonair.bg/bulgaria/2018-05-28/bistrishkite-tigri-pometoha-neftohimik-s-hetrik-na-premiera", "text": "\r\n \"Витоша\" (Бистрица) е шампионът в Държавното републиканско първенство за ветерани. Титлата спечели отборът, начело с премиера Бойко Борисов.  \"Бистришките тригри\" победиха бургаския \"Невтохимик\" с резултат 6 на 3 на финала, игран в Стара Загора. Премиерът се отчете с хетрик и асистенция за своя отбор.  Борисов беше близо и до четвърти гол, но нацели страничен стълб. Все пак министър-председателят получи награда за голмайстор на първенството.  Важно е да се отбележи, че \"Нефтохимик\" достигат до финала на ветераните за трета поредна година. Два от головете на бургаския тим бяха отменени заради засада.", "date": "2018.05.28", "title": "\"Бистришките тигри\" пометоха \"Нефтохимик\" с хетрик на премиера"}
{"url": "https://www.bgonair.bg/bulgaria/2018-05-28/varnentsi-pochitat-kiil-gospodinov-s-izlozhba", "text": "\r\n „Баш майстора завинаги“ - под този надслов откриха изложбата на входа на морската градина във Варна.  Винили с фотоси от сцени от култовата поредица напомнят на варненци и гости на града за един от най-колоритните образи в родното кино.  Кирил Господинов е в ролята на легендарния образ в българското кино „Баш-майсторът“.  Почти 40 години след първата лента за героя Рангел Лелин, той още живее в спомените на поколения българи. На 24 май актьорът Кирил Господинов щеше да навърши 84 години.  Ден по-късно на входа на морската градина във Варна беше открита фотоизложба в негова памет, с наслов Баш майстора завинаги. Експозицията беше официално открита днес и ще остане до края на юни.", "date": "2018.05.28", "title": "Варненци почитат Кирил Господинов с изложба"}
{"url": "https://www.bgonair.bg/bulgaria/2018-05-28/gorya-administrativna-sgrada-v-pristanishteto-na-kiril-domuschiev", "text": "Пожар горя днес следобед в Пристанище \"Бургас\". Към 15 часа е получен сигнал за горящ покрив на административна сграда, намираща се в частното пристанище, собственост на бизнесмена Кирил Домусчиев.  Към мястото на пожара се отправят три противопожарни коли. Огънят е локализиран за по-малко от час. В сградата е нямало хора.  В нея се извършвало ремонт и по всяка вероятност работа с оксижен е предизвикало искрата. От пожарната съобщиха, че в близост до огъня не е имало складове с гориво и кораби. В нито един момент не е имало опасност от взрив.", "date": "2018.05.28", "title": "Горя административна сграда в пристанището на Кирил Домусчиев"}
{"url": "https://www.bgonair.bg/denqt-on-air/2018-05-28/yuzhna-i-severna-koreya-po-blizki-ot-vsyakoga-no-pokorni-pred-tramp", "text": "\r\n Темата за отношенията между САЩ и Ким Чен Ун, както и отменената от Тръмп наскоро среща между тях, коментира в \" \" журналистът Владислав Апостолов. Апостолов определи като иронични думите на Тръмп, че \"Северна Корея има блестящ потенциал\" и допълни, че все пак той е отворил вратата за преговори.  \"Прозира идеята, че Тръмп иска да покаже, че Северна Корея губи много повече от провала на една такава среща, от евентуалната бъдеща сделка по ядреното й разоръжаване и още по-голямо стопляне на отношенията между Севера и Юга. Щатите държат много повече козове и могат да си позволят разиграване на покер\" каза той. По повод на пренасрочената среща, той посочи, че Тръмп не е \"затворил вратата\" и е последователен в политиката си. \"За човек, който никога преди това не е имал политически пост, Тръмп показва интересни инстинкти и политическа последователност. Изпълнява обещанията си с несравнима скорост\", допълни Апостолов. Той посочи, че със скъсването на ядреното споразумение както и с ранното излизане от Парижкото споразумение, Тръмп показва че е съгласен да бъде играч на политическата сцена.  \"Тръмп е предсказуем в непредсказуемостта си. Той показа че има кохерентна визия за управление. Според много коментатори той се чувства все по-удобно в ролята си на президент. Печели със скандалността си. Голямата идея е дали да нормализираме Тръмп, придавайки му по-предвидим политически облик. Той уволни всички, които се считаха за негови марионетки и показва, че има своя политическа визия, която стриктно спазва\", обобщи журналистът. По темата за очакванията от предстоящата на 12 юни среща, Апостолов коментира наличието на \"явно философски линии на поведение на Тръмп\", като посочи, че седмици след радикалната реторика от страна на Тръмп, по повод срещата с Ким Чен Ун, все пак са готови да седнат на една маса за преговори.  \"Нещата между Северна и Южна Корея изглеждат по-добре отвсякога. Дали начинът, по който процедира сега ще бъде модел на поведение на Тръмп, тепърва предстои да разберем, но засега той успява. Севернокорейците се притесняват. Това което Тръмп не иска, е да изглежда като Обама, който е правел много компромиси. Много критици, които поддържат Тръмп и консервативната политическа линия считат, че срещата няма да има успех. Той не би допуснал срещата да бъде интерпретирана като компромис\" каза още Васил Апостолов пред  . \"Хипотетично обединяване на Южна и Северна Корея няма да бъде заплаха за Тръмп, но подобен развой изглежда фантастично и невероятно\", категоричен е журналистът. \"Режимът на Путин и Русия също нямат интерес от конфликт, затова намеренията са да се държат Северна Корея и Иран под контрол\" заключи Апостолов.", "date": "2018.05.28", "title": "Южна и Северна Корея по-близки от всякога, но покорни пред Тръмп"}
{"url": "https://www.bgonair.bg/denqt-on-air/2018-05-28/kultura-po-vreme-na-prehod-ili-kak-go-dokarahme-do-tuk", "text": "\r\n Академик Светлин Русев бе активен до последно в подготовката за новата си изложба в Москва. България се раздели с една от най-влиятелните фигури в изкуството и фактор в културата повече от 40 години. \"Светлин беше много буден човек. До последно си беше в кондиция. Той извървя своя път като танк. Един голям художник без вяра няма за какво да почва да рисува. Днес \"Квадрат 500\" е един изключително добре подреден музей, благодарение на Русев“, отбеляза Вежди Рашидов от ГЕРБ. В студиото на \"Денят ON AIR\" депутатът сподели, че съжалява, че не е имал привилегията да бъде част от контингента на Светлин Русев.  \"Бях много непокорен като млад. Тогава Русев беше реализиран стабилен човек. Един ден му се сопнах в един асансьор. След това дълго време не си говорехме. Времето ме накара да помъдрея. Един ден го помолих да ми прости младостта и той ми прости. След това започнахме да работим заедно. Правихме изложби заедно. Без да искам аз го обикнах\", посочи гостът пред Bulgaria ON AIR.  Според народния представител след 1990 година насам културата ни върви стремглаво надолу.  \"Свободата се превърна в свободия. Ние вкарахме елементарното и мръсотията. Всеки втори примитив започна да става равен на големия. Завистта кара да се изравняваме с другите. Посланията в социалните мрежи са гнусни. Ако това е обществото ни, то не си заслужава дори да умреш тук. Не ценим големите си. Зомбирането след 90-а година вкара простотията и промени ценностната система\", подчерта Рашидов.  Темата премина и към свободата на словото, която по думите на Рашидов е изцяло в ръцете на медиите, но за целия коментар ", "date": "2018.05.28", "title": "Култура по време на Преход или как го докарахме дотук…"}
{"url": "https://www.bgonair.bg/sutreshen-blok/2018-05-28/ruskite-turisti-mnogo-vazhni-no-oshte-chakat-vizi-za-da-doydat", "text": "\r\n В началото на новия летен туристически сезон се появи прогноза за спад на руските туристи у нас. Това беше опровергано след посещението на министър Николина Ангелкова в Русия. Директорът на Института за анализи и оценки в туризма Румен Драганов обясни, че към този момент има 15% заявени по-малко полети, но те могат да бъдат възстановени по някакъв начин и допълни, че трябва да се изчака, за да се види дали наистина ще има спад на туристи от Русия по българското Черноморие. \"Проблемът с визата продължава да стои\", припомни Драганов в студиото на \"България сутрин\". Той дори разказа, че някои български хотелиери поемат по 50 евро разходи на руснаците, за да могат туристите да си изкарат виза.  Поли Карастоянова, която е изпълнителен директор на Националния борд по туризъм, определи Русия за специфичен пазар, който се влияе много от нагласата на управляващите към дадена страна. \"Туризмът е поле на икономическа дипломация. Най-малките нюанси на отношенията между страните имат своята проекция по отношение на туризма\", обясни Карастоянова пред Bulgaria ON AIR. По думите ѝ именно агресивното говорене срещу Русия на български политици е причина за очакване на задържане на броя на туристите от тази страна.", "date": "2018.05.28", "title": "Руските туристи - много важни, но още чакат визи, за да дойдат"}
{"url": "https://www.bgonair.bg/denqt-on-air/2018-05-28/obrazovatelnata-reforma-tryabva-da-e-digitalna-tvardi-diyan-stamatov", "text": "\r\n Какъв трябва да бъде съвременният формат за държавен зрелостен изпит и защо матурите са толкова сензационни? \"Постоянно си говорим за реформа. Тя трябва да тръгва от Министерството. Зрелостните изпити преминаха нормално от организационна гледна точка. Този хартиен вариант, който се прилага от последните 10 години, е остарял. Вече учениците живеят в интернет. Те трябва да могат да приложат тези си умения по време на изпит\", коментира директорът на столичното 119-о СОУ Диян Стаматов.  В студиото на \"Денят ON AIR\" той предложи примерен вариант за дигитализиране на изпита, в който компютър да разработва индивидуален вариант за всеки ученик като разбърква въпросите, за да няма съвпадения и преписвания.  \"Електронни изпити вече се прилагат. Все още подобни идеи звучат много революционни. Трябва да се направи тази смела крачка, иначе за пореден път ще изостанем от поколението, което излиза. Надявам се, че МОН скоро ще бъде готов. Трябва да се намерят експерти, които да се лишат от страха, който ги е сковал\", подчерта гостът пред Bulgaria ON AIR.  И тази година изпитите на зрелостниците не преминаха без куриози. Близо няколко дни обществото ни беше свидетел, а на моменти и участник, в спора между МОН и БАН дали седми въпрос на матурата бил грешен.  \"Тази грешка можеше да бъде лесно извинена на високо ниво още първият ден, без цялата страна да говори за един въпрос 3 дни. Имаше известна доза професионален инат. Липсваше извинение. Реформа реално има и то в много посоки. Има много свършени неща през изминалата година и предстоят още. В началото сме на образователната реформа. Краят ѝ вероятно ще дойде след 15 години\", завърши Стаматов.  Трябва ли да има матури за седмокласниците? А за четвъртокласниците? Гледайте видеото с отговора на Диян Стаматов по темата! ", "date": "2018.05.28", "title": "Образователната реформа трябва да е дигитална, твърди Диян Стаматов"}
{"url": "https://www.bgonair.bg/sutreshen-blok/2018-05-28/yanaki-stoilov-aets-belene-ne-dali-a-kak-da-se-izgradi", "text": "\r\n Въпросът вече не е дали е необходима такава централа, а как тя да се изгради, подчерта   от БСП, коментирайки актуалното състояние на АЕЦ \"Белене\"  . Китайска ядрена корпорация проявява инвестиционен интерес към проекта, а според Янаки Стоилов в случая не става дума за подаръци, а за стратегически проекти. \" \", посочи той в  . Социалистът подчерта, че в съвременния свят, в който производството на енергия се увеличава, е излишно да разсъждаваме върху потенциалната ефективност на проекта. Стоилов отбеляза, че Русия вероятно има подчертан интерес този проект да се развие и обясни: В контекста на инициираната от българското правителство среща за Западните Балкани, Янаки Стоилов с разочарование постави въпроса \"Има ли България национални интереси, които трябва да отстоява, включително отношенията с Македония\".  \" \", настоя социалистът. Стоилов подчерта, че не може да се прегръщаш с премиера на съседна страна и да не му поставиш големите въпроси.  ", "date": "2018.05.28", "title": "Янаки Стоилов: АЕЦ \"Белене\"? Не дали, а как да се изгради!"}
{"url": "https://www.bgonair.bg/economy/2018-05-28/es-namalyava-sroka-za-patent-na-lekarstvata-ako-sa-za-iznos", "text": "Европейската комисия предложи намаляването на патентните срокове на новите лекарства, в които те могат да се произвеждат единствено от създателите си, пише  . Мярката ще помогне на износителите на генерични медикаменти, като ще увеличи приходите им с между 600 и 1 млрд. евро годишно. Става дума за отпадане на т. нар. сертификати за допълнителна закрила, които позволяват на притежателя на патента да държи правата за производство в продължение на още 5 години след неговото изтичане. Брюксел предлага производителите на генерични и биоподобни лекарства да могат да правят медикамента по време на 5-те години, ако го изнасят извън ЕС и не го продават на вътрешния пазар под своята марка. Сертификатът за закрила беше въведен през 1992 г., за да насърчи разработването на нови медикаменти, но сега Европейската комисия смята, че ползите от него са по-малко от вредите. Износът на нови лекарства ще може да става само в страни, където защитата на патента му е изтекла или никога не е съществувала.", "date": "2018.05.28", "title": "ЕС намалява срока за патент на лекарствата, ако са за износ"}
{"url": "https://www.bgonair.bg/world/2018-05-28/kriza-v-italiya-premierat-varna-mandata-za-sastavyane-na-kabinet", "text": "\r\n Политическата криза в Италия се задълбочава. Късно снощи номинираният за президент на страната Джузепе Конте върна мандата за съставяне на кабинет на президента Серджо Матарела. Причината – държавният глава отказа да одобри кандидатурата на евроскептика Паоло Савона за министър на икономиката, защото антиевропейските му възгледи щeли да предизвикат сътресение на пазарите.  Президентът каза, че скоро ще вземе решение за свикване на предсрочни избори, имайки предвид изискванията на политическите сили и се консултира с парламента.  Решението на Матарела разгневи лидерите на партиите \"Лигата\" и Движението \"5 звезди\", които от седмици се опитват да формират правителство и призоваха за импийчмънт на президента.", "date": "2018.05.28", "title": "Криза в Италия: Премиерът върна мандата за съставяне на кабинет"}
{"url": "https://www.bgonair.bg/world/2018-05-28/prieha-v-bolnitsa-dzhordzh-bush-bashta", "text": "Бившият президент на САЩ Джордж Буш-баща е приет в болница, след като се почувствал изтощен и кръвното му налягане спаднало.  Той вероятно ще остане в болницата няколко дни за наблюдение, каза говорител на семейството. 93-годишният Буш е най-възрастният жив бивш президент на САЩ.  В началото на месеца той също беше в болница, където прекара 13 дни заради инфекция. Буш постъпи за лечение ден след погребението на съпругата си Барбара Буш, която почина на 17 април на 92-годишна възраст.", "date": "2018.05.28", "title": "Приеха в болница Джордж Буш-баща"}
{"url": "https://www.bgonair.bg/world/2018-05-28/masovi-antiimigrantski-protesti-zalyaha-germaniya", "text": "Масови протести срещу имиграцията в Германия. Над 25 хиляди души излязоха по улиците на Берлин в знак на протест срещу политиката на канцлера Ангела Меркел, която подкрепя имиграцията.  В германската столица се проведе и контрапротест, на който близо 20 хиляди души се обявиха срещу нетърпимостта и езика на омразата.", "date": "2018.05.28", "title": "Масови антиимигрантски протести заляха Германия"}
{"url": "https://www.bgonair.bg/bulgaria/2018-05-28/dva-avtobusa-i-kola-se-udariha-na-patya-ruse-byala", "text": "Верижна катастрофа между два автобуса и кола затруднява движението по пътя Русе-Бяла, в района на разклона за село Пиргово, съобщиха от полицията в крайдунавския град. Сигнал за инцидента е подаден около 13:45 часа. И трите превозни средства са с румънска регистрация. Участъкът от пътя в района на произшествието е в ремонт. По първоначална информация автомобилът намалил скоростта си на движение, а след него и автобусът. Шофьорът на втория автобус не успял да спази дистанция и се блъснал в задната част на пътническото возило, при което последвала верижната катастрофа. При инцидента няма пострадали хора. Движението в участъка се регулира от екипи на полицията.  ", "date": "2018.05.28", "title": "Два автобуса и кола се удариха на пътя Русе-Бяла"}
{"url": "https://www.bgonair.bg/world/2018-05-28/navodneniya-v-shtata-merilend-v-elikot-siti-e-obyaveno-izvanredno-polozhenie", "text": "Губернаторът на американския щат Мериленд Лари Хоган обяви извънредно положение в град Еликот, който беше засегнат от тежки наводнения. За сега няма данни за жертви и ранени. Улиците на населеното място обаче са превърнати в реки. Залети са десетки къщи и автомобили. Спасителни екипи евакуират хванати във водния капан хора. Според синоптиците проливните дъждове ще продължат. Властите призоваха хората да са особено внимателни и да потърсят сигурен подслон.", "date": "2018.05.28", "title": "Наводнения в щата Мериленд - в Еликот Сити е обявено извънредно положение"}
{"url": "https://www.bgonair.bg/bulgaria/2018-05-28/sofiya-pod-zaplaha-ot-evrosanktsii-oblatsi-ot-prah-obvivat-stolitsata", "text": "София е заплашена от европейски санкции, ако не се предприемат мерки срещу замърсяването на въздуха, заяви проф. Иван Недков от Института по електроника към БАН пред БНР, пише  . Според него най-сериозно е замърсен въздухът в района на бул.\"Цариградско шосе\", около \"Орлов мост\" и Софийския университет. Проф. Недков допълни, че София е многомилионен град и той носи всички нормални замърсявания, които са характерни за такива големи градове. \"Ние работим по един проект, който е финансиран от Фонд \"Научни изследвания\" за изучаване на фините прахови частици и разпределението им в град София. Разполагаме с една от най-съвременните апаратури за такива изследвания. Това са така наречените \"лидари“, всъщност оптически радар.  През 2016 година Столична община реши да се възползва от нашите възможности и направихме едно пилотно изследване за замърсяване на атмосферата в района на квартал \"Младост\". Течеше ремонт на \"Цариградско шосе\" и ремонт на улици. Видя се, че във времето, в което работят, облаците от прах над квартал \"Младост\" се увеличават.  Единият от големите източници е трафикът, но при него частиците са в ниските слоеве на атмосферата и ако се мият редовно улиците, такова замърсяване би могло да бъде силно ограничено. Проблемите идват от фините частици.  Те могат да се появят от горенето на твърди горива – на въглища, на дърва, да не говорим за горенето на гуми във \"Филиповци\". Това са вече опасни замърсявания\", коментира още професорът. По думите му разположението на София е такова, че е на дъното на една чаша, оградена от планини, което предполага, че там би могло да става натрупване на замърсявания. \"Това, което ние изследваме в момента много внимателно, е \"Цариградско шосе\". Възможностите на нашата апаратура са 25 километра. Има шест локални станции на Изпълнителната агенция за околна среда към Министерството на околната среда и водите и информацията, която те подават, е точна и ясна, но те са локални.  Другата група, която се занимава с такива изследвания, това са гражданските движения. Те купуват едни приборчета, но те са с много ограничени възможности. Данните подлежат на големи съмнения.  Третият играч – това е Институтът за хидрометеорология на БАН. Те не улавят частиците. Нашият проект дава такива възможности. Тук са и противоречията ни с големите структури. Ние можем да кажем къде са източниците на замърсяване и това е най-сигурният път за вземане на управленчески решения.  В момента имаме данни от зимно-пролетния период. Бул.\"Цариградско шосе\" има много сериозни замърсявания в старото колело към летището. При \"Орлов мост\" и СУ също има натрупване на замърсявания. Опасно е в края на зимния период, към 15.30-16.00 ч., когато интензивността на движението е много голяма\", обясни още проф. Недков. От 2018 година София-град е под много сериозно наблюдение на европейски органи за замърсяването на въздуха. Има замърсявания, които са над нормите – фините прахови частици под 2 и половина микрона до 10 микрона. Невинаги обаче причините за това надвишаване на нормите са локалните замърсявания. Има фини прахови частици, които идват от други дестинации. \"Те са най-опасни, например прах от пустинята Сахара. Основното натрупване беше в Иран, но един много сериозен шлейф минава и над България\", допълни проф. Недков. Снимка: Олег Попов ", "date": "2018.05.28", "title": "София под заплаха от евросанкции - облаци от прах обвиват столицата"}
{"url": "https://www.bgonair.bg/bulgaria/2018-05-28/vlak-premaza-leka-kola-67-godishen-mazh-zagina", "text": "Новозагорец е загинал при катастрофа между влак и лека кола, съобщиха от полицията в Сливен. Инцидентът е станал на 25 май на ЖП прелез в землището на новозагорското село Любенова махала.  Катастрофата е станала около 9:30 часа между железопътна машина и лек автомобил \"Сузуки\", управляван от мъж на 67 години от Нова Загора.  Пострадалият е откаран в МБАЛ-Раднево, където е починал вследствие на получените наранявания. По случая е образувано досъдебно производство, предаде  .", "date": "2018.05.28", "title": "Влак премаза лека кола - 67-годишен мъж загина..."}
{"url": "https://www.bgonair.bg/bulgaria/2018-05-28/balgarski-kompanii-pomagat-na-bezhantsite", "text": "Фирмите в България са доста отворени и много от тях са готови да подадат ръка на бежанците и да им помогнат да си намерят работа. Това коментира Ива Гумнишка, основател на Human in the Loop, пише  .  Human in the Loop е социален проект, който има за цел да назначава бежанци от Близкия Изток. Първоначалната идея е била да организира курсове по програмиране за тях, но впоследствие се концентрира върху предоставянето на възможности за работа, като подпомага компаниите за машинно обучение. В момента във фирмата работят 7 души, предимно от Сирия, а идеята е броят им да се увеличи до 50. Тя си партнира с държавните структури, като хората са наети по програма за субсидирана заетост за бежанци. Гумнишка посочи, че планира в бъдеще да разшири таргет групите и проектът да обхване хора с увреждания и такива, които нямат възможност да си намерят работа. Според нея технологиите могат силно да подпомагат хората, но всичко зависи от останалите участници в екосистемата. По думите й компании, които аутсорсват дейности, трябва да са много внимателни и да не избират ниската цена пред етичността, както и винаги да мислят за социалните ползи.", "date": "2018.05.28", "title": "Български компании помагат на бежанците"}
{"url": "https://www.bgonair.bg/bulgaria/2018-05-28/prevozvasht-lodki-mikrobus-se-preobarna-i-blokira-struma", "text": "Микробус, превозващ лодки, се преобърна на пътя и блокира движението по магистрала \"Струма\" край Кочериново. Микробусът е идвал от Гърция.  Шофьорът губи управление и бусът се преобръща на една страна. Лодките изпадат от платформата, а шофьорът и спътникът му са с охлузвания.  Все още не е ясна причината за пътния инцидент. Една от версиите е, че шофьорът е заспал зад волана. Заради катастрофата се образува колона от автомобили, трафикът беше интензивен и се регулираше от пътни полицаи.", "date": "2018.05.28", "title": "Превозващ лодки микробус се преобърна и блокира \"Струма\""}
{"url": "https://www.bgonair.bg/bulgaria/2018-05-28/avtobus-s-detsa-se-obarna-varhu-avtomobil-kray-vratsa", "text": "\r\n Тежка катастрофа е станала тази сутрин край Враца. Автомобил и автобус на \"Тролейбусен транспорт\" - Враца се удрят - 9 души са пострадали, 7 от които са деца, пътуващи за училище. Всички са били закарани в болницата във Враца. Състоянието на пострадалите е стабилно - 8 от тях вече са освободени за домашно лечение. Само 19-годишно момиче е оставено в болницата, защото има съмнение за комоцио. Катастрофата се е случила рано сутринта по пътя за Криводол. Автобусът не е спрял на знак \"стоп\" и ударил автомобила, в който са пътували 5-ма души. Няма тежко ранени. И двамата шофьори са били тествани с дрегер, но са дали отрицателна проба за алкохол. Припомняме, че за последната седмица това е вторият пътен инцидент с участието на автобус от градския транспорт в страната.", "date": "2018.05.28", "title": "Автобус с деца се обърна върху автомобил край Враца"}
{"url": "https://www.bgonair.bg/bulgaria/2018-05-28/vandali-porugaha-izlozhbata-za-bukvite-v-sofiya", "text": "\r\n Само няколко дни след Деня на славянската писменост и култура, изложбата \"За буквите\" в Градската градина в София осъмна с червени нецензурирани надписи.  Изложбата е дело на фондация \"Ценности\", а автори на таблата са 30 пловдивски художници.  От фондацията не са подали сигнал в полицията, а днес преди обяд таблата бяха изчистени. Днес е последният ден от изложбата и жители, и гости на столицата ще могат да я видят в първоначалния ѝ вид.", "date": "2018.05.28", "title": "Вандали поругаха изложбата \"За буквите\" в София"}
{"url": "https://www.bgonair.bg/bulgaria/2018-05-28/dvama-zaginaha-sled-kato-tir-se-vryaza-v-nasreshtnoto-dvizhenie-na-am-trakiya", "text": "", "date": "2018.05.28", "title": "Двама загинаха след като ТИР се вряза в насрещното движение на АМ \"Тракия\""}
{"url": "https://www.bgonair.bg/bulgaria/2018-05-28/shofyor-na-avtobus-v-plovdiv-zagina-pri-katastrofa", "text": "\r\n 57 - годишен шофьор на автобус от градския транспорт в Пловдив загина при катастрофа. Превозното средство е навлязло в насрещното платно и се е ударило в мантинелата. В автобуса е имало много пътуващи, но сред тях няма пострадали. Движението в района е затруднено, изяснява се причината за инцидента.  ", "date": "2018.05.28", "title": "Шофьор на автобус в Пловдив загина при катастрофа"}
{"url": "https://www.bgonair.bg/bulgaria/2018-05-28/zov-za-pomosht-da-pomognem-na-malkata-kristin", "text": "\r\n Срещаме ви с 6- годишната Кристин от Бургас. Тя страда от Детска церебрална парализа.  До момента рехабилитацията в Турция дава добри резултати, но се налага операция във Виена, за която са нужни над 15 000 евро. От половин година Кристин вече ходи сама. Пътят до детската площадка, където си играе, обича да извървява сама.  До чудото се стига, след като в продължение на една година тя посещава рехабилитационен център в Турция.  При последния преглед обаче се установява, че Кристин има сублуксация на тазобедрените стави и се налага операция.  Въпреки всичко, Кристин не спира да се усмихва и мечтае да ходи на детска градина. Обича и да рисува. Начините, по които може да помогнете на Кристин са: Паричен превод към дарителската сметка BG98RZBB91551008386252 \"Райфайзенбанк\" с титуляр Кристин Красимирова Бончева. Както и на DMS KRISTIN на номер 17777.", "date": "2018.05.28", "title": "Зов за помощ - да помогнем на малката Кристин!"}
{"url": "https://www.bgonair.bg/bulgaria/2018-05-28/stotitsi-rodolyubtsi-tragvat-po-stapkite-na-botevata-cheta", "text": "Над хиляда души от цялата страна тръгнаха тази сутрин по стъпките на Ботевата чета. Националният туристически поход от Козлодуй до връх Околчица се провежда за 72-и пореден път.  Вече 72 години без прекъсване походът по стъпките на Ботевата чета е най-масовата родолюбива, туристическа проява у нас. Тази година по 120-километровия маршрут от Козлодуй до връх Околчица пет дни ще вървят над 1 100 души на различна възраст от цялата страна.", "date": "2018.05.28", "title": "Родолюбци тръгнаха по стъпките на Ботевата чета"}
{"url": "https://www.bgonair.bg/world/2018-05-28/trima-balgari-zaginaha-v-ispaniya-pri-katastrofa-mezhdu-kola-i-vlak", "text": "Трима българи загинаха, след като товарен влак удари автомобила им на ЖП прелез в Испания. Сънародниците ни са работили временно в страната, съобщава испанският вестник Еl Pais. Колата е преминавала през прелез без бариера. Имало е светофар, който по думите на кмета на град Фонтанар, където е станал инцидентът, е работил. В този град има много сезонни работници, които се занимават със събиране на аспержи. Инцидентът е станал в неделя, в подножието на полето и затова се предполага, че българите са отивали на работа, преди да се случи тежкият инцидент. Имената на загиналите не се съобщават, но автомобилът им е бил със софийска регистрация. Общината във Фонтанар, провинция Гуадалахара, обяви понеделник за ден на траур и знамената ще бъдат спуснати наполовина. ", "date": "2018.05.28", "title": "Трима българи загинаха в Испания при катастрофа между кола и влак"}
{"url": "https://www.bgonair.bg/bulgaria/2018-05-28/gerb-pecheli-mestniya-vot-na-balotazha-v-galiche", "text": "\r\n ГЕРБ печели местния вот в Галиче. По предварителни данни за кандидата на управляваща партия Страхил Стоянов са гласували 497 избиратели, а за кандидата на БСП Веселин Тушинов – 470. Право на глас имаха 1500 избиратели. Изборният ден беше белязан от напрежение и сигнали за нарушения и от двата щаба. От БСП ще искат касиране на вота заради многото според тях изборни нарушения.", "date": "2018.05.28", "title": "ГЕРБ печели местния вот на балотажа в Галиче"}
{"url": "https://www.bgonair.bg/sutreshen-blok/2018-05-28/restart-na-40-godishniya-proekt-belene-ima-li-opasnost-za-balgariya", "text": "\r\n В разгара на политическите совалки между София и Москва във връзка с енергийните и икономически проекти настъпи времето за ясни параметри на втората АЕЦ, както и отговор на въпроса кой ще плати за изграждането на проекта \"Белене\". Има ли въобще инвеститорски интерес и реална химическа опасност за България? Найден Зеленогорски от \"Движение България на гражданите\" е категоричен - АЕЦ \"Белене\" е по-скоро политически, а не икономически проект за страната ни. \"Белене\" е като парен локомотив в ерата на електромагнитните влакова. Това е проект на близо 40 години. Къде ще се съхранява отработеното ядрено гориво? Няма изградено хранилище. Освен това зоната е сеизмично активна. Ако няма сигурност за българите, по-добре \"Белене\" да не се прави\", подчерта още политикът в студиото на \" \". По думите му все повече българи напускат страната, на бизнеса не му трябва допълнително енергия и накрая тази АЕЦ ще стане излишна. Енергийният експерт проф. Атанас Тасев е на противоположното мнение: \"Въпреки че \"Белене\" е проект на 37 години, технологията е оценена от международни агенции като много висока\". \"Проектът \"Белене\" има изключително висока надеждност за защита. Може да издържи 72 часа без електрозахранване. Не може да се повтори ситуацията с реактора \"Фукушима\". Ядрените отпадъци пък са предвидени в самия проект и има къде да се съхраняват\", уточни още експертът пред  . Според него потреблението на електроенергия ще се вдига с годините и определено проектът \"Белене\" е рентабилен и добър за България.", "date": "2018.05.28", "title": "Рестарт на 40-годишния проект Белене: Има ли опасност за България?"}
{"url": "https://www.bgonair.bg/sutreshen-blok/2018-05-28/balgariya-se-razdeli-s-edna-ot-nay-vliyatelnite-figuri-v-izkustvoto-akad-svetlin-rusev", "text": "\r\n Активен до последно в подготовка за новата си изложба. България се раздели с акад. Светлин Русев - една от най-влиятелните фигури в изкуството и фактор в културата повече от 40 години. Журналистът Кристина Патрашкова смята, че Русев е бил един от малкото българи, които наистина внушаваха респект. \"Той защитаваше постоянно непопулярни позиции. Той стана един от членовете на екологичен клуб в защита на Русе. Не познавам по-голям работохолик от Светлин Русев\", твърди Патрашкова в \" \". По думите ѝ академикът е живял много здравословно, постоянно е рисувал, търсил или подреждал картини. \"Русев бе човек, който познаваше добре българските художници. Бе една енциклопедична книга за българското изкуство. Той беше много прибран и смислено говорещ човек, а това се среща рядко\", отбеляза още тя пред  . Според нея Русев до последно не е могъл да се примира с тази бездуховност и това пренебрежително отношение към културата в България.", "date": "2018.05.28", "title": "Светлин Русев бе енциклопедична книга за българската култура"}
{"url": "https://www.bgonair.bg/sutreshen-blok/2018-05-28/predstoi-ni-lyatna-sedmitsa-s-temperaturi-do-32-gradusa", "text": "\r\n Предстои почти лятна седмица с температури от 25 до 31-32 градуса, прогнозира синоптикът на Bulgaria ON AIR Симеон Матев. Днешният ден ще бъде слънчев и с доста приятни температури. Само над планините в Западна България ще прегърми и превали в следобедните часове. В Североизточна България целият ден ще премине в слънчево време. Небето над морето е ясно и слънчево, но на юг от Бургас ще има по-силно вълнение. Ще има временни заоблачавания, но те няма да нарушават слънчевото време.  Температурите по морето ще са между 15 и 24 градуса, а температурата на водата е около 20 градуса. През следващите дни по Черноморието ще има по-съществени заоблачавания, заради спускане на въздушни маси от североизток. Превалявания там са възможни само вторник срещу сряда. \"Вторник над голяма част от страната ще бъде предимно слънчево. В сряда -  повече облаци по морето, но без превалявания. Четвъртък се очертава като най-безпроблемния ден, дори ще има летни горещини. В петък ще има повече облаци, особено към края на деня\", каза още Симеон Матев в \"България сутрин\". \"Предстои спокойна седмица и малко по-бурни събота и неделя\", завърши прогнозата си синоптикът.  ", "date": "2018.05.28", "title": "Предстои ни лятна седмица с температури до 32 градуса!"}
{"url": "https://www.bgonair.bg/bulgaria/2018-05-28/palava-uchitelka-napusna-rabota-sled-skandalno-video", "text": "\r\n Учителката от скандалния клип във Facebook е подала оставка. Любителското видео предизвика скандал в интернет.  На кадрите се вижда 58-годишна учителка от Симеоновград във вихъра на предизвикателен танц по време на абитуриентски бал в ресторант край Харманли. Видеото е заснето на 24 май.  Балът е бил на абитуриентите от училище \"Св. Климент Охридски\" в Симеоновград, а учителката не е била поканена на празника, а е била на свободна консумация в заведението.", "date": "2018.05.28", "title": "Палава учителка напусна работа след скандално видео"}
{"url": "https://www.bgonair.bg/sutreshen-blok/2018-05-28/pocherpka-ili-akt-s-tehnika-ili-s-hora-shte-se-spre-koruptsiyata-na-patya", "text": "\r\n Пътен полицай беше заснет в момент на получаване на подкуп, а клипът е направен от шофьора на автомобила, който бил паркирал неправилно на столичен булевард. При проверка служител на КАТ установява, че автомобилът е и с невалиден годишен технически преглед, затова иска подкуп от 50 лева, за да не спре автомобила от движение.  Адвокат Николай Хаджигенов каза в студиото на \"България сутрин\", че не вижда новина в това. \"Новина е по-скоро, ако нямаме корумпиран служител на МВР\", допълни той. Бившият шеф на КАТ Богдан Милчев разказа, че проблемът с корупцията в Пътна полиция се е формирал в началото на 90 - те години във образуваната среда, която е \"силно токсична\". По думите му борбата с корупцията сега се прави с импровизация. \"Решението е от една страна извънсистемен контрол, който да бъде нормативно уреден. От друга страна българската пътна полиция трябва да промени методите си за проверка и за работа\", подчерта бившият шеф на КАТ Богдан Милчев пред Bulgaria ON AIR. Адвокат Николай Хаджигенов обаче не се съгласи с този \"извънсистемен\" контрол, който по думите не разбира. \"НК предвижда наказания за корупция по-тежки от убийствата. Проблемът е, че у нас с корупцията никой не се бори. Тя не е само в МВР\", допълни още адвокатът. Той беше категоричен също, че в България престъпността не се преследва, а за пътния полицай от последния клип с подкуп, най-лошото, което ще му се случи е да го покажат по телевизията и да бъде уволнен. По думите на Хаджигенов, това ще бъдат единствените последици.", "date": "2018.05.28", "title": "\"Почерпка\" или акт: С техника или с хора ще се спре корупцията на пътя?"}
