{"url": "https://www.bgonair.bg/world/2018-10-18/tridneven-traur-sled-karvaviya-razstrel-v-kerch", "text": "Тридневен траур в памет на жертвите на масовото убийство в Керч. 18-годишният ученик в политехническия техникум Владислав Росляков вчера откри стрелба и уби 20 души и рани други 50 – някои, от които са в тежко състояние.  Разследващите все още уточняват мотивите за действията му. Извършен е обиск на дома му. До момента е известно само, че младежът, който се самоуби след стрелбата, е притежавал законно оръжие, като е взел разрешително преди месец.  За издаването на този документ се изисква психиатрична оценка. Малко след това стрелецът е купил 150 патрона за ловна пушка.  Късно снощи десетки опечалени се събраха пред техникума в Керч, за да поднесат цветя и да запалят свещ в памет на жертвите и да се помолят за бързото възстановяване на пострадалите.  ", "date": "2018.10.18", "title": "Тридневен траур след кървавия разстрел в Керч"}
{"url": "https://www.bgonair.bg/world/2018-10-18/momcheto-zastrelyalo-18-dushi-v-kerch-iskalo-da-otmasti-na-sauchenitsite-si", "text": "Владислав Росляков, който вчера застреля 18 души в техникум в Керч, а след това се самоуби, е искал да си отмъсти на съученици, които го унижавали. Не е искал повече да живее. Това разказа бившата му приятелка пред телевизия Ар Ти, съобщиха от    . \"Той разказваше, че вече не вярва на хората, откакто съученици започнали да го унижават, защото не бил като другите\", заяви 15-годишното момиче, пожелало да запази анонимност. Момичето е разказало още, че двамата ги свързвал общият интерес към стрелбата. \"Аз тренирам стрелба. Той също беше увлечен. Обичаше много различни видове оръжия\", сподели бившата приятелка на извършителя.", "date": "2018.10.18", "title": "Момчето, застреляло 18 души в Керч, искало да отмъсти на съучениците си"}
{"url": "https://www.bgonair.bg/sutreshen-blok/2018-10-18/karvaviyat-teror-v-krim-pokazva-che-obshtestvoto-ni-e-bolno-kategorichni-sa-eksperti", "text": "\r\n Тридневен траур в памет на жертвите на масовото убийство в Керч. 18-годишният ученик в местния техникум Владислав Росляков вчера откри стрелба и уби 18 души, рани други 50, някои от които са в тежко състояние.  \"Не съм склонен да мисля, че това е просто масово убийство, а не терористичен акт. Систематичността на подготовката на подобна жестокост ме навежда на мисълта, че извършителят е имал и съучастници\", коментира в студиото на   експертът по сигурност Христо Смоленов. Разследващите все още уточняват мотивите за действията на 18-годишния Владислав Росляков. Извършен е обиск на дома му. До момента е известно само, че младежът, който се самоуби след стрелбата, е притежавал законно оръжие, като е взел разрешително преди месец.  \"Все още липсват достатъчно детайли, които да ни насочат категорично в някаква посока. Това, че се случват подобни събития обаче показва, че обществото ни е болно. Не само в Русия, а и в Западна Европа\", отбеляза международният анализатор проф. Боян Чуков пред . Късно снощи десетки опечалени се събраха пред техникума в Керч, за да поднесат цветя и да запалят свещ в памет на жертвите и да се помолят за бързото възстановяване на пострадалите.", "date": "2018.10.18", "title": "Кървавият терор в Крим показва, че обществото ни е болно, категорични са експерти"}
{"url": "https://www.bgonair.bg/bulgaria/2018-10-18/sadat-reshi-ivancheva-i-zamestnichkata-izlizat-pod-domashen-arest", "text": "Десислава Иванчева и  заместничката ѝ Биляна Петрова излизат под домашен арест. Това реши специализираният съд днес. \r\nРешението ще влезе в сила от 25 октомври, след като стане ясно дали прокуратурата ще обжалва. В ареста остава третият обвиняем – Петко Дюлгеров.  Иванчева и бившата ѝ заместничка Биляна Петрова са обвинени за вземане на подкуп в особено големи размери от строителен предприемач, за да му придвижат преписка. Те са в ареста от април, когато бяха задържани зрелищно на столичен булевард.", "date": "2018.10.18", "title": "Съдът реши: Иванчева и заместничката ѝ излизат под домашен арест"}
{"url": "https://www.bgonair.bg/world/2018-10-18/pretarsiha-za-vtori-pat-sauditskoto-konsulstvo-v-istanbul", "text": "Екип от турски следователи напусна консулството на Саудитска Арабия след приключването на втория обиск за тази седмица.  Този път беше претърсена личната резиденция на консула на Риад. Разследващите са насочили вниманието си основно към задния двор и градината на дипломатическата служба.  Обискът е част от разследването на изчезването на журналиста Джамал Хашоги, който е в неизвестност от 2 октомври.  Според турските власти Хашоги е бил убит. Обвинения, които Рияд категорично отрича.  Според местни медии полицията разполагала с аудио запис от самото убийство, направен от смарт часовника на журналиста.  Междувременно САЩ изискаха от Анкара да им предостави записа, ако наистина съществува.", "date": "2018.10.18", "title": "Претърсиха за втори път саудитското консулство в Истанбул"}
{"url": "https://www.bgonair.bg/world/2018-10-18/sled-sreshtata-na-varha-v-bryuksel-pregovorite-za-brexit-v-zadanena-ulitsa", "text": "\r\n Без напредък по преговорите на ЕС с Лондон за Brexit след срещата на върха в Брюксел снощи.  По този начин няма основание за провеждането на извънредна среща на върха през ноември, съобщиха дипломатически източници.  Британският премиер Тереза Мей не е дала никакви нови предложения на колегите си, което означава, че шансовете споразумението да бъде постигнато, са почти нулеви.  Председателят на ЕС Доналд Туск намекна, че би могло и да не се стигне до сделка.  Остава нерешен въпросът за границата между Ирландия и Северна Ирландия, по който въпреки напрегнатите преговори в последните дни, не се стигна до напредък.", "date": "2018.10.18", "title": "След срещата на върха в Брюксел: Преговорите за Brexit в задънена улица"}
{"url": "https://www.bgonair.bg/world/2018-10-18/aktsioneri-ne-iskat-zukarburg-za-predsedatel-na-borda-na-direktorite-na-facebook", "text": "Инвеститори поискаха Марк Зукърбърг да се оттегли като председател на Борда на директорите на компанията Facebook заради серията скандали, в които през последните месеци бе замесено името на социалната мрежа.  Инициативата на акционерите обаче има по-скоро символичен характер, тъй като Зукърбърг разполага с мажоритарен дял от 59,9% от гласовете в борда.  Инвеститорите предлагат да се назначи независим председател на Борда на директорите на Facebook, докато доверието в социалната мрежа се възвърне.  След скандалите с изтичане на данни, акциите на компанията рязко поевтиняха.", "date": "2018.10.18", "title": "Акционери не искат Зукърбърг за председател на  Борда на директорите на Facebook"}
{"url": "https://www.bgonair.bg/world/2018-10-18/vestnik-vashington-poust-publikuva-poslednata-statiya-na-dzhamal-hashogi", "text": "\r\n Турски медии твърдят, че един от заподозрените по случая е загинал в \"подозрителна автомобилна катастрофа\" в Рияд. В последната си коментарна статия в Уошингтън Поуст Джамал Хашоги изразява скептичното си мнение, че някога положението в Арабския свят ще се промени и ще има свобода на словото.  Статията е изпратена на америнското издание в деня след изчезването му. Един от редакторите на вестника Карън Атия коментира, че се забавили с публикуването на материала, тъй като се надявали Хашоги да се завърне и заедно да редактират. По думите ѝ неговата статия изразява неговата ангажираност и страст към свободата в арабския свят. Свобода – за която той най-вероятно е платил с живота си. А разследването на убийството на Джамал Хашоги продължава.  Версията, че Хашоги е бил убит, се подкрепя от аудиозапис от самото убийство, направен от смартчасовника на журналиста. Съединените щати вече поискаха от Анкара да им предостави записа. Случаят нанесе сериозен удар върху репутацията на Кралството. Франция и Холандия отказаха да присъстват на инвестиционната конференция в Рияд. ", "date": "2018.10.18", "title": "Вестник \"Вашингтон Поуст“ публикува последната статия на  Джамал Хашоги"}
{"url": "https://www.bgonair.bg/reportazhi/2018-10-18/55-kilogramov-tumor-na-yaychnik-otstraniha-lekari-u-nas", "text": "\r\n 55-килограмов тумор на яйчник отстраниха лекари у нас миналия месец. Операцията е продължила повече от 3 часа.  65- годишната жена е докарана от своите близки в \"Майчин дом\". Тя е била без болки, но туморът е бил толкова голям, че е затруднявал дишането и дори придвижването ѝ.  Екипът на д-р Алън Начев, включващ д-р Весела Карамишева, Светослав Йоров и Николай Гешев ще остане в историята на медицината. В света за последните две години има още два такива случая, описани с такива размери - в Бразилия и Нигерия. Въпреки успешната операция трудностите пред екипа започнали още при поставянето на упойката. Заради големината на тумора е имало и усложнение със съседни органи. Лекарите са категорични обаче, че подобна операция не е правена. \r\nПациентката вече е изписана и очакванията са да се възстанови напълно.  Лекарите съветват пациентите да обръщат внимание на здравето си и да ходят на редовни профилактични прегледи.", "date": "2018.10.18", "title": "55-килограмов тумор на яйчник отстраниха лекари у нас"}
{"url": "https://www.bgonair.bg/bulgaria/2018-10-18/agresiya-kam-zhurnalisti-napadnaha-ekip-na-bulgaria-on-air-po-vreme-na-reportazh", "text": "\r\n Екип на Bulgaria ON AIR беше нападнат по време на работа в столичния квартал \"Княжево\". Това стана, докато тази вечер репортерът Сергей Тодоров и операторът Виктор Петров отразяваха случай на агресия към столичния адвокат Валентина Каменарска, случил се по-рано през деня. Два часа преди инцидента МВР разпространи информацията, че известната столична адвокатка е нападната и бита в нейния офис. Полицията издирва неизвестен извършител, който е клиент на потърпевшата, но се е представил с фалшиво име. Източници от МВР твърдят, че е имало и опит за изнасилване.  На местопрестъплението екипът е бил нападнат от двама души. При спречкването телевизионната камера, с която са снимали, е счупена. Репортерът Сергей Тодоров и операторът Виктор Петров са без сериозни наранявания. ", "date": "2018.10.18", "title": "Агресия към журналисти: Нападнаха екип на Bulgaria ON AIR по време на репортаж"}
{"url": "https://www.bgonair.bg/reportazhi/2018-10-18/ot-nachaloto-na-godinata-u-nas-ima-edva-11-donora-na-organi", "text": "\r\n Липсата на специалисти в областта на белодробните трансплантации у нас обезсърчава болните от муковисцидоза. Сред тях е и Магдалена Стоянова от Казанлък, която е майка на две деца. С диагнозата тя се сблъсква през 2007 година. Оттогава семейството на Маги търси начин за лечение. Опитват и в чужбина. Лечението на болестта е скъпо, антибиотици и други лекарства плащат семействата на болните, а за много от тях те са непосилни. ", "date": "2018.10.18", "title": "Липсата на специалисти у нас обезсърчава болните от муковисцидоза"}
{"url": "https://www.bgonair.bg/bulgaria/2018-10-18/piyana-33-godishna-plovdivchanka-plashi-s-falshiv-signal-za-bomba", "text": "33-годишна пловдивчанка е задържана за фалшиво обаждане за бомба на телефон 112, съобщиха от полицията в града. Минути преди полунощ вчера тя позвънила на спешния телефон и заплашила с взрив. Служители от Второ РУП в града веднага локализирали номера й и установили местонахождението й.  Оказало се, че жената е била солидно почерпена с алкохол. Арестувана е за 24 часа и срещу нея е образувано бързо производство.  ", "date": "2018.10.18", "title": "Пияна 33-годишна пловдивчанка плаши с фалшив сигнал за бомба"}
{"url": "https://www.bgonair.bg/bulgaria/2018-10-18/glavniyat-arhitekt-na-sofiya-beshe-razpitan-po-deloto-sreshtu-ivancheva", "text": "Главният архитект на София беше разпитан в Специализирания наказателен съд по делото срещу отстранения кмет на \"Младост“ Десислава Иванчева и бившия ѝ заместник Биляна Петрова. Петко Дюлгеров, бившият кмет на района, също е обвинен. \r\n  \r\nПред съда главният архитект каза, че в края на миналата година е сезирал прокуратурата заради забавени преписки в района от Десислава Иванчева, както и че бавила обявления за подписани от него разрешителни за строеж.  Преди да се обърне към прокуратурата, Здравков инициирал и изслушване на Иванчева в Столичния общински съвет, но това по никакъв начин не решило проблема със забавените разрешителни. В сигнала до прокуратурата имало 7 потърпевши лица, един от които е строителният предприемач и основен свидетел по делото Александър Ваклин.", "date": "2018.10.18", "title": "Главният архитект на София беше разпитан по делото срещу Иванчева"}
{"url": "https://www.bgonair.bg/denqt-on-air/2018-10-18/deputat-ot-volya-s-ostri-kritiki-po-adres-na-bsp-i-gerb", "text": "\r\n \r\n\"За нас БСП е имитация на опозиция, няма как да застанем до тях в този вот на недоверие. Пролемите в държавата се трупат и няма да бъдат решени от тези партии на статуквото\", заяви категорично депутатът от \"Воля\" Кристина Таскова. Пред Bulgaria ON AIR тя отбеляза, че смисълът на един вот на недоверие е да предложи алтернативна програма за управление на държавата. По думите ѝ от БСП просто са изчерпали доверието в себе си и този вот бил за укрепване на позициите на лидера им.  \"Няма как да ни убедят, че могат да застанат начело на държавата\", настоя Таскова в предаването \"Денят ON AIR\".  Според \"Воля\" и двата предложени варианта за реформа от здравния министър Кирил Ананиев не работят и няма да доведат до резултат. \"81% от хората казват, че липсва контрол от страна на НЗОК в разходването на обществения ресурс. С 12 лева на човек, което е около 500 млн. лева, как точно ще се подобри системата на здравеопазването\", попита на свой ред депутатът от \"Воля\". \"Воля\" предлага хората да ни дадат доверието си и да покажем своите качества. Не говорим празни приказки, но с 12 човека няма как да променим здравеопазването или образованието в България\", завърши Кристина Таскова.", "date": "2018.10.18", "title": "Депутат от \"Воля\" с остри критики по адрес на БСП и ГЕРБ"}
{"url": "https://www.bgonair.bg/reportazhi/2018-10-18/100-leva-globa-za-presichashtite-peshehodna-pateka-s-telefon-v-raka", "text": "\r\n Всеки, който пресича пътното платно, говорeйки по телефона – да бъде глобен. Това предвиждат промени в Закона за движение по пътищата. Основният мотив е нарасналата с над 4 пъти смъртност по пешеходните пътеки у нас. За 2016 г. са загинали 6 души, а за 2017 г.  са 26.  Нарушителите, които пресичат с телефон на ухото, ще трябва да се разделят със сто лева, същото важи и за тези, които пишат съобщения на пешеходните пътеки. Според пешеходците подобни мерки са наложителни. От Българската асоциация на пострадалите при катастрофи определиха готвените промени като неприложими. \"Виждат ми се за съжаление неприложими, защото много трудно може да се следи за спазването на една такава разпоредба, сами знаете че пресичащите неправилно и на червено са много, съответно наказаните – малко, много трудно се осъществява контрол на нещо подобно\", заяви Илия Тодоров пред Bulgaria ON AIR. Промените предвиждат глоби да се налагат и на велосипедистите, които карат без хендсфри.", "date": "2018.10.18", "title": "100 лева глоба за пресичащите пешеходна пътека с телефон в ръка"}
{"url": "https://www.bgonair.bg/reportazhi/2018-10-18/politicheskoto-naprezhenie-v-parlamenta-prodalzhava", "text": "\r\n Управляващото мнозинство все по-трудно събира необходимия кворум , а скандалите в по-малкия партньор не стихват.  За пореден ден от \"Атака\" продължиха да нападат коалиционния си партньор НФСБ чрез партийната си телевизия. Обидени са и за това, че НФСБ на Валери Симонов не иска Волен Сидеров за председател на параламентарната група на \"Обединените патриоти\". \"Искането за оттегляне на Волен Сидеров като лидер на парламентарната група е несериозно,това е като въпроса има ли сериозен вариант да се оттегли подкрепата към Валери Симеонов като вицепремиер\", заяви депутатът от \"Атака\" Николай Александров. Хората на Валери Симеонов настояват всичко да бъде обсъдено на съвет на трите партии в \"Обединените патриоти\". Премиерът обаче не се притеснява от поредния раздор в по-малкия коалиционен партньор.  Опозицията също участва активно. ДПС спаси кворума, който управляващото мнозинство не успя да събере, за да започне парламентарния ден. А БСП не пропуска възможност, като например да се срещнат с пенсионери от София. В петък социалистите ще направят опит да убедят депутатите, че заради провал в здравеопазването правителството трябва да си отиде.", "date": "2018.10.18", "title": "Обединени или разделени? Напрежението в ОП расте"}
{"url": "https://www.bgonair.bg/denqt-on-air/2018-10-18/zdraveopazvaneto-ni-e-neadekvatno-i-komprometirano-nastoya-vesela-lechevaa", "text": "\r\n Социалистите се готвят за дебатите по вота на недоверие, а според депутата от БСП Весела Лечева има липса на политическа воля за реформа и липса на компетентност. Пред Bulgaria ON AIR тя бе категорична, че здравеопазването ни е неадекватно и компрометирано. \"За нас този вот на недоверие е закъснял. Има още една пропусната година за всеки български гражданин. Още преди 5-6 месеца предизвикахме дебат в НС на тема \"Здравеопазване\". В крайна сметка министър Ананиев беше ангажиран да предложи нов здравноосигурителен модел. За изненада на всички заинтересовани страни получихме шокиращо предложение, което показва отказ от реформа\", обясни Лечева. Според народния представител от БСП предложенията на министър Кирил Ананиев натоварват допълнително финансово българските граждани. \"Системата в момента е абсолюто компрометирана и пробита. Няма как да искаш допълнително финансиране\", отсече Весела Лечева и отчете честата смяна на здравни министри и шефове на НЗОК. Лечева смята, че е непредсказуемо какво ще бъде гласуването на вота на недоверие. По думите ѝ било важно да се предизвика този дебат и да се предложат алтернативни модели, които да решат проблемите в здравеопазването. \"80% от българските граждани живеят в риск от бедност. България изчезва и заради обедняването на населението. Младите хора търсят препитание навън\", завърши Весела Лечева.", "date": "2018.10.18", "title": "Здравеопазването ни е неадекватно и компрометирано, настоя Весела Лечева"}
{"url": "https://www.bgonair.bg/denqt-on-air/2018-10-18/shte-ima-seriozna-nakazatelna-promyana-i-po-spravedlivi-nakazaniya-smyata-patriot", "text": "\r\n В навечерието на вота на недоверие в малката коалиция \"Обединените Патриоти\" са разединени. Темата в \"Денят ON AIR\" коментира депутатът Красимир Богданов от ВМРО. \"Като участник в управлението на страната изпълняваме програмата на правителството и нашите предизборни обещания, и мога да кажа, че постигнахме успехи\", заяви Красимир Богданов от \"Обединени патриоти\". \r\nДепутатът коментира предложените от патриотите промени в НПК, с които да се сложи край на практиката на редуциране на присъдата с 1/3 при призната вина от подсъдимия. \"Не е в полза нито на демокрацията, нито на съдебната ни система, възможността един доказан убиец, който е извършил такова престъпление, да ползва различни възможности, които Наказателният кодекс позволява в момента\", беше категоричен Богданов. Според него ще има сериозна наказателна промяна, която ще доведе до по-справедливи наказания за престъпници като убиеца на  Виктория Маринова.  По думите му европейските политици прибързано са реагирали на случая с убитата журналистка и по никакъв начин те не е трябвало да определят цялостната ситуация в България.  \"Нямаме сведения до момента да е извършено покушение над журналист заради това, че той е упражнявал професията си\", обясни депутатът. Според Красимир Богданов напрежението в коалицията е дошло от теми, които не са чак толкова съществени и не фигурират в програмата на управление. \r\n\"Aко се намери разумният тон и диалогът бъде възстановен, може да се продължи започнатият път. Ситуацията е най-тежка от последните месеци. Тепърва нашият коалиционен съвет ще заседава и се надяваме тогава да има позитивни резултати от тази среща\", коментира депутатът пред Bulgaria ON AIR. Той беше категоричен, че от управляващата коалиция не се притесняват от вота на недоверие, внесен от БСП.  ", "date": "2018.10.18", "title": "Ще има сериозна наказателна промяна и по-справедливи наказания, смята патриот"}
{"url": "https://www.bgonair.bg/bulgaria/2018-10-18/tezhak-intsident-avtobus-204-v-sofiya-zatisna-i-vlachi-72-godishna", "text": "\r\n Тежък инцидент в София. Възрастна жена е била затисната от вратите на автобус, движещ се по линия 204 в района на Красно село и е била влачена от него. Жената е с тежки наранявания.  \"В 16 часа на тел. 112 е подаден сигнал за пострадала жена пред 20-о ДКЦ. Жената е била влачена от автобуса, не можем да кажем дали е слизала или се е качвала. Явно шофьорът не я е видял и е тръгнал. Жената е на 72 години, изпаднала е в шок, с открити фрактури на двата долни крайника\", обясни говорителят на Спешна помощ Катя Сунгарска за Bulgaria ON AIR. Линейката е стигнала за 10 минути до мястото на инцидента. Пострадалата веднага е стабилизирана и откарана във ВМА в противошокова зала. Жената е в доста тежко състояние, стана ясно още от думите на Сунгарска. Репортер на Bulgaria ON AIR предаде, че жената е била затисната от вратите на слизане от автобуса, а след това е и прегазена от превозното средство. По непотвърдена информация пострадалата е с опасност за живота. Линията, по която се е движил автобусът е частна. От фирмата превозвач коментираха, че ще изчакат да приключи разследването, но ако се докаже, че шофьорът има вина за случая той ще бъде уволнен. \r\n  ", "date": "2018.10.18", "title": "Тежък инцидент: Автобус №204 в София затисна и влачи 72-годишна"}
{"url": "https://www.bgonair.bg/denqt-on-air/2018-10-18/gerb-ubedeni-sme-che-tova-shte-e-poredniyat-neuspeshen-vot-na-nedoverie", "text": "\r\n След като в понеделник БСП внесе в парламента вот на недоверие срещу кабинета \"Борисов 3\" на тема \"Здравеопазване\", този петък ще се проведат дебати по темата, а другата седмица предстои гласуване. \"Убедени сме, че това ще бъде поредният неуспешен вот, стартиран от колегите ни от БСП. За първи път се инициира вот на недоверие, който не е по политика, а по намерения за промяна. В този смисъл не намираме основание в аргументите, изложени в мотивите на БСП\", заяви Ивелина Василева от ГЕРБ пред \" \". По нейните думи стъпките  за промяна , предприети от Министерството на здравеопазването, трябва да бъдат подкрепяни и насърчавани и не е политически коректно предложенията да бъдат отричани още в самото начало на обществените им обсъждания. Относно раздора в \"Обединени патриоти\" Василева коментира, че от ГЕРБ не се притесняват за стабилността на управляващата коалиция. По нейни думи съюзът е доказал, че работи успешно и управлението е стабилно Депутатът от ГЕРБ разясни повече и за представената \"Национална програма за подобряване на въздуха\". \"В програмата се съдържат анализ на ситуацията и основните източници на замърсяването. Тя обхваща краткосрочен период - до 2020 г. Набелязани са мерки, които да се предприемат на национално и местно ниво. Активно в процеса участва и Министерството на околната среда и водите\", сподели Ивелина Василева пред  .", "date": "2018.10.18", "title": "ГЕРБ: Убедени сме, че това ще е поредният неуспешен вот на недоверие"}
{"url": "https://www.bgonair.bg/reportazhi/2018-10-18/rabotodatel-otkaza-da-plati-zaplatata-na-servityorka-v-burgas", "text": "\r\n Собственик на заведение отказа да плати заплатата на сервитьорка в Бургас. Ако не получи своето възнаграждение, жената е заплашена да остане на улицата.  Светлана Симеонова е от Плевен, но от 8 години работи на морето. След като приключва летният сезон в Приморско, решава да си намери работа през зимата в Бургас. Наемат я като сервитьорка в заведение в центъра на града. Когато след края на месеца отива да си получи заплатата, получава отказ. Светлана подписва договор за четири часов работен ден, за 255 лв. заплата, но собственикът и обещава да получава- 600 лв. След намеса на екип на Bulgaria ON AIR служителката получава част от парите. От Инспекцията на труда признават, че 90 % от сигналите през лятото са за неизплатени заплати за работа в заведения и хотели по морето.  Когато договорът е подписан за четири часов работен ден обаче, от инспекцията могат да задължат работодателя да изплати само договореното възнаграждение.  .", "date": "2018.10.18", "title": "Работодател отказа да плати заплатата на сервитьорка в Бургас"}
