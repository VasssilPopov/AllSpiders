{"url": "https://www.bgonair.bg/world/2019-05-06/sasht-izprati-voennomorski-sili-i-bombardirovachi-kam-iran", "text": "Съединените щати изпращат военноморски сили и бомбардировачи към Близкия изток.  Според националния съветник по сигурността Джон Болтън, Вашингтон иска да изпрати ясно послание към Иран, че ако атакува интересите или съюзниците на Съединените щати, действията на страната ще бъдат посрещнати с \"безпощадна сила\".  Болтън, обаче, не посочва точна причина за решението на Вашингтон, като само подчертава, че то е взето в отговор на редица предупреждения и сигнали за увеличаване на напрежението. Това е поредно действие на администрацията на Доналд Тръмп срещу Иран.  ", "date": "2019.05.06", "title": "САЩ изпратиха военноморски сили и бомбардировачи към Иран"}
{"url": "https://www.bgonair.bg/world/2019-05-06/istorichesko-izrael-i-gaza-postignaha-parvoto-si-primirie", "text": "Ще има ли пауза в ескалацията на напрежението в Близкия изток? Според различни източници тази нощ Израел и лидерите на Ивицата Газа са постигнали примирие. Това става след най-интензивния обстрел между двете територии от години насам.  Най-малко 4-ма израелци и 23-ма палестинци са загинали този уикенд. Според Тел Авив от събота насам от палестинска територия са били изстреляни над 600 ракети. В отговор израелската армия е нанесла удари срещу 320 цели в Ивицата Газа.  По неокончателна информация с посредничеството на Египет тази нощ двете страни са постигнали примирие. То не е първото такова. След спиране на огъня през април ислямистката групировка \"Хамас\" обвини Израел, че нарушава нейните условия.  Харесайте ни във Facebook ", "date": "2019.05.06", "title": "Историческо: Израел и Газа постигнаха първото си примирие!"}
{"url": "https://www.bgonair.bg/world/2019-05-06/trima-dushi-postradaha-pri-pozhar-v-targovski-tsentar-v-bukuresht", "text": "Трима души, сред които и бременна жена, бяха приети в болница, след като пожар избухна в търговски център в Букурещ. Един мъж е наранил ръката си в опит да счупи прозорец, а друг и бременната жена са вдишали дим.  С огъня се борят 30 пожарни коли, както и три екипа на службата за спешна помощ. Според пожарникарите огънят се разраства бързо, а в сградата на търговския център не може да се влезе заради пламъците. Причините за пожара все още не са ясни.  ", "date": "2019.05.06", "title": "Трима души пострадаха при пожар в търговски център в Букурещ"}
{"url": "https://www.bgonair.bg/world/2019-05-06/14-dushi-zaginaha-v-samoletna-katastrofa-v-meksiko", "text": "14 души загинаха, след инцидент с частен самолет в Мексико. Машината се е разбила в планински район малко, след като изчезнала от радарите.  На място са изпратени спасителни екипи, но няма следи от оцелели. Все още не са ясни причините за инцидента. Самолетът е летял от Лас Вегас до Монтерей. Пътниците пък се прибирали от боксов мач в американския град.  ", "date": "2019.05.06", "title": "14 души загинаха в самолетна катастрофа в Мексико"}
{"url": "https://www.bgonair.bg/world/2019-05-06/zhertvite-pri-samoletnata-katastrofa-na-sheremetievo-stanaha-41", "text": "\r\n Жертвите на инцидента на московското летище \"Шереметиево\" станаха 41 души. Пътнически самолет на авиокомпания \"Аерофлот\" се възпламени при аварийно кацане. На борда на \"Сухой Суперджет 100\" е имало общо 78 души - 73 пасажери и 5 души екипаж.  37 души са били спасени. Сред загиналите са две деца и стюардеса. Шестима души са ранени, трима от тях са в критично състояние. Няма информация за пострадали български граждани. Полетът на \"Аерофлот\" излита за северния руски град Мурманск малко след 18 часа вчера. Минути по-късно пилотите съобщават за техническа неизправност и решават да се върнат на летището. Те правят неуспешен опит за кацане, а при втория се приземяват. Тогава двигателите на самолета избухват в пламъци. Според очевидци пасажерите са били евакуирани за по-малко от минута по аварийните пързалки на машината.  Засега причината за инцидента е неясна. Моделът самолет \"Сухой Суперджет-100\" ще бъде подложен на допълнителни проверки. Харесайте ни във Facebook ", "date": "2019.05.06", "title": "Жертвите при самолетната катастрофа на \"Шереметиево\" станаха 41"}
{"url": "https://www.bgonair.bg/reportazhi/2019-05-06/frantsisk-razlichniyat-papa-izpravil-se-pred-nay-serioznite-skandali", "text": "\r\n За 6 години на папския престол, Франциск подложи на съмнение не една и две църковни догми. И беше изправен пред най-сериозния скандал в историята на Римокатолическата църква. Още при своето избиране папа Франциск даде знак, че ще бъде различен. Той заговори за Църквата като за дом за всички, който трябва да отвори вратите си и за тези, които досега са били изключвани и смятани за грешници. 266-ият папа е изправен пред най-сериозния скандал, разтърсвал католическата църква - разкритията за сексуални посегателства в много страни по света. През февруари Франциск свика безпрецедентна конференция във Ватикана със стотици епископи. Призова подобни престъпления никога да не бъдат прикривани, но не предложи конректни мерки. Като стъпка напред се определя отношението му към разведените двойки. По думите му те не трябва да бъдат отлъчвани от Църквата. Харесайте страницата ни във Facebook ", "date": "2019.05.06", "title": "Франциск - различният папа, изправил се пред най-сериозните скандали"}
{"url": "https://www.bgonair.bg/world/2019-05-06/stevo-pendarovski-e-noviyat-prezident-na-makedoniya", "text": "\r\n Победа за кандидата на управляващите в Северна Македония социалдемократи на вчерашния президентски балотаж. При преброени над 99% от бюлетините Стево Пендаровски събира близо 52% от гласовете.  Неговият опонент във втория тур на изборите – Гордана Стиляновска-Давкова, получава малко под 45% подкрепа.  \r\nКандидатът на националистите от ВМРО-ДПМНЕ призна победата на Пендаровски. Очаква се тя да улесни европейския път на югозападната ни съседка.  Северна Македония се надява да получи дата за започване на преговори за членство в Европейския съюз през юни и да се присъедини към НАТО догодина.", "date": "2019.05.06", "title": "Стево Пендаровски е новият президент на Северна Македония"}
{"url": "https://www.bgonair.bg/reportazhi/2019-05-06/blizo-edin-milion-zhivotinski-i-rastitelni-vida-sa-zastrasheni-ot-izchezvane-v-blizkite-desetiletiya", "text": "\r\n Близо един милион животински и растителни видове са застрашени от изчезване в близките десетилетия - това е мрачната статистика в последния световен доклад за природата на ООН. Според проучването тази негативна тенденция може да се предотврати, но е нужна незабавна промяна на отношението на човечеството към околната среда. Изготвянето на дългоочаквания доклад на ООН отне три години. В него са цитирани над 15 хиляди научни разработки. Окончателната му дължина е 1800 страници. Прогнозите в него обаче са катастрофални. Според доклада последните 50 години от човешката история са били най-унищожителни.  \"Губим видове с историческа скорост - близо един милион вида са застрашени. Това не е проблем само за природата, а и за икономиката, развитието, сигурността, морала и етиката\", посочи директорът на експертна група към ООН на биоразнообразието сър Робърт Уотсън.  От 1970 година насам населението на Земята се е удвоило, световната икономика се е увеличила четирикратно, а търговията е десет пъти повече. За да може да бъде осигурена храна, вода и енергия на растящото население, само в периода между 1980 и 2000 година са изсечени над 100 милиона хектара тропически гори. А влажните зони са едва 13% от това, което са били през 1700 година. Тези действия, предназначени за растежа на човечеството, обаче, ще му навредят дългосрочно. \"Загубата на биоразнообразие застрашава човечеството - например, осигуряването на храна, вода и енергия. Намаляването на природните ресурси може да доведе и до конфликти между хората в някои части на света, предимно по-бедните такива\", допълни  Уотсън.  Скоростта на изчезване на видове е десетки, дори стотици пъти по-бърза от последните десет милиона години. Ефектите върху почвите също са негативни, като близо 23% са загубили плодовитостта си. А единственото, което може да предотврати унищожаването на природата, е спешна промяна на глобалната икономическа и финансова система.", "date": "2019.05.06", "title": "Близо 1 млн. животински и растителни видове са застрашени от изчезване в близките десетилетия"}
{"url": "https://www.bgonair.bg/economy/2019-05-06/ikonomikata-v-evrozonata-stabilna-prez-april", "text": "Икономическата активност в еврозоната изглежда се стабилизира през април на фона на увеличаващи се сигнали, че забавянето вече е достигнало дъното си. Общият индекс на мениджърите по поръчките PMI достигна 51,5 пункта през април – слабо понижение спрямо мартенските 51,6 пункта. Това е над границата от 50 пункта, която разделя свиването от ръста, съобщава В същото време измерителят за сектора на услугите отбелязва понижение, но въпреки това и двете стойности са над първоначалните прогнози, съобщава Bloomberg. Освен това ръстът на поръчките отбелязва най-добрия си темп на възстановяване от ноември насам. От паралелно проучване става ясно, че доверието на инвеститорите в икономиката на еврозоната нараства през този месец до най-високото си ниво отново от ноември насам. Промишлеността остава слабото звено на икономиката, като през последните три месеца активността й бе под прага от 50 пункта, тъй като напрежението на търговския фронт се отрази неблагоприятно на германските заводи. Но запазеният ръст в сектора на услугите показва, че отслабването на икономиката все още не се е отразило така силно на местното търсене. На него разчитат и повечето членове в ръководството на Европейската централна банка, които очакват по-добра втора половина на 2019 г. Индексът беше преразгледан в посока нагоре до 52,8 пункта през април спрямо първоначалните изчисления за 52,5 пункта, съобщава tradingeconomics.com. Въпреки това стойностите са под окончателното четене за март от 53,3 пункта. Данните за блока на единната валута изпратиха смесени послания през последните месеци, зараждайки се надеждата, че регионът най-накрая започва да преодолява последния си по-слаб период. Ръстът на брутния вътрешен продукт за първото тримесечие на годината се оказа по-голям от очакваното, а инфлацията се е ускорила повече от прогнозираното през миналия месец. И все пак в момента производството изпреварва по размер новите поръчки, като бизнесът все още не може да създаде стабилно търсене, показват данните на IHS Markit. \"Скромният настоящ растеж на бизнес активността се запазва само от фирмите, които използват поръчките от предходните месеци“, посочва Крис Уилямсън, главен бизнес икономист на информационната компания. „Търсенето със сигурност трябва да се подобри още, за да създава по-бърз икономически растеж и да дава на компаниите по-голяма ценова сила\", допълва той. По-рано днес бяха публикувани и данните за търговията на дребно в еврозоната за март, които остават относително без промяна спрямо предходния месец, като очакванията бяха за леко свиване от 0,1%. Увеличените продажби на храни, напитки и тютюневи изделия, дрехи, електрически стоки и др. бяха компенсирани от понижението при медицинските консумативи и лекарствата, горивата и др.", "date": "2019.05.06", "title": "Икономиката в еврозоната - стабилна през април"}
{"url": "https://www.bgonair.bg/world/2019-05-06/bum-na-samoubiysva-na-sluzhiteli-izprati-menidzhari-na-sad", "text": "19 самоубийства и 12 опита за самоубийство са направили служителите на френския телекомуникационен гигант Orange между 2007 и 2010 година. Компанията, както и седем нейни бивши и настоящи мениджъри са изправени пред съда по обвинения в морален тормоз, предаде Асошиейтед прес. В този период от време, компанията се казва \"Франс телеком\" и преминава през тап на съкращения на работни места и преструктуриране. 8 са случаите на тежка депресия сред служителите. Процесът, който започна днес пред парижки съд, е най-голямото дело във Франция, при което обвинения в морален тормоз се отправят към цяла компания. Наказанието може да бъде затвор или глоба от 15 000 евро. Бившият председател на управителния съвет Дидие Ломбар е сред подсъдимите. Той отхвърли обвиненията и твърди, че инцидентите не са свързани един с друг или със съкращенията на служители. Адвокатът му заяви, че Ломбар не би могъл да е запознат с проблемите в цялата обширна мрежа от служители на Франс телеком.", "date": "2019.05.06", "title": "Бум на самоубийсва на служители изпрати мениджъри на съд"}
{"url": "https://www.bgonair.bg/world/2019-05-06/novi-izbori-za-kmet-v-istanbul", "text": "Истанбул отново ще гласува за кмет. Централната изборна комисия на Турция анулира резултатите от проведените на 31 март избори в най-големия град в страната. Новият вот е насрочен за 23 юни. А причината за решението е жалба от страна на президента Реджеп Ердоган и неговата \"Партия на справедливостта и развитието\". Според Ердоган е имало нередности по време на гласуването в града. Припомняме, че след оспорваните местни избори Ердоган загуби контрола върху почти всички икономически центрове на Турция. А за кмет на Истнабул беше избран кандидатът на опозиционната \"Републиканска партия\" - Екрем Имамоглу.", "date": "2019.05.06", "title": "Нови избори за кмет в Истанбул"}
{"url": "https://www.bgonair.bg/denqt-on-air/2019-05-06/avtorat-na-gerba-georgi-chapkanov-boli-me-che-ni-zaobikalya-samo-loshotiya", "text": "\r\n Боли ме, че ни заобикаля само лошотия. Това заяви в \" \" авторът на герба на България и прословут художник Георги Чапкънов. Според него нашенецът мрази всеки един човек, който е успял с качествата и труда си. Чапа, както е известен творецът, призна, че след смъртта на съпругата си преди няколко години вече му е все по-трудно да живее. И допълни, че не обръща внимание на хората, които го хулят зад гърба му. \"Не си струва да се обиждам на хората, които ме хулят. А те са много. Старостта е ужасно нещо. Избавлението от нея е само трапът. Преди шест години загубих най-скъпия си човек - жена ми, и не мога без нея. Искам час по-скоро да ида при нея. Едно време празнувахме Гергьовден на Осиковица - страхотно място. Не съм обиден и огорчен, но не чакам вече нищо отникъде\", сподели Чапкънов. Той разкри, че всеки ден благодари на Господ за живота, който му е дал. Чапа също така сподели, че се надява хората в България да станат по-добри с времето и да не се мразят, както е в момента. \"На кой ли не съм правил портрети. Аз съм единственият на когото Федерико Фелини е позирал. Българинът мрази всеки, който е успял с качествата си, с труда си. Благодаря само на Господ, на никой друг. Боли ме от това, което ни заобикаля - няма нищо добро, нищо смислено. Тук е пълно с хора, които са се самозабравили и си мислят, че са голямата работа. Искам хората да се обичат, да не се мразят. Омразата е ужасно нещо. Хората трябва да са любезни и добри\", каза Чапкънов пред  .  ", "date": "2019.05.06", "title": "Авторът на герба Георги Чапкънов: Боли ме, че ни заобикаля само лошотия"}
{"url": "https://www.bgonair.bg/denqt-on-air/2019-05-06/brigaden-general-yavor-mateev-balgarskiyat-narod-milee-za-traditsiite-si", "text": "Българският народ милее за традициите си. Това заяви в \" \" бригаден генерал от 68-а бригада на специалните сили Явор Матеев. Той бе категоричен, че кадровият проблем в армията през последните години е породен от липсата на добро заплащане. Въпреки това, след увеличението на заплатите през последните 2 години, все повече млади хора искат да се запишат за военнослужещи. \"Най-малкото, което можем да правим като българи, е да правим така, че никога да не забравяме родовата ни памет, традициите и вярата ни. Те са ни съхранили през вековете и ще ни водят и в бъдеще. Ние в армията пазим и отстояваме традициите си. Българският народ също милее за тях. Кадровият проблем в армията е комплексен. Младите хора вече са водени от заплащането. Всички сфери имат проблем със заплащането и това е огромен проблем. През последната година се увеличиха заплатите при нас - те не бяха пипани от 2008 година. Слава Богу, че има българи, които избират тази професия пред заплащането\", разказа той. Матеев също така бе категоричен, че родната армия се намира на доста добро ниво, въпреки проблемите с екипировката и въоръжението, които имаше през последните години. Той разкри, че българските войници по никакъв начин не остъпват на колегите си от Европа. \"Преди години представяхме планове за развитие, които всъщност бяха планове за съкращаване на армията - количествено и качествено. От няколко години се стремим да държим едно ниво и го правим. Правят се много проекти за превъоръжаване. Тази година за първи път имаме няколко милиона бюджет. Ако не се промени законът за обществените поръчки в армията, проблемите ще продължат. Обжалват се обществени поръчки, а това е абсурдно. На нас ни трябват гуми и акумулатори сега, а не след 5 години. Ние сме добър партньор на НАТО - на средно равнище. Българският войник е на много високо ниво по лични качества\", допълни генералът пред  .  ", "date": "2019.05.06", "title": "Бригаден генерал Явор Матеев: Българският народ милее за традициите си"}
{"url": "https://www.bgonair.bg/denqt-on-air/2019-05-06/prof-georgi-bliznashki-balgarskata-armiya-ima-nuzhda-ot-edna-po-shiroka-osnova", "text": "Само по празниците ли се сещаме за армията и честта на пагона и как ги почитаме? Навръх Гергьовден на този въпрос отговори бившият служебен премиер проф. Георги Близнашки. \"Затова са празниците - за да можем да погледнем към проблеми от едни по-възвишени позиции, да се опитаме да погледнем към дългосрочната перспектива\", смята той.  Според него действащата ни армия е доста по-различна от онази, която е била някога и не е малко това, което се е направило - да се премине от наборна армия към професионална такава. По думите му България е в граничната зона между Изтока и Запада и православието и исляма, затова армията има нужда от една по-широка основа. Близнашки е категоричен, че българските мъже задължително трябва да преминават през няколкомесечна военна подготовка, за да получат начални знания как се борави с оръжие.   \"Европейските избори за България станаха национални избори, някои партии изцяло са се насочили в тази посока\", посочи той пред Bulgaria ON AIR. Бившият служебен премиер допълни в студиото на \"Денят ON AIR, че страната ни изостава в редица направления в правната реформа, а вместо да се опитаме да преодолеем тези дефиците, нещата опират до това кой кого да смени в управлението. Според него е важно да извадим на показ реалните проблеми, защото сме завещали много нерешени проблеми на бъдещите поколения.", "date": "2019.05.06", "title": "Проф. Близнашки се обяви за задължителна военна подготовка за мъжете"}
{"url": "https://www.bgonair.bg/bulgaria/2019-05-06/silna-gradushka-udari-plevenskoto-selo-balgarene", "text": "Силна градушка удари плевенските села Българене, Одърне и Каменец .  На снимки, разпространени в социалните мрежи, се вижда как ледените парчета са покрили дворове и пътища. Стихията е продължила около 15 минути. Все още няма информация за причинените щети на сградите и земеделската продукция. Хората в района обаче коментират, че тази година реколта може и да няма.  ", "date": "2019.05.06", "title": "Силна градушка удари три плевенски села"}
{"url": "https://www.bgonair.bg/bulgaria/2019-05-06/zatvaryat-magistrala-trakiya-zaradi-papa-frantsisk", "text": "Магистрала \"Тракия\" ще бъде затворена между 119 и 165 километър. Причината е посещението на папа Франциск в град Раковски и прибирането му в София. Поради тази причина шофьорите ще трябва да използват обходни пътища. От Главна дирекция \"Национална полиция\" и Агенцията за пътна инфраструктура забраниха движението на камиони над 12 точна по всички магистрали и всички основни републикански пътища. Очаква се трафикът да бъде интензивен по всички магистрали и пътища водещи към столицата.    ", "date": "2019.05.06", "title": "Затварят магистрала \"Тракия\" заради папа Франциск"}
{"url": "https://www.bgonair.bg/bulgaria/2019-05-06/otets-kortezi-papata-ni-posavetva-da-ne-badem-pesimisti-vapreki-problemite", "text": "Папа Франциск посети град Раковски и даде първо причастие на 242 деца от цялата страна. Главата на Римокатолическата църква причасти по начина, по който се причестяваме православните християни – с хляб и вино. По принцип католиците най-често се причестяват само с хляб. Първото причастие е едно от най-важните тайнства при католиците, за разлика от православните християни. Обикновено децата биват посветени в тайнството, когато навършат осем години и се приема, че осъзнават посвещението.  За емоциите и вълненията от събитието пред Bulgaria ON AIR разказа отец Паоло Кортези от Белене. \"Много се радвам, защото папата спря точно пред мен и няколко младежа от Белене и можахме да му подарим икона на четирима български мъченици, както и да разговаряме на италиански език с него. На гърба на иконата има послание, гласящо \"свидетелите на вярата са най-хубавите рози, цъфнали в България\", сподели той. Отецът допълни, че много е харесал приветствените думи на патриарх Неофит при срещата с папата.  \"Ние желаем да бъдем единни и да се молим заедно. Тук в Раковски ми направи впечатление, че папа Франциск беше много конкретен - говори за нашата общност, какво можем да направим за семейните проблеми\", посочи още Кортези. По думите му, посланието на папата е било да не бъдем песимисти, въпреки проблемите, които имаме. Той споделя съветите на папата да помагаме на бежанците и да ги приемаме.  ", "date": "2019.05.06", "title": "Отец Кортези: Папата ни посъветва да не бъдем песимисти, въпреки проблемите"}
{"url": "https://www.bgonair.bg/bulgaria/2019-05-06/krasimir-balakov-e-noviyat-trenyor-na-futbolnite-natsionali", "text": "Красимир Балъков ще е новият национален селекционер на България. Той заема мястото на Петър Хубчев, твърди вестник \"24 часа\".  Спряганият за бъдещ треньор на \"Левски\" Хубчев напусна поста национален селекционер след първите две квалификации за Евро 2020 - срещу Черна гора и Косово.  Новият треньор ще дебютира на 7 юни срещу Чехия в трета евроквалификация. Три дни по-късно България приема Косово на стадион \"Васил Левски\". Харесайте страницата ни във Facebook ", "date": "2019.05.06", "title": "Красимир Балъков е новият треньор на футболните национали?"}
{"url": "https://www.bgonair.bg/bulgaria/2019-05-06/bogoslov-poseshtenieto-na-papata-e-darzhavno-i-nyama-tsarkoven-harakter", "text": "\r\n Посещението на папа Франциск у нас е политически акт, а не духовен. Това заяви пред   богословът доц. д-р Костадин Нушев. Според него пристигането на главата на Римокатолическата църква у нас е историческа защото това е международно признание за България. Нушев също така сподели, че е нормално Българската православна църква да бъде по-сдържана при посрещането на папата.  \"Посещението на папа Франциск бе посрещнато по дипломатичен начин от Българската православна църква. То бе по-сдържано, отколкото на хората им се е искало. Те се надяваха на ентусиазъм и еуфория. Това е предимно държавно посещение. То няма чисто църковен характер\", каза Нушев. Той също така коментира и думите на пловдивския митрополит Николай, който обяви, че посещението на папата е свръзано с желанието му да посрещне Антихриста, заради искането на Светия отец за обединение на всички религии. \"Мнението на митрополит Николай, че посещението на папата е сатанинско, е частно богословско мнение. Той е известен с по-острите си думи. Затова и Светият синод са по-сдържани за общото богослужение. Франциск има идея да се премахне разминаването при празнуването на Великден. Папата е склонен да приеме православната канонична традиция. Папа Франциск е забелязал добри постижения на България във външната политика и иска да покаже, че ние сме носители на европейските ценности\", допълни той.   ", "date": "2019.05.06", "title": "Богослов: Посещението на папата е държавно и няма църковен характер"}
{"url": "https://www.bgonair.bg/bulgaria/2019-05-06/papata-otpravi-poslanie-za-mir-kam-tseliya-svyat-ot-ploshtad-nezavisimost", "text": "\r\n \n С тези думи се обърна главата на Римокатолическата църква пред хилядите хора, които се бяха събрали на площад \"Независимост\" в София, въпреки студеното и дъждовно време.  Папата призова всички ние да обърнем внимание на любовта, да загърбим егоизма и егото си и да се молим за мир на Земята, защото мирът е вътре в нас и ние трябва да го чуваме и да спрем с лицемерието. На площада не се появиха само представители на Българската православна църква.  Тук беше целият Министерски съвет, начело с премиера Бойко Борисов. Правитеството дойде и за да изтрие срама от липсата на представител на Българската православна църква. Снимка: Димитър Кьосемарлиев (Bulgaria ON AIR)", "date": "2019.05.06", "title": "Папата отправи послание за мир към целия свят от площад \"Независимост\""}
{"url": "https://www.bgonair.bg/bulgaria/2019-05-06/zhitelite-na-plovdivskiya-kvartal-karshiyaka-na-bunt-sreshtu-stroezh", "text": "\r\n Жители на Пловдив протестираха срещу намеренията на частен инвеститор да застрои единствения парк в район \"Кършияка\". Протестът им доведе до проверки и обещания, че теренът ще остане зелена площ. Те настояват общината да откупи терена, но вместо това, градските власти възнамеряват да променят общия устройствен план и така да блокират намеренията на частния инвеститор. Протестите на жителите успяха да стопират застрояването на единствения голям парк в района. Теренът частен и вече два месеца хората се опитват да склонят общината да откупи парцела от 36 декара. Премиерът Борисов гарантира, че паркът няма да бъде застроен. Той е възложил на държавните общински органи да решат проблема с терена. Кметът на района Ральо Ралев заяви, че теренът ще бъде вписан в новия общ устройствен план като зелена площ. От Инициативния комитет на протестиращите заявиха, че на мястото на парка не искат да изникне втори небостъргач \"Златен век\" и че ще присъстват на предстоящата общинска сесия, за да защитят парка.  ", "date": "2019.05.06", "title": "Жителите на пловдивския квартал \"Кършияка\" на бунт срещу строеж"}
{"url": "https://www.bgonair.bg/bulgaria/2019-05-06/semeystvo-ot-rakovski-podari-ikona-na-papa-frantsisk", "text": "\r\n Папа Франциск получи икона от семейство Гаджеви по време на посещението си в Раковски. Светият отец посети храм \"Архангел Михаил\" в града, където се срещна с представители на католическата общност у нас.  На влизане, в напълно обновеният храм, той получи специална икона и бели и жълти рози, които символизират флага на Ватикана. Той пък дари семейство Гаджеви и децата им с дребни подаръци.  \"Чувстваме се благословени, че имаме възможност да се докоснем до него. Неговата визита у нас показа, че той може да направи поклон пред незначителните и малките\", каза Георги Гаджев преди той и семейството му да се срещнат с папата. Преди влизането си в храма папата получи икона и от младежи от Раковски. След срещата си с католическата общност пък той ще се срещне с с хора с увреждания. По-рано през деня папа Франциск даде причастие на 242 деца от цялата страна.   ", "date": "2019.05.06", "title": "Семейство от Раковски подари икона на папа Франциск"}
{"url": "https://www.bgonair.bg/bulgaria/2019-05-06/opasnost-ot-navodneniya-po-porechieto-na-yantra", "text": "\r\n Сериозна опасност от наводнения по поречието на река Янтра ще има в следващите часове. Това обявиха от Националния институт по метеорология и хидрология. Времето днес рязко се влоши и смерч удари софийско, докато градушка и гръмотевици имаше в Централна, Северна и Западна България Както е известно през деня градушка с размер на голям орех удари Северна България. В плевенското село Българене бурята беше придружена от гръмотевици и дъжд. Ледените късове унищожиха реколтата на хората, наводниха пътища и на места прекъснаха електричеството. Заради сблъсъка на топли и студени въздушни маси над софийското село Лесново се образува фуния на смерч. Бурята не е нанесла сериозни материални щети. Преди обяд пък градушка падна и в Западна България.  Перник побеля за секунди заради ледените късове.  Утре отново времето ще остане интензивно. Заради нахлуването на студен въздух за цяла Западна и Централна България е обявен жълт код за силен вятър. Температурите ще се понижат, като максималните ще са между 10 и 17 градуса  ", "date": "2019.05.06", "title": "Опасност от наводнения по поречието на Янтра"}
