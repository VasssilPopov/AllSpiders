{"url": "https://www.bgonair.bg/boecbg/2019-04-12/shampionat-deyan-topalski-e-spetsialniyat-gosti-na-boecbg", "text": "\r\n В навечерието на битката за Европейската титла в професионалния кикбокс – 11-кратният шампион Деян Топалски е специалният гост в студиото на \"BOEC.BG\". Освен в София, \"BOEC.BG\" посети и други два града, в които родни бойци са в трескава подготовката за участието си в бойната гала SENSHI.  В Бургас се срещнахме с капитана на националния отбор по кикбокс Атанас Божилов, а във Варна проверихме как минават тренировките на Андриян Димитров и Кристиян Георгиев. Честта да бъде домакин на юбилейното 10-о издание на \"Балканската купа\" по кендо получи София. Близо 140 бойци от 8 държави от региона мериха сили на турнира в столицата. Харесайте ни във Facebook ", "date": "2019.04.12", "title": "Шампионът Деян Топалски е специалният гости на \"BOEC.BG\" "}
{"url": "https://www.bgonair.bg/denqt-on-air/2019-04-12/ekspert-brexit-e-v-zadanena-ulitsa", "text": "\r\n Тя се съгласи страната ѝ да участва в изборите за Европейски парламент през май, за да бъде валиден вота. Ако не го направи, тогава датата за напускане без споразумение е 1 юни. \"В момента Brexit се намира в задънена улица. Тереза Мей няма никакви полезни ходове. Преговорите между лейбъристите и консерваторите боксуват сериозно, защото членовете и на двете партии обвиняват своите лидери в предателство\", коментира в студиото на \"Денят ON AIR\" бившият зам.-министър на икономиката и на външните работи Милен Керемедчиев. Той отбеляза, че основната тема - оставането на Великобритания в Митническия съюз, нещо което лейбъристите подкрепят, а консерваторите категорично отхвърлят, е ябълката на раздора. И към момента няма сближаване на позициите.  \"Дали Brexit ще бъде отложен с шест месеца, година или година и половина, няма никакво значение, тъй като няма ясна перспектива за това, което ще се случи\", допълни още Милен Керемедчиев. Пред   той подчерта, че 31 октомври ще дойде изключително бързо. А най-важното нещо било участието на Великобритания в eвроизборите. \"Страната има 73 места в ЕП, което е близо 10% от всички евродепутати\", добави още гостът в студиото на Ганиела Ангелова.", "date": "2019.04.12", "title": "Експерт: Brexit e в задънена улица"}
{"url": "https://www.bgonair.bg/science/2019-04-12/a1-razraboti-unikalno-prilozhenie-za-reklamno-sadarzhanie", "text": "\r\n А1 разработи първото по рода си приложение за рекламно съдържание - \"A1 SmartAD\". То показва реклами, съобразени с интересите и предпочитанията на потребителите. За всяко сваляне на приложението, A1 ще дарява по 1 лев на Националната асоциация за приемна грижа, която ще помогне на бедни деца да останат при своите семейства и да посещават училище. \"A1 SmartAD\" е безплатно за клиентите на А1 всеки, който е свалил приложението, ще получи бонус от 3000 MB интернет на максимална скорост. 16 отбора, нов шанс и една цел. Плейофите на NHL отново са тук. Шампион може да бъде само един. Гледайте началото на похода към \"Купа Стенли\" от 14 април по Max Sport. Въпросът в седмичната ни игра е:  Отговори може да давате на Facebook страницата на A1 с коментар на нашите новини. Наградата е мобилен телефон Xiaomi Redmi 6A. Харесайте и страницата ни във Facebook ", "date": "2019.04.12", "title": "А1 разработи уникално приложение за рекламно съдържание"}
{"url": "https://www.bgonair.bg/bulgaria/2019-04-12/stolichniyat-inspektorat-pogva-sobstvenitsite-na-kucheta-globata-do-450-lv", "text": "От Столичния инспекторат започнаха засилени проверки за изрядността на стопаните на домашни кучета в София.  Проверките ще се извършват в паркове и градинки, също така в междублокови пространства и в района на училища и детски градини. Проверките се състоят в представяне от страна на стопаните на ветеринарномедицински паспорти на кучетата, поставен микрочип и регистрация в районна администрация. Също така воденето на повод, което се изисква от закона.  Глобите са според нарушението - до 450 лева. От началото на годината има съставени 9 акта, проверени са около 300 собственици на домашни любимци. Собствениците на големи породи кучета трябва да ги извеждат само на къс повод и с намордник. Проверките на Столичния инспекторат са ежедневни. Харесайте ни във Facebook ", "date": "2019.04.12", "title": "Столичният инспекторат погва собствениците на кучета – глобата до 450 лв."}
{"url": "https://www.bgonair.bg/bulgaria/2019-04-12/zaginalite-pri-katastrofata-kray-iskar-mlad-mazh-i-2-godishno-dete", "text": "Мъж и 2-годишно дете са загинали при тежката катастрофа на пътя Долни Дъбник – град Искър, а 27-годишна жена е настанена в болница в тежко състояние, съобщиха от полицията в Плевен. Тежкият пътен инцидент стана днес към 13.15 часа. Ударили са се два леки автомобила - \"Фолксваген\" и \"Хонда\". При инцидента на място са загинали водачът на \"Фолксваген\"-а – 21-годишен и момиченце на 2 години, и двамата от град Искър. Тяхната спътничка – 27-годишна (също от град Искър) е настанена за лечение в плевенска болница в тежко здравословно състояние. В \"Хонда\"-та са пътували две жени и момченце на 6 месеца, и тримата от село Галиче. След инцидента са транспортирани в ЦСМП – Плевен. 40-годишната водачка на автомобила има травми и фрактури, а другата пътничка – 21 годишна, е с леки наранявания. Момченцето има травми в областта на рамото. Екип на пожарната е оказал съдействие за изваждане на пострадалите от огънатите ламарини. На място огледите продължават. Променена е организацията на движението като моторните превозни средства се движат по маршрут Долни Дъбник, село Горни Дъбник през село Писарово за град Искър.", "date": "2019.04.12", "title": "Загиналите при катастрофата край Искър - млад мъж и 2-годишно дете"}
{"url": "https://www.bgonair.bg/world/2019-04-12/ubietsat-na-slovashtkiya-zhurnalist-yan-kutsiyak-se-prizna-za-vinoven", "text": "Година след убийството на словашкия журналист Ян Куцияк и приятелката му, един от арестуваните се призна за виновен. Той е бивш войник. Направил е самопризнания след петчасов разпит. От прокуратурата обаче засега не коментират информацията.  27-годишният Куцияк и годеницата му бяха застреляни през февруари миналата година пред дома им. Журналистът разследваше корупцията и предполагаемите връзки между словашки бизнесмени и политици.   ", "date": "2019.04.12", "title": "Убиецът на словащкия журналист Ян Куцияк се призна за виновен"}
{"url": "https://www.bgonair.bg/world/2019-04-12/turtsiya-veche-sabira-globi-ot-chuzhdentsite-na-granichnite-punktove", "text": "На ГКПП-та в Турция е въведена система за незабавно плащане на наложени глоби и санкции на чужди граждани, направени в страната, алармират от МВнР. По информация на генералното консулство на България в Одрин, от вчера на граничните контролно-пропускателни пунктове на южната ни съседка не допускат страната да бъде напусната от автомобили, санкционирани по време на престоя им на територията на Турция, чието заплащане не е било извършено на друго място. Става въпрос за глоби при нарушения на правилата за движение по пътищата и незаплатени толтакси при използване на автомагистралите в Турция. Заплащането се осъществява на митническите пунктове на ГКПП при излизане от страната, като информацията за всички наложени парични глоби и други санкции излиза на служебния компютър на митническия служител. В случай че има неплатени такива, се издава предписание да бъде извършено незабавно плащане на гише на митницата, включително с кредитни и дебитни карти. В случай че в системата на МВР на Турция има постъпили данни за неплатени стари глоби, те също ще бъдат изискани. При невъзможност за заплащане на място се предвижда задържане на превозното средство на паркинг на митницата на ГКПП до заплащане на паричната санкция. Във връзка с въведената нова система за незабавно плащане на наложените глоби е препоръчително българските граждани стриктно да спазват правилата за движение по пътищата и други разпоредби на територията на Турция, съобщават от МВнР. Снимка: Pixabay Харесайте и страницата ни във Facebook ", "date": "2019.04.12", "title": "Турция вече събира глоби от чужденците на граничните пунктове"}
{"url": "https://www.bgonair.bg/economy/2019-04-12/balgariya-i-turtsiya-v-nadprevara-za-noviya-zavod-na-volkswagen", "text": "Volkswagen напредва с процеса на избор на местоположението за новия си завод в чужбина. Според информация на Deutsche Presse-Agentur в шортлистата на кандидатите остават България и Турция. Въпреки това все още не е взето решение – по темата трябва да заседава и Надзорният съвет на своето заседание след Великден. Състезанието е отворено и нищо не е решено, поясняват пред DPA добре информирани източници. И в двете страни разходите за персонал са много по-ниски, отколкото в Германия, а самата инвестиция е за около 1 млрд. евро. Компанията не коментира темата. По-рано за плановете на VW за новото вложение алармираха Работническия съвет: служителите се притесняват за капацитета на съществуващите фабрики и призовават вместо да се правят нови инвестиции, да се използва един от съществуващите обекти.Това може да бъде една от фабриките за двигатели в Салцгитер, в Полковице в Полша или в Гьор (Унгария). Според наличната досега информация окончателното решението за нов завод следва да се взема при следващия кръг на планиране на заседание на Надзорния съвет през ноември. Според DPA България продължава да има добри шансове за вложението. В деня преди посещението на федералния президент на Германия Франк-Валтер Щайнмайер в София в началото на април група мениджъри на Volkswagen е разгледала немскоезична детска градина в столицата. Това също е едно от условията, които се преглеждат от Volkswagen - автомобилопроизводителят не иска да остави нищо на случайността при избора на бъдещото си местоположение. Повече информация прочетете в  . Снимка: Pixabay   \r\n ", "date": "2019.04.12", "title": "България и Турция в надпревара за новия завод на Volkswagen"}
{"url": "https://www.bgonair.bg/world/2019-04-12/tramp-na-novo-poseshtenie-v-evropa-prez-yuni", "text": "Доналд Тръмп на ново посещение в Европа през юни.  Американският президент обяви, че ще присъства на честванията на 75-та годишнина от Десанта в Нормандия. Той започва на 6 юни 1944 година на бреговете на Северна Франция и се превръща в най-голямата морска десантна операция в историята.  Визитата ще е третата във Франция за Доналд Тръмп от началото на неговия мандат.", "date": "2019.04.12", "title": "Тръмп на ново посещение в Европа през юни"}
{"url": "https://www.bgonair.bg/world/2019-04-12/vazobnovyavat-delo-za-iznasilvane-sreshtu-asandzh", "text": "Часове след вчерашния арест на Джулиан Асандж шведската гражданка, обвинила го в изнасилване, настоя за възобновяване на разследването срещу него.  Действията на прокуратурата в Стокхолм бяха прекратени през 2017 година заради невъзможността за разговори с основателя на \"Уикилийкс\", който живееше в еквадорското посолство в Лондон. Тогава магистратите уточниха, че разследването може да бъде възобновено при промяна на статута на обвиняемия, в случай че давността не е изтекла.  Снощи адвокатът на ищцата призова за екстрадиция на Асандж в Швеция. Нейният клиент твърди, че през 2010-а година активистът я е изнасилил в хотел, където се срещнали на конференция. Асандж винаги е отричал. Засега той остава в ареста в Лондон, откъдето ще бъде изслушан чрез видеовръзка със Съединените щати на 2 май по обвиненията в конспирация за публикуването на секретни документи.  ", "date": "2019.04.12", "title": "Възобновяват дело за изнасилване срещу Асандж"}
{"url": "https://www.bgonair.bg/world/2019-04-12/kim-chen-un-vnese-drastichni-promeni-v-pravitelstvoto-na-severna-koreya", "text": "\r\n Драстични промени в правителството на Северна Корея. Ким Чен-Ун утвърди статуса си като лидер на страната, след като назначи нов президент и нов министър-председател.  На този фон, Доналд Тръмп прояви желание за трета среща със севернокорейския лидер. Съвсем очаквано, севернокорейският лидер Ким Чен-Ун беше преизбран за председател на Държавния съвет. Изненадата, обаче, дойде след като парламентът на страната избра нов формален държавен глава и нов премиер на страната.  Мнозина смятат, че чрез тази \"чистка\" в правителството, Ким Чен-Ун допълнително затвърждава властта си.  Новият президент на страната Чхуе Рьон Хе, който през 2017 година е включен в могъщата партийна Централна военна комисия, придобива все по-голямо влияние.  А на мястото на досегашният премиер Пак Пон Джуе застава Ким Дже Рьон.  Междувременно, по време на среща с президента на Южна Корея Мун Дже-Ин, Доналд Тръмп подчерта, че се надява на нови срещи със севернокорейския лидер.  \"Постигнахме голям прогрес и имаме страхотни отношения със Северна Корея. Опознах Ким Чен Ун добре и го уважавам. И се надявам, че след някакво време ще се случат много грандиозни неща. Смятам, че Северна Корея има огромен потенциал. И ще обсъдим възможни бъдещи срещи с Ким Чен-Ун\", заяви американският президент.  Предишната среща на върха между лидерите на Съединените щати и Северна Корея се състоя във виетнамската столица Ханой. Разговорите, обаче, се провалиха, след като двамата не можаха да постигнат съгласие.", "date": "2019.04.12", "title": "Ким Чен-Ун внесе драстични промени в правителството на Северна Корея"}
{"url": "https://www.bgonair.bg/reportazhi/2019-04-12/ekvadortsi-na-protest-iskat-osvobozhdavane-na-dzhulian-asandzh", "text": "\r\n Великобритания обмисля дали да екстрадира задържания Джулиан Асандж по искане на Съединените щати. Вчерашният арест на основателя на \"Уикилийкс\" предизвика силен международен отзвук. А днес шведски програмист, близък до Асандж, също е бил задържан при опит да напусне Еквадор. Няколкостотин еквадорци излязоха на протест пред външното министерство на страната. Те призовават за освобождаването на австралийския активист.  Поддръжници на свободата на словото са на пост и пред еквадорското посолство в Лондон, откъдето Асанж беше изведен вчера насила.  От \"Репортери без граници\" призоваха Великобритания да не екстрадира основателя на \"Уикилийкс\" – ход, който определят като опасен прецедент.  Американската актриса Памела Андерсън – дългогодишен поддръжник на Асанж, разкритикува правителствата в Лондон и Кито. И определи ареста му като \"долна несправедливост\".  \"Случилото се е абсолютно нарушение на международното право, на процедурата за даване на убежище и на еквадорската конституция. Страхувам се, че ако Асандж не получи смъртна присъда, ще трябва да изживее изключително дълъг и труден процес\", заяви президентът на Еквадор Рафаел Кореа.  А прокуратурата в Стокхолм обмисля дали да отвори отново разследването срещу Асандж за изнасилване.  Вчера обвиняващата го жена призова за неговата екстрадиция в Швеция и за възобновяване на делото, прекратено през 2017 година.  ", "date": "2019.04.12", "title": "Еквадорци на протест: Искат освобождаване на  Джулиан Асандж"}
{"url": "https://www.bgonair.bg/bulgaria/2019-04-12/trevozhna-statistika-naselenieto-ni-se-e-stopilo-s-50-hil-za-godina", "text": "\r\n Тревожна статистика - населението на България е намаляло с близо 50 хил. души за последната година.  Към днешна дата вече сме по-малко от 7 млн., съобщиха от Националния статистически институт.  Мъжете традиционно са по-малко от жените. Според изчисленията, на 1000 мъже се падат 1061 жени.  \r\nНеблагоприятна е статистиката и по отношение на раждаемостта.  През 2018-та година у нас са родени малко над 62 хил. деца. В сравнение с предходната 2017 г. те са по-малко с около 1700.", "date": "2019.04.12", "title": "Тревожна статистика: Населението ни се е стопило с 50 хил. за година"}
{"url": "https://www.bgonair.bg/world/2019-04-12/proval-na-parvata-chastno-finansirana-misiya-do-lunata", "text": "\r\n Провал на първата частно финансирана мисия до Луната. Израелският космически апарат \"Берешит\" се разби на повърхността на земния спътник. След 7-седмично пътуване, в последната фаза от полета сондата-робот е имала редица технически проблеми, а екипите на Земята изгубиха връзка с нея. Израел се надяваше да стане четвъртата държава, изпратила успешно мисия до Луната. Досега на повърхността ѝ са кацали само апарати на държавни космически агенции – от бившия Съветски съюз, Съединените щати и Китай. Премиерът Бенямин Нетаняху проследи последния етап от командния център в Тел Авив. И заяви: \"Аако първия път се провалиш, опитваш отново\". Мисията струваше близо 100 милиона долара, събрани почти изцяло от частни дарения и спонсори. А името на космическия апарат \"Берешит\" на иврит означава \"в началото\".", "date": "2019.04.12", "title": "Провал на първата частно финансирана мисия до Луната"}
{"url": "https://www.bgonair.bg/bulgaria/2019-04-12/sadat-reshi-kmetat-na-s-chuprene-ostava-v-aresta", "text": "\r\n Кметът на село Чупрене остава в ареста. Специализираният наказателен съд остави Ваньо Костин зад решетките, тъй като има опасност да повлияе на свидетели и да манипулира показанията им. Защитата му представи подписка в негова подкрепа. От март 2014 г. до март 2017 г. Ваньо Костин е провел 10 търга за публична продажба на 236 дка. общинска земя.  Купувачи се оказали 4 фирми, притежание на негови родственици.  Макар проформа да имало комисия, един от търговете е спечелен от бащата на кмета Костадин Костин, като физическо лице. Но той не бил участвал в тази процедура. Разследването установило, че семейството на Костин обработвало купените на почти данъчна оценка земи. Получавали и евросубсидии за тях.  Като кмет Костин сключвал сделки с фирмите на родствениците си. А защитата му оспори показанията на бившата съпруга на кмета.  По нейни данни в началото на първия му мандат, през ноември 2007 година, той я накарал да регистрира фирма на нейно име.  На практика обаче тя била управлявана от него. Но дружеството се появило едва в началото на 2012 г., като в края на същата година било прехвърлено на името на бащата на Костин.  В последните си думи пред съда Ваньо Костин бе категоричен, че не се чувства виновен.  Решението на спецсъда може да се обжалва.", "date": "2019.04.12", "title": "Съдът реши: Кметът на с. Чупрене остава в ареста"}
{"url": "https://www.bgonair.bg/bulgaria/2019-04-12/rodnite-boytsi-sa-gotovi-za-senshi", "text": "Броени дни преди втората професионална бойна гала вечер SENSHI повечето български бойци  вече са готови да се изправят на ринга срещу противниците си. „В момента приключваме със спарингите и е наистина малко по-тежко от обикновено. Днес е последният ден със 100%-ови тренировки и след това влизаме в режим за възстановяване на силите“, заяви днес Деян Топалски по време на първата официална пресконференция  преди галата.  На SENSHI той ще спори за Европейска титла на WAKO PRO срещу Ахмед Крънич от Босна и Херцеговина в категория до 88,6 кг.   \"Чудесно се чувствам. 100 процента съм готов за срещата и вече нямам търпение. Крънич има доста мачове в интернет, които успях да изгледам. Почти всички са от световни и европейски първенства. Смея да кажа, че съм го разучил\", заяви още 11-кратният шампион на България по кикбокс и ММА. Бойната гала вечер ще се проведе на 20 април, от 19 часа, в зала „Арена Армеец“. Точно седмица преди нея се проведе и първата официална пресконференция на SENSHI. Заедно с Топалски, зад микрофоните на зала „Родина“  на националния стадион „Васил Левски“ застанаха още петима от най-добрите родни състезатели по кикбокс, муай тай и киокушин - Атанас Божилов, Антон Петров, Богдан Шумаров, Николай Йоргов и Петър Стойков. Водещ на пресконференцията бе журналистът от сайта Boec.BG Борис Тонев. \r\nВсички бойци бяха категорични, че се чувстват подготвени и очакват на галата да се разиграят невероятни и много оспорвани мачове. \"Можи би на SENSHI ще се бия срещу най-сериозният ми противник досега“, обясни капитанът на националния ни отбор по кикбокс Атанас Божилов. На 20 април той ще има трудната задача да отстрани беларуската кикбокс звезда Макс Сподаренко от пътя към Световната титла на WAKO PRO. Тяхната среща е главна от бойната карта на събитието и е последна за вечерта. Те ще се бият в категория до 71,800 кг. Божилов бе категоричен, че се е подготвил много добре. „Гледах го, но се и познавам с него. Засичали сме се на големи първенства. Той има много отличия. Видях му силните страни. Може би това е най-сериозният ми противник, който съм имал досега. Подготвил съм се по план. Тренирах много за този мач“, заяви състезателят на бургаския клуб „Самурай“ Специално за SENSHI в България пристига холандската легенда и един от най-добрите кикбосьори в света за всички времена Петер Артс. Той ще доведе със себе си четирима от своите бойци, които ще се бият с трима родни състезатели. Срещу холандец от тима на Артс ще се изправи големия талант на страната ни Богдан Шумаров. Неговият противник в категория 72,500 кг е Иляс Букаюа. \"Всички сме гледали Петер Артс, като съм бил малък не съм очаквал, че ще се изправя срещу негово момче. Това е чест за мен“, обясни Шумаров. Двубоят му на SENSHI ще е четвърти ят, в който се включва, за последните два месеца. Въпреки това състезателят на варненския клуб „БОИЛ е категоричен: „Чувствам се свеж и в отлична форма“. Срещу сериозен боец от школата на Артс ще трябва да се изправи и Николай Йоргов. Той ще се бие с холандеца Томас Дуве в категория 80 кг. Състезателят на столичния клуб „Армеец“ заяви, че се чувства по-добре подготвен физически от съперника си и ще се стреми към нокуат. Това беше стратегията му и на първото SENSHI, когато пречупи опонента си за по-малко от 30 секунди.  Единствената битка по муай тай на SENSHI ще е между Антон Петров и гръка Танасис Кукуфикис.  На 20 април в „Арена Армеец“ двамата ще се срещнат на ринга за втори път, след като през 2014 година българинът извоюва победата. Сега Петров обясни, че е наблюдавал играта на Кукуфикис  и за послледните години гръкът  е променил нивото си много. За пръв път на професионална бойна гала вечер по кикбокс и муай тай ще има и четири много атрактивни двубоя по карате киокушин. Те ще се играят по правилата на KWU International Professional League в 3 рунда по 3 минути (фул контакт карате киокушин с удари в главата). В една от тях Петър Стойков ще се изправи срещу руснака Омар Магомедов в категория до 70 кг. „Наблюдавах му няколко срещи. Знам, че е тренирал в много добра руска школа. Но и аз се готвя много сериозно и ще стане интересна битка“, посочи Стойков. \r\n ", "date": "2019.04.12", "title": "Родните бойци са готови за SENSHI"}
{"url": "https://www.bgonair.bg/denqt-on-air/2019-04-12/koalitsiya-za-balgariya-ne-se-pritesnyava-ot-napadkite-na-bsp-za-izbora-si-na-ime", "text": "\r\n БСП се обърна срещу АБВ. Двете политически формации спорят за марката \"Коалиция за България\". \"Как се формира \"Коалиция на България\" ли? Започна още с Великото народно събрание. Тогава се осъзна нуждата от социалдемократи. Партията на европейските социалисти стимулираше създаването на социалдемократически субект. Коалиция за България е по инициатива на Георги Първанов. Ние го приемаме като баща на тази коалиция. Не мога да си обясня какъв е този неистов стремеж БСП да монополизират тази коалиция. БСП е враждебна към всички партии в лявото пространство. В левицата съществуват негативни настроения. С кого БСП ще управляват, ако спечелят? С ГЕРБ ли? С ДПС ли? Вече няма АБВ, вече има \"Коалиция за България\", коментира лидерът на \"Движение за социален хуманизъм\" Александър Радославов.  Лидерът на \"Политическо движение социалдемократи\" Елена Нонева посочи в студиото на \"Денят ON AIR\", че когато става въпрос за политика – няма търговски марки.  \"В основата на \"Коалиция на България\" стои формацията \"Нова левица\". След 2014 г. БСП се отказа от това формирование. Коалицията се съобразява с изборния закон. Нямаме за цел да вредим на някого или да създаваме интриги. Отговаряме на изискванията. БСП постоянно търси да влиза в конфронтация. Постоянно търсят врагове\", категорична бе тя.   Пред Bulgaria ON AIR председателят на \"Обединен блок на труда\" Екатерина Атанасова подчерта, че нямат никакви притеснения по отношение на името \"Коалиция за България\".  \"На предстоящите избори никой от левицата не е наш опонент. Ние сме конкуренти. Наши опоненти са ГЕРБ. Костов казва, че най-вредни за българския преход са лица, заемащи ръководни постове, като Георги Първанов и Ахмед Доган. По времето на Костов започна приватизацията. Сега СДС са коалиционни партньори на ГЕРБ. Непонятно ни е защо БСП се опитва да прекрати изцяло диалога с нас. Бъдещето е в стратегически проекти, като \"Коалиция за България\". Доверието ще го върнем, когато възстановим политическия дебат\", обясни тя. Харесайте ни във Facebook ", "date": "2019.04.12", "title": "\"Коалиция за България\" не се притеснява от нападките на БСП за избора си на име"}
{"url": "https://www.bgonair.bg/reportazhi/2019-04-12/poredna-zhestokost-sreshtu-zhivotno-primka-s-obeseno-kotentse-vtreshti-ahtopol", "text": "\r\n Поредна жестокост срещу животно взриви социалните мрежи. Неизвестен обеси котка пред къща в Ахтопол. Чичо Митко, както го наричат в Ахтопол, намира тялото на котката на вратата на двора вчера сутринта. Огорчен е, че полицаите от Царево помислили, че той е умъртвил животното. , споделя той пред  Кметът на Ахтопол разбрал за жестокостта от социалните медии. При него обаче не е постъпвал сигнал. В Ахтопол казват, че тук има много бездомни котки, но за първи път се сблъскват с такава жестокост. В градчето, предимно на рибари, се съмняват, че извършителят е местен.  Полицията в Царево разследва случая. Ако бъде открит, извършителят може да лежи в затвора до 3 години или да бъде санкциониран с глоба от от 1000 до 5000 лв. ", "date": "2019.04.12", "title": "Поредна жестокост срещу животно: Примка с обесено котенце втрещи Ахтопол"}
{"url": "https://www.bgonair.bg/direktno/2019-04-12/blizo-30-protsenta-ot-mladezhite-pushat", "text": "\r\n Около 30 на сто от младите хора у нас до 30 години пушат, а всеки двама от 100 пият поне веднъж седмично. В същото време 70 на сто младите хора искат да останата у нас, сочи изследване. Илина Мутафчиева и Мирослав Цеков от Националния младежки форум са на мнение, че социалната несправедливост, корупцията и нарастването на бедността са фактори, които изпращат в чужбина 30 процента от младежите. Само 7 процента се вълнуват от политика. Друга класация постави страната ни на второто място след Румъния по брой жертви при катастрофи. Според Емил Марков от Института за пътна безопасност страната ни изостава в развитието си в сектора. Силва Агопян разказва в предаването    по  за проблемите на българите, работещи в Румъния.    ", "date": "2019.04.12", "title": "Близо 30 процента от младежите пушат"}
{"url": "https://www.bgonair.bg/denqt-on-air/2019-04-12/zhurnalist-i-politolog-ostavkite-sled-apartamentgeyt-ne-reshavat-problema", "text": "\r\n Скандалът \"Апартаментгейт\" взриви държавата през последните седмици. Как обаче това се отразява върху имиджа на родната политика? Веднага след разразяването на скандала няколко участници в него, включително и заместник-председателят на ГЕРБ Цветан Цветанов подадоха оставки и напуснаха парламента. В \" \" журналистът Валерия Велева заяви, че скандалът е постигнал целта си - да доведе до отвращение към сегашните политици. Тя също така допълни, че властта не дава никаква рецепта за излизане от проблема. \"Апартаментгейт\" удари цялата политическа система и държавата във всичките ѝ функции. Властта е в ступор и не може да се справи с този скандал. \"Апартаментгейт\" постигна целта си - отвращението към политиците е огромно. Моментът и темата са уцелени точно на място - малко преди изборите. Проблемът не се решава с оставки, всички го виждаме. В момента изпълнителната власт не дава никаква рецепта за излизане от калта. Държавата се срива, след този удар по политическата система. Ако има разколебаване в твърдите ядра на ГЕРБ и БСП спокойно ДПС може да е първа политическа сила на тези избори. Случилото се в Габрово показва, че властта е неадекватна и неефективна през последните години\", каза Велева.  Тя бе подкрепена и от доцент Стойчо Стойчев, който бе категоричен, че в момента хората в България се фокусират върху проблем, които отдавна е известен на всички - имотите на политиците. Политологът се аргументира, като заяви, че данните за имотите на властта са публични и всеки може да ги види. Стойчев коментира и събитията в Габрово, като бе категоричен, че у нас вече има ромски расизъм, който е породен от отношението на българите към техния етнос. \"Очевидно скандалът с имотите е заради изборите. Тук не става въпрос за разкрития, тъй като тези данни са публични и всеки може да ги види. В един момент точно преди изборите всички граждани стават много активни и започват да тръбят, че се случва нещо нередно. Явно тези хора са имали тези имоти и при тяхното назначаване. Някои хора искат да дискредитират настоящия политически елит. Цялата кампанийност означава, че се търсят политически дивиденти. В България всеки знае какво е имотното състояние на политиците. В момента се фокусира вниманието върху проблем, които ни е известен. Оставките не решават нищо. Мисля, че хората които са е колебаели дали да гласуват на тези избори, няма да отидат изобщо. Изправени сме пред проблема избирателната активност да бъде толкова ниска, че твърдите партийни ядра да решат вота\", каза политологът пред  .  ", "date": "2019.04.12", "title": "Журналист и политолог: Оставките след \"Апартаментгейт\" не решават проблема"}
{"url": "https://www.bgonair.bg/bulgaria/2019-04-12/katastrofa-na-severnata-skorostna-tangenta-udariha-se-kola-i-vlekach-s-remarke", "text": "Един човек е пострадал при катастрофа на Северната скоростна тангента при разклона за Требич, съобщиха от МВР за \"Фокус\". Сигналът за инцидента е получен около 12.40 часа. Влекач с ремарке се е ударил в лек автомобил. Шофьорът от лекия автомобил е пострадал и е откаран в болница. Движението се осъществява с повишено внимание в района на инцидента.", "date": "2019.04.12", "title": "Катастрофа на Северната скоростна тангента, удариха се кола и влекач с ремарке"}
{"url": "https://www.bgonair.bg/bulgaria/2019-04-12/izbirame-mezhdu-62-mesta-za-nastanyavane-v-neochakvana-vakantsiya", "text": "Общо 62 са местата за настаняване, които са се е присъединили към националната кампания \"Неочаквана ваканция“ на Министерството на туризма. Сред предлагащите безплатна допълнителна нощувка към две платени са места за настаняване в Албена, Банско, Баня, Белоградчик, Габрово, Главан, Гостун, В. Търново, Златни пясъци, Копривщица, Кранево, Обзор, остров Св. Анастасия, Пампорово, Поморие, Приморско, Разлог, Русе, Сандански, Св. Константин и Елена, Слънчев бряг, София, Стара Загора, Стройно, Чирпан и др., които очакват гости. Третото издание на инициативата има за цел да стимулира вътрешния туризъм. Концепцията предвижда при две платени нощувки през април и май туристите да получават трета безплатна в места за настаняване, които се включват в кампанията, съобщават от Министерството. За посетителите това е стимул да обиколят повече забележителности, а за хотелиерите - да посрещнат повече гости. Така на практика може да се удължи активните сезони, да се опознаят малко известни забележителности, а също да се преодолее представата за уикенд пътуванията само в рамките на 2 нощувки. Туристите могат да избират от списък с партньорски места за настаняване, който е достъпен на сайта на проекта  От МТ допълват, че списъкът е отворен и има възможност да се попълва до края на обявения период. Всеки присъединил се хотелиер става партньор на кампанията. Представителите на бизнеса, които искат да се включат, трябва да направят безплатна регистрация на сайта и да създадат профил на хотела или къщата за гости. На този етап има партньорски заявки от региони, в които се намират най-големите ни морски и планински курорти, от хотелски комплекси, но и от по-малки туристически зони, от семейни хотели, къщи за гости, СПА центрове и др., както и от столицата.", "date": "2019.04.12", "title": "Избираме между 62 места за настаняване в \"Неочаквана ваканция\""}
{"url": "https://www.bgonair.bg/bulgaria/2019-04-12/tezhka-katastrofa-na-patya-iskar-dolni-dabnik-ima-zaginali", "text": "Тежка катастрофа с жертви на пътя Искър-Долни Дъбник край Плевен. В ранния следобед са се ударили две коли.  В едната са пътували 21-годишен мъж, 2-годишно момиченце и млада жена.  На място загиват мъжът и детето. Жената е настанена в плевенската болница в тежко състояние. В другата кола са пътували две жени и момченце на 6 месеца. И те са откарани в плевенската болница с наранявания, без опасност за живота.  Причините за тежката катастрофа не са ясни. Движението в района е ограничено, използват се обходни маршрути.", "date": "2019.04.12", "title": "Тежка катастрофа на пътя Искър-Долни Дъбник, има загинали"}
{"url": "https://www.bgonair.bg/bulgaria/2019-04-12/premierat-nastoyava-za-ostavkata-na-shefa-na-politsiyata-v-gabrovo", "text": "Премиерът Бойко Борисов поиска оставката на шефа на полицията в Габрово. \"Изключвам тези, които подклаждат случващото се в Габрово. Държа отговорен шефа на полицията. За мен оставката трябва да бъде дадена от този шеф, когато министърът се върне. Защото е позволено месеци наред да се разхождат такива групички и да пият бирички по парковете. Полицията е за това - да се вземат мерки\", отсече премиерът от Хърватия. \"Защо никой не докладва? Като се прибера, и министърът като се прибере, може би това ще е действието, което ще се предприеме. Няма незадържан ром за престъпление. Да, грубо посегателство. Да, тези, които са набили магазинера в Габрово, са задържани. Въпросът е защо са ги пуснали. Други организации няма да ги питам, че те са чувствителни. За този, който ги е пуснал от ареста, ще искам тежки санкции като се прибера\", заяви Борисов, цитиран от \"Фокус\". Министър-председателят е в Хърватия на среща на държавните и правителствените ръководители на страните от Централна и Източна Европа и Китай. Той посочи, че вече са подписани договори за пристанища и ЖП линии и че следващата среща ще бъде в Китай. \"С Ципрас и с китайския премиер говорихме сега. По модела на хърватския мост ще направим подобен от Гърция до Румъния и Сърбия, през България. С Виорика Дънчила сме се разбрали и най-вероятно другата седмица ще направим първи копки на мост от Свищов\", обяви също Борисов. Премиерът коментира и сделката за закупуването на изтребителите F-16 от САЩ. По думите му парите вече са отделени, защото той вече е обещал на летците ни нови самолети, които да издигнат българската авиация. \"Преди парламентът да излезе във ваканция, въпреки че някои са във ваканция от доста време, ще решим за тази сделка. Искаме най-доброто и най-сигурното. Аз отговарям за тази рамка и се надявам до края на юни на приключим. Оттам нататък пред вас ще отговарят съответните органи. Целта е да имаме най-добрия самолет на най-добрата цена. Правят се компромиси и от двете страни\", каза още Бойко Борисов. Харесайте ни във Facebook ", "date": "2019.04.12", "title": "Премиерът настоява за оставката на шефа на полицията в Габрово"}
{"url": "https://www.bgonair.bg/bulgaria/2019-04-12/prokuraturata-nyama-da-obrazuva-delo-po-aferata-alo-banov-sam", "text": "\r\n Прокуратурата прекрати проверката по аферата \"Ало, Банов съм\" и отказа да образува дело. Причината е \"липса на данни за извършено престъпление\".  Проверката започна след сигнал на БСП. През януари депутатът от левицата Елена Йончева заяви, че министърът на културата Боил Банов е съдействал за опрощаването на поне 700 хиляди лева неустойка на фирмата-строител на античния комплекс \"Сердика\".  Йончева разпространи записи с разговори с участието на Боил Банов, по времето когато той бе заместник-министър. Твърдеше се, че той дава указания как да се фалшифицират документи.  Елена Йончева е унищожила оригиналния диск, на който е получила записа. Липсата му се явява непреодолима пречка пред експертите да установят има ли манипулации и обработки, се казва в постановлението на прокуратурата. Харесайте ни във Facebook ", "date": "2019.04.12", "title": "Прокуратурата няма да образува дело по аферата \"Ало, Банов съм\""}
{"url": "https://www.bgonair.bg/bulgaria/2019-04-12/aviobazite-u-nas-otvaryat-vratite-si-za-denya-na-aviatsiyata-i-komsonavtikata", "text": "\r\n Днес е денят на авиацията и космонавтиката. Авиобазите в страната отварят вратите си за посетители.  В тази във \"Враждебна\" от сутринта може да се види специална стрелкова техника и военни самолети - отворени за гражданите. Най-голямата атракция за посетителите на авиобазата се оказа италианския самолет \"Спартан C- 7 J\". Ученици от столичните училища имаха възможност да влязат в пилотната кабина на машината. Освен самолетите на показ бе и стрелкова техника, с която разполага българското въоръжение.  ", "date": "2019.04.12", "title": "Авиобазите у нас отварят вратите си за деня на авиацията и комсонавтиката"}
{"url": "https://www.bgonair.bg/bulgaria/2019-04-12/dve-ot-nahapanite-detsa-ostavat-v-pirogov", "text": "\r\n Две от трите деца , които в сряда бяха нахапани от два ротвайлера в село Железница все още се лекуват в \"Пирогов\". Най-сериозно е пострадало 9-годишното дете, което имаше ухапвания и по главата. То все още е в шок и не може да говори за случилото се. Техният дядо също пострада, докато е бил на разходка с тях в района на минералните бани в селото. Случайно минаваща жена е помогнала на семейството да не се стигне до най-лошото. Тя е пръскала кучетата с лютив спрей. Вчера прокуратурата поиска и постоянен арест за собственичката на кучетата. Тя и нейният син са с мярка задържане под стража до 72 часа. Все още се изяснява как кучетата са стигнали от квартал \"Симеоново\", където живеят собствениците, до село Железница. Семейството на нахапаните деца живее от години в Англия. По време на инцидента те са били на гости на бабата и дядото в село Железница. Двата ротвайлера се намират във ветеринарната клиника на ОП \"Екоравновесие\". След решение на прокуратурата ще стане ясно какво ще се случи с кучетата. Харесайте и страницата ни във Facebook ", "date": "2019.04.12", "title": "Две от нахапаните деца в Железница остават в \"Пирогов\""}
{"url": "https://www.bgonair.bg/reportazhi/2019-04-12/dnes-se-obsazhdat-po-strogite-merki-za-sotsialni-pomoshti-za-detsa", "text": "\r\n \n Социалните помощи за деца да се спират за една година, ако те не ходят редовно на детска градина или училище. Това ще обсъжда в ранния следобед Националният съвет за тристранно сътрудничество. Текстовете, предложени от ГЕРБ бяха приети на първо четене в парламента. Ако в рамките на един месец са допуснати отсъствия повече от 3 дни за дете в предучилищна или 5 учебни часа за ученик, семейството ще бъде лишено от месечна помощ за една календарна година.  Целта е по-строго обвързване с редовното ходене на училище от страна на обучаващите се. Към момента законопроекти със сходни мерки има внесени от групите на\" Обединени патриоти\" и \"БСП за България\". Те предвиждат получаваните социални помощи да се обвържат с участие на хората в програми за ограмотяване, придобиване на квалификация и полагане на общественополезен труд. Предлаганите нови текстове включват и обвързване на помощите с наложени мерки за \"въздействие и възпитание\". \r\n Снимка: Димитър Кьосемарлиев (Bulgaria ON AIR)          ", "date": "2019.04.12", "title": "Днес се обсъждат промените за социални помощи за деца (Обновена)"}
{"url": "https://www.bgonair.bg/bulgaria/2019-04-12/sabaryat-nezakonni-postroyki-v-romskata-mahala-v-stara-zagora", "text": "54 незаконни постройки в местността \"Карасиврия\" в Стара Загора ще бъдат съборени в началото на следващата седмица, предава Дарик, цитирано от  Собствениците са получили предизвестията си преди 6 месеца и са били длъжни да премахнат постройките си в 30-дневен срок, който отдавна е изтекъл. Процедурата е обжалвана пред ВАС, но е потвърдена от съда. \r\nШест от собствениците на къщи са започнали доброволно премахване. Със специално разлепени съобщения Община Стара Загора е уведомила обитателите да освободят помещенията от имущество и домашни животни. Предупредени са EVN и ВиК да прекъснат снабдяването с ток и вода преди принудителното премахване. Първите три незаконни постройки в местността \"Карасиврия\" ще бъдат съборени в понеделник сутринта. 172 незаконно построени ромски къщи в кварталите \"Лозенец” и \"Кольо Ганчев” са премахнати от началото на мандата на кмета Живко Тодоров досега.", "date": "2019.04.12", "title": "Събарят незаконни постройки в ромската махала в Стара Загора"}
{"url": "https://www.bgonair.bg/bulgaria/2019-04-12/reaktsii-v-parlamenta-sled-intsidentite-v-gabrovo-vmro-iskat-zakonodatelni-promeni", "text": "\r\n Първи реакции в Парламента след напрежението в Габрово. ВМРО поискаха законодателни промени, които да предотвратят следващи случаи на насилие, защото според тях десетилетия наред моделът на интеграция у нас е сгрешен.  ВМРО предлагат разширяването на обхвата на две наказателни мерки. Едната е полагането на общественополезен труд, вместо да се задържат под стража и дадоха за пример провинилите се с незаконна сеч. Новият председател на вътрешната комисия в парламента Пламен Нунев пък коментира, че е имало забавяне на действията на полицаите в Габрово. Същото констатираха и от ръковдоството на МВР, от където заявиха, че са назначени проверки по случая. Ще бъде извършен и анализ на предприетите действия от ръководството на ОД МВР - Габрово. \r\n Харесайте и страницата ни във Facebook ", "date": "2019.04.12", "title": "Реакции в парламента след инцидентите в Габрово: ВМРО искат законодателни промени"}
