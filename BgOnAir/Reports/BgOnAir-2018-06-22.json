{"url": "https://www.bgonair.bg/world/2018-06-22/bombena-zaplaha-v-london-zatvori-za-kratko-gradskoto-metro", "text": "Сигнал за бомба затвори за кратко лондонската метро станция Чаринг крос.  Полицията евакуира подземната железница заради стоящ на релсите мъж, заплашващ че ще взриви бомба. Нападателят е задържан.  Няма пострадали, съобщиха органите на реда. Движението на влаковете в лондонското метро е нормално, съобщиха от Метрополитена в британската столица.", "date": "2018.06.22", "title": "Бомбена заплаха в Лондон затвори за кратко градското метро"}
{"url": "https://www.bgonair.bg/reportazhi/2018-06-22/blizkite-na-pregazeniya-kostadin-obzhalvat-prisadata-na-shofyora-ubiets", "text": "\r\n Родителите и близките на загиналия 16-годишен ученик Костадин, прегазен на пешеходна пътека край Атия, ще обжалват присъдата на шофьора. Бургаският окръжен съд постанови вчера 4 години затвор за 60-годишният Кирил Георгиев. Близките на прегазеното дете не могат да си обяснят снизходителната присъда за шофьора, който с джипа си отне живота на Костадин. Искат възмездие! След като чу присъдата, лелята на ученика Полина Джардова написа емоционално писмо до шофьора на джипа Кирил Георгиев. Попита го дали спи добре, след като е отнел живота на едно 16-годишно дете, което не сбъдна мечтите си. 16-годишният Костадин беше сгазен на пешеходна пътека при опит да пресече напът за училище. От дъждовната октомврийска сутрин, до сега нищо не се е променило. Учениците от Атия продължават да пресичат със страх, чакайки автобуса за училище. Обикновено ги придружава възрастен. Междувременно, трафикът по пътя от Бургас до Созопол става все по-интензивен с разгара на сезона. В момента се изгражда надлез, въпреки че местните настояват за кръгово, предаде Стиляна Георгиева.", "date": "2018.06.22", "title": "Близките на прегазения Костадин обжалват присъдата на шофьора-убиец"}
{"url": "https://www.bgonair.bg/reportazhi/2018-06-22/varnenska-ulitsa-propadna-v-izkop-na-stroezh", "text": "\r\n 6-метров участък от улица в центъра на Варна пропадна в изкоп на строеж на нова сграда. Наложи се живеещите в района да бъдат евакуирани, а част от сградите останаха без ток. При инцидента, заедно със свличането е паднало и голямо дърво, намиращо се на границата на изкопа и улицата. Живеещите в съседните сгради са евакуирани от пожарната, а съседите търсят обяснение за случилото се.  Сигнал за инцидента е получен около 18:30 на 21 юни, съобщиха от полицията във Варна. А от общината вече са направили проверка по случая. Установено е, че за обекта има издадено разрешение за строеж от тази година.  Той обаче не е в тяхната компетенция, а на Регионалната дирекция за национален строителен контрол. От ВиК обясниха, че причината не е канализационен проблем. По думите им аварията е отстранена своевременно. Причините за инцидента все още се изясняват.", "date": "2018.06.22", "title": "Варненска улица пропадна в изкоп на строеж"}
{"url": "https://www.bgonair.bg/science/2018-06-22/a1-razshiri-obhvata-na-45g-mrezhata-si-v-letnite-kurorti-u-nas", "text": "\r\n Този сезон А1 разшири обхвата на 4,5G мрежата си във всички летни курорти, за да осигури още по-бърз интернет на потребителите, които ще почиват на Черноморието ни. Към момента 4,5G мрежата на А1 покрива над 700 населени места от общо над 2000, които 4G мрежата на телекома обхваща. До 4,5G вече имат достъп всички хора в курортите Албена, Слънчев бряг, Златни пясъци, Несебър, Равда, Созопол, Приморско, Ахтопол, Китен, Свети Влас и много други. За пети пореден уикенд А1 ще излъчи безплатно на своята Facebook страница мачовете на българския национален отбор по волейбол от Лигата на нациите. В петък, събота и неделя възпитаниците на Пламен Константинов ще се изправят срещу Германия, Иран и Южна Корея. Двубоите ще могат да се гледат на живо и в ефира на MaxSport1. Отговаряйте правилно във Facebook на въпроса от месечната игра на А1 и може да спечелите Xiaomi Redmi Note 5A. Ето го и новия въпрос - колко населени места покрива 4,5G мрежата на А1?", "date": "2018.06.22", "title": "А1 разшири обхвата на 4,5G мрежата си в летните курорти у нас"}
{"url": "https://www.bgonair.bg/denqt-on-air/2018-06-22/problemat-s-makedoniya-se-reshava-sega-ili-nikoga-iztakna-analizator", "text": "\r\n Какъв е залогът за приемането на името Република Северна Македония? Какво спечели Гърция от подписването на договора?  Според Любомир Кючуков от Института за икономика и международни отношения залогът в конкретния случай е стабилността на Балканите.  \"Ако този проблем не се реши ще изникнат много сериозни проблеми за стабилността и държавността на Македония и мястото на полуострова в Европа. Това, което очакват в Македония е дата за преговори за влизане в ЕС. Днес холандският парламент раздели Албания от Република Македония. Уви, опасността пред Македония да не получи дата не е отминала. Въпросът с името на Република Македония е или сега, или никога\", обясни гостът.  В \"Денят ON AIR\" Кючуков подчерта, че ако този договор не влезе в сила, това ще дискредитира преговорите като метод за решаване на проблемите.   \"След като мине този договор в парламента, в Македония следва промяна на конституцията и референдум. Ако Македония не получи покана за НАТО и не получи дата за преговори за влизане в ЕС, то разговорите с Гърция се обезсмислят. Гърция спечели с договора решаване на всички свои проблеми\", категоричен бе анализаторът пред Bulgaria ON AIR.", "date": "2018.06.22", "title": "Проблемът с Македония се решавал сега или никога"}
{"url": "https://www.bgonair.bg/bulgaria/2018-06-22/radev-i-vuchich-zaradvaha-balgarskoto-maltsinstvo-v-dimitrovgradd", "text": "\r\n Държавният глава Румен Радев и сръбският му колега Александър Вучич отидоха заедно при българското национално малцинство в Димитровград. Двамата президенти им обещаха качествено здравеопазване.  Ангажиментът за медии на български език беше изпълнен още днес, като бюджетът на местните телевизии беше увеличен три пъти до малко над половин милион евро.  В двора на българското училище в Димитровград беше направена първа копка от двамата президенти на паметник на светите братя Кирил и Методий. Румен Радев и Александър Вучич положиха цветя на Нешков връх, където са загинали български и сръбски войници.", "date": "2018.06.22", "title": "Радев и Вучич зарадваха българското малцинство в Димитровград"}
{"url": "https://www.bgonair.bg/bulgaria/2018-06-22/protest-pred-parlamenta-sprete-dobiva-na-kozhi", "text": "\r\n Изви се протест пред парламента срещу добива на кожи от животни. Организаторите внесоха в парламента и предложение за промяна на Закона за ветеринарно-медицинската дейност.  Според тях там трябва да бъде посочено, че не се допуска отглеждането, умъртвяването и търговията на животни с цел добив на ценни кожи в България.  По закон предложението им трябва да бъде разгледано в рамките на 3 месеца.", "date": "2018.06.22", "title": "Протест пред парламента: Спрете добива на кожи!"}
{"url": "https://www.bgonair.bg/reportazhi/2018-06-22/problemni-detsa-tormozyat-kv-vazrazhdane-v-ruse", "text": "\r\n Напрежение между деца от институции и жители на квартал в Русе. Хората се оплакват от поведението на младежите в Центъра за настаняване от семеен тип. Те чупят стъкла, имат криминални прояви и употребяват наркотици.  От институцията са с вързани ръце, тъй като съдът отхвърля исканията им проблемните деца да бъдат преместени. Екшънът се разиграл в квартал \"Възраждане\" в Русе, където след скандал между две деца се е стигнало до бой и трошене на прозорци. Причината – отказана цигара и счупен телефон. Сградата на институцията се намира на по-малко от 50 метра от жилищен блок. Хората готвят жалба до общината. От Червения кръст, които предоставят социалната услуга, са с вързани ръце. Въпреки че центърът е за деца без увреждания, половината от питомците са с проблеми. Част от децата имат и противообществени прояви. Съдът обаче е отказал преместването им във възпитателно училище с мотива, че ще им даде шанс.  Институциите пък настояват да се вземат спешно мерки на национално ниво, които да отделят проблемните деца в специални центрове.", "date": "2018.06.22", "title": "Проблемни деца тормозят кв. \"Възраждане\" в Русе"}
{"url": "https://www.bgonair.bg/world/2018-06-22/mondial-2018-harvatska-podchini-otbora-na-arzhentina-s-3-gola", "text": "Хърватска ликува, след като отборът ѝ победи двукратния световен шампион Аржентина на Мандиала в Русия.  Тимът на селекционера Златко Далич не остави никакви шансове на \"гаучосите“, начело с Лионел Меси, който във втори пореден мач бе неузнаваем.  Хърватска победи с 0:3 и така намери място във фазата на елиминациите в Русия.  Селекционерът на Хърватска беше на върха на щастието след мача. Далич заяви, че това е знаков успех, но отборът трябва да остане здраво стъпил на земята.", "date": "2018.06.22", "title": "Мондиал 2018: Хърватска подчини отбора на Аржентина с 3 гола"}
{"url": "https://www.bgonair.bg/economy/2018-06-22/vtoroto-trimesechie-shte-bade-po-skromno-za-evrozonata", "text": "Икономиката на еврозоната вероятно ще отбележи скромно представяне през второто тримесечие. Частният бизнес бележи по-бърз от очакванията ръст през юни, но заради опасенията около търговията растежът на промишленото производство е най-бавният от 18 месеца, съобщи  . Новините за по-бърз цялостен растеж този месец, включително на двете водещи икономики Германия и Франция, наред със засилващия се ценови натиск вероятно ще бъдат приветствани от ръководителите на Европейската централна банка. Миналата седмица институцията сигнализира, че програмата ѝ за изкупуване на облигации ще приключи тази година, а основните ѝ лихвени проценти ще бъдат повишени през втората половина на 2019 година. Индексът по поръчките на мениджърите PMI, който се изготвя от компанията за финансова информация IHS Markit и се приема като добър ориентир за икономическия растеж, се е повишил до 54,8 пункта през юни спрямо 54,1 пункта през май. Анкетирани анализатори очакваха ниво от 53,9 пункта. Най-новите стойности на индекса сигнализират растеж от 0,5 на сто за икономиката на еврозоната през второто тримесечие, посочва Маркит. През първите три месеца на годината растежът бе 0,4 на сто. Според анализатори обаче макар това да е стъпка в правилната посока, няма основание да се обявява края на тенденцията към забавяне на икономиката, която се наблюдава напоследък.", "date": "2018.06.22", "title": "Второто тримесечие ще бъде по-скромно за еврозоната"}
{"url": "https://www.bgonair.bg/world/2018-06-22/es-otvrashta-na-udara-amerikanskite-stoki-poskapvat-ot-dnes", "text": "От днес поскъпват американските стоки в Европа. Продукти като бърбън, джинси и мотоциклети ще скочат с 25% заради митата, които наложи ЕС. Решението е в отговор на наложените от Доналд Тръмп мита за внос на европейски стомана и алуминий. Канада също обяви, че от 1 юли въвежда ответни мита за американския износ.  ", "date": "2018.06.22", "title": "ЕС отвръща на удара: Американските стоки поскъпват от днес"}
{"url": "https://www.bgonair.bg/bulgaria/2018-06-22/i-gluhonemite-shte-mogat-da-signalizirat-na-112", "text": "След години усилия – нови тестове на спешния телефон 112, за да могат сигнали да подават и глухонеми. Пробите започват от август, съобщи вътрешния министър Валентин Радев. Това е резултат от 2-годишни усилия. След тестовете ще се даде възможност на хора с нарушен слух и говор да сигнализират до 112 при нужда от помощ. Вътрешният министър отчете и успешната работа на системата за подаване на сигнал от катастрофирал автомобил – eCall, пише  .", "date": "2018.06.22", "title": "И глухонемите ще могат да сигнализират на 112"}
{"url": "https://www.bgonair.bg/denqt-on-air/2018-06-22/shte-padne-li-pravitelstvoto-analizatorite-sa-skeptichni", "text": "\r\n Кое може да събори правителството – вторият вот на недоверие или социалното напрежение, породено в държавата? \"Има проблеми в управлението. В сектор \"Сигурност\" те са очевидни. Правителство не се сваля с вот на недоверие. БСП търси утвърждаването си в правителството. Ако \"Воля\" реши да гласува срещу \"Борисов 3\", това ще означава ерозия за правителството. Когато имаме стабилни правителства, след вот на недоверие следват правителствени промени. Най-важното нещо, което този вот показва, е разминаването между парламента и кабинета\", коментира политологът Румяна Коларова.  Според нея изпълнителната власт господства над законодателната. Борисов избра да не присъства в парламентарните дебати, добави тя в \"Денят ON AIR\".  \"БСП направи още по-нерелевантни своите аргументи. Цяла седмица обясняваха, че вотът е породен от социалната политика, а след това решиха, че ще бъде за сигурността. Това няма как да засили позициите им. ГЕРБ никога не са управлявали в толкова спокойна ситуация. Хората имат нужда от хляб и зрелища. Никакви вотове не могат да нарушат идилията до края на мандата\", категоричен бе социологът Юлий Павлов.  Той подчерта пред Bulgaria ON AIR, че правителство се сваля или в парламента, или с протести от стотици хиляди души.  \"Минал е етапът, в който улично напрежение може да доведе до дестабилизация на властта. Целта на БСП е да напомни за себе си. Отливът от Левицата е очевиден. Спадна им енергията. Партийността в лицето на Корнелия Нинова губи авторитет. Отдалечаването от позицията на Станишев допълнително внася напрежение в партията\", отбеляза Коларова.  Павлов завърши с това, че за да привлекат млади избиратели, БСП имат нужда от проевропейска позиция. Уви, по негови думи те заемат все повече антиевропейски позиции. ", "date": "2018.06.22", "title": "Ще падне ли правителството? Анализаторите са скептични…"}
{"url": "https://www.bgonair.bg/world/2018-06-22/melaniya-tramp-otide-pri-detsa-na-migranti-v-teksas-s-yake-naistina-ne-mi-puka", "text": "\r\n Остри критики и вълна на недоволство срещу първата дама на САЩ. Причината e якето, което Мелания Тръмп облече, за да отиде на посещение в център за деца на мигранти в Тексас.  Съпругата на президента Тръмп се качи в самолета, носейки връхна дреха, на гърба на която имаше надпис - \"nаистина не ми пука\".  Според говорител на първата дама няма скрито послание в избора ѝ на облекло. Якето обаче предизвика вълна от злобни коментари в социалните мрежи. Един от потребителите благодари на първата дама за \"освежаващата искреност”.  \"Разбира се, че няма скрито послание – изобщо не беше скрито”, пише друг в Twitter.", "date": "2018.06.22", "title": "Мелания Тръмп отиде при деца на мигранти в Тексас с яке \"Наистина не ми пука\""}
{"url": "https://www.bgonair.bg/denqt-on-air/2018-06-22/liderat-na-kt-podkrepa-maykite-podstrekavani-ombudsmanat-na-sheynata", "text": "\r\n Майките на деца с увреждания са подстрекавани да протестират, а омбудсманът Мая Манолова е опитала да се възползва от ситуацията, за да вдигне своя рейтинг. На това мнение е  , който през седмицата влезе в остър спор с протестиращите майки. Той обаче не се ангажира с мнение дали протестът на майките на деца с увреждания е бил яхнат от някого. Преди дни бе отхвърлено предложението за отделен закон за личната помощ, което доведе до жесток спор при обсъждането му. Самата Мая Манолова заплаши да подаде оставка, ако не бъдат приети трите закона за хората с увреждания. Лидерът на \"КТ Подкрепа\" пък допусна, че омбудсманът Манолова не е чела достатъчно спорния закон. \" З\", обясни гостът  . Най-неприятното е, че този проблем няма решение, подчерта Манолов. Според него, ако този закон стане факт, то едните палатки ще бъдат заменени от други палатки, тъй като ще бъдат противопоставени различни групи хора с увреждания. \" \", акцентира Манолов, посочвайки недостатъците на проектозакона. В заключение той посочи пред Bulgaria ON AIR, че бутането на едно правителство не става с 2-3 палатки, а процесът е многофакторен. Но отбеляза, че правителството може и \"само да се бутне\".", "date": "2018.06.22", "title": "Лидерът на КТ \"Подкрепа\": Майките - подстрекавани, омбудсманът - на шейната"}
{"url": "https://www.bgonair.bg/direktno/2018-06-22/da-se-zavarnesh-v-balgarskiya-teatar", "text": "\r\n Какво е усещането да стъпиш на сцена, от която си тръгнал, след 33 години? Певецът, актьор и режисьор Александър Бетов разказва за това. Той е започнал от Сливенския куклен театър, днес живее, работи и развива кариера в Германия. Но се върна. За да представи своя постановка в театъра, от който е започнал. Вижте емоционалния разговор на Александър Бетов с кореспондента ни в Сливен Веселин Цветанов.", "date": "2018.06.22", "title": "Да се завърнеш в българския театър"}
{"url": "https://www.bgonair.bg/world/2018-06-22/gartsiya-izliza-ot-tretata-si-spasitelna-programa", "text": "\r\n Министрите на финансите на страните от еврозоната се споразумяха за условията по излизането на Гърция от третата й спасителна програма.  Срещата на първите европейски финансисти в Люксембург продължи близо 7 часа. Министрите от еврозоната се договориха последният транш от помощта за Атина да е в размер на 15 млрд. евро.  Една от мерките за облекчаване на дълга е и 10-годишната отсрочка за връщането му. Гърция получаваше милиарди евро на траншове от тройката международни кредитори, но срещу строги икономии и непопулярни реформи, които доведоха до масови протести в страната. След последното споразумение обаче страната ще може да прекрати спасителната си програма, действала години наред и след 8 години и три спасителни програми Гърция най-накрая излиза от кризата.  След дългите преговори тази нощ финансовите министри на страните от еврозоната постигнаха споразумение по последния финансов пакет за Атина.  Така от 20 август страната ще се върне отново на капиталовите пазари. Срещата се очакваше да е лесна. В последния момент обаче Германия – най-големият кредитор на Гърция – настоя за определени гаранции.  Шест часа по-късно финансовите министри на еврозоната обявиха дълго чаканата победа.  Няма да има повече спасителни програми за Гърция. По силата на споразумението европейските кредитори ще преведат на Гърция последен транш от 15 милиарда евро и ще удължат с 10 години погасителния срок за някои заеми, както и гратисния период по изплащането на техните лихви.  След излизането от програмата Атина ще е обект на невиждано досега наблюдение – много по-стриктно от това, приложено в миналото за Португалия, Кипър и Ирландия.  През 2010 г. Гърция шокира Стария континент и едва не доведе до срив на еврозоната. Оттогава тя получи три спасителни програми и общо 275 милиарда евро от международните кредитори. Икономиката на страната се сви с 26% и едва през последните години започна да бележи скромен растеж.", "date": "2018.06.22", "title": "Гърция излиза от третата си спасителна програма"}
{"url": "https://www.bgonair.bg/bulgaria/2018-06-22/opasno-vreme-ni-ochakva-prez-uikenda-kak-da-reagirame-pri-navodnenie", "text": "\r\n [related_articles] През последната седмица служителите на ГД Пожарна безопасност и защита на населението са реагирали на стотици сигнали за паднали дървета, наводнени мазета и приземни етажи и други подобни инциденти. Все пак няма данни за по-тежко пострадали хора.  От БЧК обявиха, че също са готови да се притекат на помощ при бедстващи хора. По думите на гл. инспектор Стефан Стефанов от Пожарна безопасност трябва винаги да сме нащрек за евентуални инциденти и да сме готови за реакция.  \"Винаги трябва да знаем къде са аварийните изходи в дадена сграда. Гражданите трябва предварително да се информират за прогнозата за времето ако пътуват, за да бъдат подготвени за всякакви метеорологични условия\", уточни Стефанов пред  . Според него всяко семейство трябва да има план при инцидентни ситуации. \"При наводнение не трябва хората да се опитват да преминават през подлези или през други ниски места, които могат да бъдат наводнени\", добави още инспекторът. Днешният петък ще бъде с високи температури, но и с проливни дъждове. Жълт код за потенциално опасно време е в сила за областите Видин, Враца, Монтана, Плевен и Ловеч. Там се очакват гръмотевични бури и силен вятър, а на места и градушки. До вечерта вятърът ще се усили и с него ще започне чувствително захлаждане.", "date": "2018.06.22", "title": "Опасно време ни очаква през уикенда! Как да реагираме при наводнение?"}
{"url": "https://www.bgonair.bg/bulgaria/2018-06-22/mvr-ima-informatsiya-za-izbyagaliya-zatvornik", "text": "\r\n МВР има информация за избягалия затворник, съобщи вътрешният министър Валентин Радев в парламента.  На журналистически въпрос дали ще си подаде оставката заради поредния случай, Радев отговори, че премиерът преценява дали един министър си върши работата или не.  Главният прокурор Сотир Цацаров пък поиска персонална отговорност за поредното бягство, а темата скара депутатите.", "date": "2018.06.22", "title": "МВР има информация за избягалия затворник"}
{"url": "https://www.bgonair.bg/bulgaria/2018-06-22/mashtabna-aktsiya-na-mvr-izdirvat-izbyagaliya-zatvornik-ot-lovech-po-vazduh-i-susha", "text": "\r\n Издирват избягалия затворник Борис Иванов вече и с хеликоптер. По непотвърдена информация мъжът е имал съучастник. Полиция и жандармерия цялата нощ са претърсвали райони около Ловеч, където се предполага, че се укрива. 48-годишният мъж вече се издирва и на територията на цялата страна, тъй като има вероятност да е избягал с автомобил.  Вчера затворникът, който излежава присъдата си за блудство и кражби в общежитие към Ловешкия затвор, избяга от работата си в халета близо до главния път Ловеч - Троян.  Според заместник-министъра на правосъдието Николай Проданов възможно е грешна преценка от ръководството на затвора в Ловеч да е една от причините за вчерашното бягство. Темата за избягалия затворник влезе и в парламента. Още със старта на заседанието опозицията настоя вътрешният министър Валентин Радев и на правосъдието - Цецка Цачева, да дойдат да и формират депутатите. Цачева се оказа на конференция, а в зала дойде заместникът ѝ Николай Проданов. \r\n  ", "date": "2018.06.22", "title": "Мащабна акция на МВР: Издирват избягалия затворник от Ловеч по въздух и суша"}
{"url": "https://www.bgonair.bg/bulgaria/2018-06-22/borisov-pred-deputatite-shte-iskam-zatvaryaneto-na-granitsite-na-es-za-bezhantsi", "text": "\r\n Премиерът Бойко Борисов изненадващо отиде в парламента, за да отговори на БСП какви позиции ще защитава на срещата на върха на ЕС, която ще обсъжда политиката по бежанците. \"За първи път аз казах, че трябва да направим центрове за убежище и сигурност извън ЕС, в близост до конфликтите. Винаги съм защитавал незабавното спиране и затваряне на външните граници на ЕС\", категоричен бе Борисов пред депутатите. Той обясни, че ще защитава тезата си докрай и ще настоява да се приеме незабавно решение за затваряне на външните граници - да се допускат само лица, бягащи от война. Всичко започна с декларация на БСП, прочетена от Корнелия Нинова, която се закани, че ако премиерът приеме да сключи споразумение пари срещу мигранти от други страни от ЕС, ще сезира всички евролидери и комисари от лявото политическо семейство. Нинова упрекна премиера Бойко Борисов, който е сред осмината европейски лидери, привикани на извънредна сбирка в Брюксел в неделя за миграцията от шефа на Европейската комисия Жан-Клод Юнкер, че не е обявил позицията, с която отива на разговорите. Лидерът на БСП настоя, че България трябва да защити своите национални интереси и вместо пари за мигранти, да ги даде за връщането им там, откъдето са дошли.", "date": "2018.06.22", "title": "Борисов пред депутатите: Ще искам затварянето на границите на ЕС за бежанци"}
{"url": "https://www.bgonair.bg/bulgaria/2018-06-22/burya-se-razrazi-v-sofiya-vremeto-shte-se-vloshava-oshte", "text": "\r\n Буря се разрази в София. Силен дъжд, придружен с гръмотевици, се изсипа над столицата. Дъждът беше проливен, но кратък, няма наводнени райони. Градушка обаче се изсипа над Костинброд. Освен в София жълт код за опасно време е в сила за областите Видин, Враца, Монтана, Плевен и Ловеч. Там се очакват гръмотевични бури и силен вятър, както и градушки. Утре времето ще се влоши още повече. А в монтанското село Ерден започна отводняването на къщите след пороите снощи, придружени с градушка. На места в селото водата снощи стигна повече от метър. За щастие няма пострадали хора. Пожарникарите успяха да спасят 15-годишно момиче от придошлата вода. Момичето било в дома си, когато водата започнала да нахлува и тя се оказала в капан.", "date": "2018.06.22", "title": "Буря се разрази в София, времето ще се влошава още"}
{"url": "https://www.bgonair.bg/bulgaria/2018-06-22/opasno-svlachishte-na-prohoda-shipka", "text": "\r\n Опасно свлачище затруднява движението на прохода Шипка. Движението в участъка от 108-ми км. се осъществява само в едната лента.  Пропаднали са близо 100 м. от участъка. В момента свлачището е оградено.  От Агенция пътна инфраструктура обясниха, че ремонтът ще е изключително труден, тъй като пропадането е в завой и до пропаст. Вече са стартирали процедурите за спешни ремонтни дейности.", "date": "2018.06.22", "title": "Опасно свлачище на прохода Шипка"}
{"url": "https://www.bgonair.bg/bulgaria/2018-06-22/ultrasat-utselil-s-bombichka-politsayka-ostava-v-aresta", "text": "Съдът остави в ареста мъжа, хвърлил бомбичка по време на мач през април и ранил двама полицаи.  На днешното заседание 25-годишният Йордан Исаев отново заяви, че съжалява за постъпката си и се извини на пострадалата полицайка.  Той поиска мярката му да бъде променена в по-лека, за да помага на родителите си. Магистратите отхвърлиха искането с мотива - Исаев е причинил тежка телесна повреда.  В съда стана ясно, че ранената в окото Гергана Зашева вече се е върнала на работа.", "date": "2018.06.22", "title": "Ултрасът, уцелил с бомбичка полицайка, остава в ареста"}
{"url": "https://www.bgonair.bg/direktno/2018-06-22/pestitsidi-ubivat-masovo-pcheli", "text": "\r\n От години съществува проблем с отглеждане на пчелите в региони, в които масово се пръска с пестициди. От бранша алармират за редица смъртни случаи на пчели. Какво може да се направи - вижте в репортажа от Русе. В разказ от региона на Търговище - как се изработва ръчна керамика", "date": "2018.06.22", "title": "Пестициди убиват масово пчели"}
