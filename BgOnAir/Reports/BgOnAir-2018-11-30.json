{"url": "https://www.bgonair.bg/world/2018-11-30/novi-50-delfina-se-samoubiha-kray-kray-nova-zelandiya", "text": "По-малко от седмица, след като 145 делфина бяха намерени на брега на остров Стюарт в Нова Зеландия, нови 51 бозайника загинаха на остров Чатъм. Между 80 и 90 животни заседнали в залива Хенсън, някои от тях успели да се върнат в океана, но 50 от тях издъхнали, а един трябвало да бъде евтаназиран, тъй като властите не успели да го върнат обратно във водата, съобщава  . Труповете на делфините били заровени на няколко метра от брега. Защо са се доближи толкова близо до сушата отново не е ясно. Версиите отново са няколко и варират от болест,  до загуба на ориентация заради външни фактори. Проби от кожата на бозайниците са взети за да може да се разгадае мистерията на тяхната смърт. Сумарно, близо 200 делфина са умрели в Нова Зеландия през последната седмица. Такива случая на масова смърт обикновено са много редки.", "date": "2018.11.30", "title": "Нови 50 делфина се самоубиха край край Нова Зеландия"}
{"url": "https://www.bgonair.bg/world/2018-11-30/donald-tusk-ili-brexit-bez-sdelka-ili-nyama-da-ima-brexit-ako-london-ya-othvarli", "text": "Без сделка или без Brexit. Така Доналд Туск коментира сделката по Brexit по време на срещата на върха Г-20 в Буенос Айрес. Председателят на Европейската комисия беше категоричен, че ако британският парламент отхвърли предложеното от Тереза Мей споразумение, повече преговори между Европейския съюз и Кралството няма да има.  Той обаче подчерта, че Общността е подготвена за всички варианти. Според Туск предложеното споразумение е възможно най-добрата възможност и пред двете страни.  Британският парламент ще проведе гласуването на 11 декември. Въпреки това, предварителни проучвания показват, че Тереза Мей може и да не успее да постигне мнозинство, тъй като Лейбъристката партия е готова да блокира предложението.", "date": "2018.11.30", "title": "Доналд Туск: Или Brexit без сделка, или няма да има Brexit, ако Лондон я отхвърли"}
{"url": "https://www.bgonair.bg/world/2018-11-30/desetki-arestuvani-dimki-i-salzotvoren-gaz-na-protesta-na-zhaltite-zhiletki-v-bryuksel", "text": "Десетки арестувани, димки и сълзотворен газ на протеста на \"жълтите жилетки“ в Брюксел. Стотици протестираха срещу висоите цени на горивата, ниските доходи, данъчната политика и работата на медиите. Стигна се и до сблъсъци с полицията. Протестиращи хвърляха камъни и пиратки по полицаите, които отговориха с водни оръдия.  Протестите обаче засега са по-малобройни в сравнение с последните демонстрации в Париж. Много се въздържаха да се присъединят, заради опасения, че в протеста може да се намесят анархисти.", "date": "2018.11.30", "title": "Десетки арестувани, димки и сълзотворен газ на протеста на \"жълтите жилетки“ в Брюксел"}
{"url": "https://www.bgonair.bg/economy/2018-11-30/nad-250-mln-e-rastat-na-stokoobmena-mezhdu-balgariya-i-kralstvo-maroko", "text": "30% или над 250 млн. долара е ръстът на стокообмена между България и Кралство Мароко. На посещение в Мароко премиерите на България и Кралството си обещаха увеличаване на тези показатели.  Премиерът на Мароко Саад Еддин Ел Отмани е категоричен: \"Кралството има нужда от България към пътя си към модернизация\".  Ел Отмани благодари за помощта на премиера Борисов и показа искрено желание и грижа за по-нататъшно развитие на отношенията между държавите. България и Мароко продължават да си съдействат и в сферата на сигурността. Приоритет номер едно на краля на Мароко Мохамед VII е именно борбата с радикалния ислям.", "date": "2018.11.30", "title": "Над $250 млн. е ръстът на стокообмена между България и Кралство Мароко"}
{"url": "https://www.bgonair.bg/world/2018-11-30/zaradi-ogromni-kasove-led-padashti-ot-sgradi-vlastite-v-chikago-ottsepiha-ulitsi", "text": "Властите в Чикаго отцепиха улици около някои от най-високите сгради в града. Причината е огромни късове лед, падащи от покривите. Мярката бе предприета, за да се запази живота на пешеходците.  Огнеборци започнаха да премахват опасните ледени висулки от козирките на някои от емблематичните за Чикаго сгради. Към момента не се съобщава за пострадали. Ледените късове обаче са намнесли щети по паркирани на улицата автомобили. ", "date": "2018.11.30", "title": "Заради огромни късове лед, падащи от сгради, властите в Чикаго отцепиха улици"}
{"url": "https://www.bgonair.bg/bulgaria/2018-11-30/15-godishno-momche-ot-elena-stana-geroy-tsyala-nosht-uchastva-v-gaseneto-na-pozhar", "text": "\r\n Часът е един след полунощ, 15-годишният Емрах и баба му, забелязват през прозореца огромни пламъци от покрива на съседската къща, в която живее възрастно семейство. В този момент без да се замисли девотокласникът пръв се притичва на помощ.  Младежът помага на огнеборците докато пожарът не е напълно загасен в осем сутринта.  Емрах разказва, че работата на пожарникарите не му е напълно непозната и дори мечтае един ден това да бъде негова професия. Момчето участва редовно в традиционното състезание \"Млад огнеборец\".  С постъпката си Емрах печели и адмирациите на пожарникарите, които казват, че ще се радват един ден да го приемат в редиците си.", "date": "2018.11.30", "title": "15-годишно момче от Елена стана герой - цяла нощ участва в гасенето на пожар"}
{"url": "https://www.bgonair.bg/economy/2018-11-30/valentin-zlatev-i-veselin-mareshki-v-zadochen-spor-za-tsenata-na-gorivata", "text": "\r\n Намеци за нелоялни практики между ключови играчи на пазара за горива. В пореден задочен спор влязоха председателят на Българската петролна и газова асоциация Валентин Златев и Веселин Марешки. По думите на Златев разходите за поддръжка, транспорт и персонал на бензиностанциите са между 24 и 27 стотинки на литър гориво. Марешки пък твърди, че тези разходи са между 3 и 7 стотинки.  Председателят на Българската петролна и газова асоциация призова Марешки да последва примера му и да обяви как се формира по-ниската цена на горивото, което предлага в своите бензиностанции. Той намекна още, че лидерът на \"Воля\" спестява част от необходимите плащания.", "date": "2018.11.30", "title": "Валентин Златев и Веселин Марешки в задочен спор за цената на горивата"}
{"url": "https://www.bgonair.bg/world/2018-11-30/sreshtata-na-g-20-v-arzhentina-zapochna", "text": "\r\n Започна една от най-конфликтите срещи на Г-20. Разговорите в Буенос Айрес ще минат под знака на редица световни кризи, включително напрежението между Киев и Москва.  В аржентинската столица вече са затегнати мерките за сигурност заради срещата на върха. За охраната на форума в аржентинската столица са изпратени над 22 000 полицаи. Властите обявиха днешният ден за неработен и блокираха центъра на града.  Масови протести пък избухнаха в навечерието на срещата. Стотици демонстранти скандираха срещу провеждането на форума в Аржентина, която преживява тежка икономическа криза. Te блокираха за няколко часа улиците в Буенос Айрес, но демонстрацията премина мирно.  По време на двудневния форум са планирани десетки двустранни срещи за обсъждане на проблеми, сред които напрежението между САЩ и Европа и търговският конфликт между Вашингтон и Пекин, убийството на саудитския журналист Джамал Хашоги, напрежението между Москва и Киев, кризата в Сирия и проблемите на климата. В Буенос Айрес вече пристигнаха британският премиер Тереза Мей, френският президент Еманюел Макрон, руският държавен глава Владимир Путин и американският президент Доналд Тръмп. Преди да излети за аржентинската столица Тръмп обяви, че заради инцидента в Керченския проток е отменил срещата си с руския си колега Владимир Путин. Непосредствено преди началото на форума, президентът Доналд Тръмп, заедно с мексиканския държавен глава Енрике Пеня Нието и канадския премиер Джъстин Трюдо подписаха северноамериканска търговска сделка. А сред една от най-очакваните срещи днес е тази между британският премиер Тереза Мей и саудитския престолонаследник Мохамед бин Салман. Канцлерът Ангела Меркел пристигна със закъснение, след като самолетът й кацна аварийно в Кьолн. ", "date": "2018.11.30", "title": "Срещата на Г-20 в Аржентина започна"}
{"url": "https://www.bgonair.bg/reportazhi/2018-11-30/sled-unishtozhitelnite-pozhari-v-kaliforniya-prolivni-dazhdove-zalyaha-shtata", "text": "\r\n След унищожителните пожари в Калифорния, американският щат се изправи пред нов проблем. Проливните дъждове в опожарените райони предизвикаха внезапни наводнения и наложиха нова принудителна евакуация, заради опасност от свлачища.  Полицията в калифорнийския град Парадайс, който беше напълно унищожен от пламъците, сега разпространи кадри от спасителните дейности при пожарите в началото на ноември.  На видеото се вижда как служителите на реда извършват евакуация на жители, попаднали в капана на огъня. Докато в западната част на САЩ се възстановяват от последиците от огнената стихия, на изток се борят със зимните студове. Властите във ветровития Чикаго отцепиха централни улици около някои от небостъргачите в града. Причината са огромни късове лед, падащи от покривите. Огнеборци започнаха да премахват опасните ледени висулки от козирките на някои от емблематичните за Чикаго сгради. Не се съобщава за пострадали. Ледените късове обаче са нанесли щети по паркирани на улицата автомобили. атм.  В Европа пък, тежки наводнения заляха турския курорт Бодрум заради проливните дъждове. Придошлите води отнесоха автомобили и наводниха десетки къщи.  Проливни дъждове наводниха и съседния остров Лесбос, а в други части на Гърция пък обилни снеговалежи натрупаха преспи от половин метър.", "date": "2018.11.30", "title": "След унищожителните пожари в Калифорния, проливни дъждове заляха щата"}
{"url": "https://www.bgonair.bg/economy/2018-11-30/bezrabotitsata-v-evropa-se-zadarzha-na-rekordno-niski-niva", "text": "Безработицата в Европейския съюз остава стабилна на ниво от 6,7% през октомври спрямо септември. Това показват данни на Евростат, от които става ясно, че на годишна основа има понижение от 7,4% през октомври 2017 г. Това е и най-ниското ѝ ниво откакто се води месечната статистика на европейската служба. В еврозоната сезонно коригираният размер на безработицата също остава без промяна на месечна база в размер на 8,1%. и тук се наблюдава спад спрямо същия период на миналата година, когато тя е била в размер на 8,8%. Това са и най-ниските стойности, регистрирани във валутния блок от ноември 2008 г. насам. По данни на Евростат 16,626 млн. мъже и жени в ЕС, от които 13,172 млн. в еврозоната, са били без работа през октомври 2018 г. спрямо септември броят им намалява с 4000 души в ЕС и нараства с 12 000 души в еврозоната. На годишна база се наблюдава понижение от над 1,5 млн. души ЕС и 1,1 млн. във валутния блок. Сред държавите членки най-ниска е безработицата през миналия месец в Чехия (2,2%) и Германия (3,3%). Най-високи стойности продължават да се отчитат в Гърция (18,9% през август 2018 г.) и Испания (14,8%). В България безработицата през октомври е под средната за ЕС и достига 5,4%, което се равнява на 177 000 души. Спрямо септември се наблюдава минимално увеличение от 0,1 процентен пункт. На годишна основа се наблюдава обаче лек спад от 0,5 процентни пункта. Младежката безработица е в размер на 11,9% - минимален спад от 12-те процента година по-рано и 12,4-те процента през септември. На годишна база се наблюдава понижение по този показател във всички страни от съюза, като най-голямо е понижението в Хърватия и Гърция от близо два процентни пункта. Младежката безработица (заети под 25-годишна възраст) през октомври е 15,3% в ЕС и 17,3% в еврозоната. Това е спад от близо един процентен пункт и в двата региона. През миналия месец без работа са били 3,468 млади хора, от които 2,503 млн. души са били в еврозоната. Още подобни новини четете в  .", "date": "2018.11.30", "title": "Безработицата в Европа се задържа на рекордно ниски нива"}
{"url": "https://www.bgonair.bg/economy/2018-11-30/kakvo-e-sastoyanieto-na-imotniya-pazar-v-sofiya-otgovori-na-predstoyashtata-biznes-zakuska-na-imotinet", "text": "Какво е състоянието на имотния пазар в София и региона, в кои сегменти пазарът е най-динамичен, как се развива строителството на имоти, какъв е профилът на купувачите и какво да очакваме от новата година в бранша? Това са част от темите на предстоящата бизнес закуска на  на 6 декември, от 10 часа, в \"Гранд Хотел София\".  По време на дискусията брокери, мениджъри на агенции за недвижими имоти, строители и инвеститори ще обсъдят развитието на пазара на жилища в столицата и региона през деветмесечието на годината. В бизнес дискусията ще участва и кметът на столичния район \"Витоша“ инж. Теодор Петков, който ще коментира развитието на един от най-привлекателните за купувачи и инвеститори район в София. Как новата Национална жилищна стратегия ще съдейства за устойчиво развитие на жилищния сектор и какви са критериите за дефиниране на устойчив жилищен имот участниците ще обсъдят с директора на дирекция „Жилищна политика“ в МРРБ Гергана Благиева и арх. Весела Вълчева – Макгий от Български съвет за устойчиво развитие. Софтуерни решения в полза на съвременния брокер на недвижими имоти ще представи Георги Стаматов от Realtor Assistant Pro. По време на бизнес закуската на Imoti.net в София ще бъдат представени регламентът и категориите на \" , които ще се проведат за четвърти път и целят да насърчават добрите практики в сектора. През 2017 година Imoti.net, който е част от Investor Media Group – втората най-предпочитана онлайн медийна група сред потребителите, обнови дизайна и функционалността си, с което направи още една крачка напред в разграничаването между качествените и некачествените обяви за имоти. Мисията на сайта е да подкрепя коректните участници в имотния бизнес, така че потребителите на техните услуги да могат да правят правилен избор в свой интерес по всяко време. В полза на потребителите Imoti.net стартира и поредицата „Доверен брокер“ със съвети за разграничаване на коректните и некоректни посредници при сделките с имоти.  ", "date": "2018.11.30", "title": "Какво е състоянието на имотния пазар в София – отговори на бизнес закуската на Imoti.net"}
{"url": "https://www.bgonair.bg/world/2018-11-30/moshtno-zemetresenie-udari-alyaska-sas-sila-ot-pochti-7-po-rihter", "text": "Силно земетресение удари Аляска. Според различни източници, то е между 6,6 и 7 по Рихтер. Земетресението предизвика истински хаос в Анкъридж, най-големият град в щата Аляска. В социалните мрежи бяха публикувани кадри с изпочупени прозорци, пропаднали пътища и хора, бягащи от сградите. Евакуирани бяха и училищата в района. Полетите над Аляска също са преустановени.  На други кадри се вижда как клиентите на магазин се крият под рафтовете му.  Издадено е предупреждение за опасност от цунами за някои крайбрежни райони на щата. Съобщава се и за множество вторични трусове, най-големият от които е бил 5,8 по Рихтер.", "date": "2018.11.30", "title": "Мощно земетресение удари Аляска със сила от почти 7 по Рихтер"}
{"url": "https://www.bgonair.bg/economy/2018-11-30/ns-s-promeni-v-energiynata-strategiya-i-zelena-svetlina-za-turski-potok", "text": "\r\n Депутатите одобриха промените в енергийната стратегия на страната. Промените касаят доставката на природен газ за и през България.  Страната ни ще предоговори сегашните си ангажименти с \"Газпром\" за доставка на газ през новостроящата се тръба на \"Турски поток\". Предвижда се Русия да спре да подава синьо гориво по тръбопровода, който минава през Украйна и до 2020 г. да го пренасочи през България. Дотогава обаче трябва да се изгради определена инфраструктура, с която са свързани и настоящите промени, гласувани от Народното събрание. Ще са нужни и особени инвестиции. В промените се предвижда още страната ни да се включи в акции за изграждането на тръбопровод за втечнен газ на територията гръцкото пристанище Александруполис. \"Работим за това България да бъде стратегическа държава по отношение на доставките и транспортирането на природен газ. Работим за изграждане на интерконекторите на България със съседните на нас страни. Работим за това на територията на България да има газова борса, която ще даде възможност за либерализация на пазара на природен газ\", обясни енергийният министър Теменужка Петкова. Промените в енергийната стратегия бяха приети почти с пълно единодушие, единствено депутатите от НФСБ гласуваха \"Въздържал се\". Това за пореден път постави въпроса за стабилността на малката коалиция. \r\n  ", "date": "2018.11.30", "title": "НС с промени в енергийната стратегия и зелена светлина за \"Турски поток\""}
{"url": "https://www.bgonair.bg/sutreshen-blok/2018-11-30/mini-i-tets-maritsa-iztok-nyama-da-sprat-rabota-nuzhni-sa-obache-reformi-smyatat-eksperti", "text": "\r\n Има ли опасност за енергийната система на страната ни и как може да се разреши проблемът с въглищните централи без да се отдалечи България от пътя в борбата с глобалното затопляне и опазването на околната среда? Миньори и енергетици от Мини \"Марица Изток\" и ТЕЦ \"Марица Изток\" вчера протестираха в центъра на София. С шествие те преминаха покрай ресорните министерства и поискаха държавата да им гарантира работата в комплекса, който е пред финансов колапс. Те се опасяват, че заради ограниченията на допустимото замърсяване с въглеродни емисии ще останат без работа. , коментира в студиото на   бившият директор на Електроенергийният системен оператор /ЕСО/ Валентин Колев. Той уточни, че проблемът е, че няма алтернативни централи, чрез които да можем да възпроизведем тази електроенергия. Вчера министърът на енергетиката Теменужка Петкова увери протестиращите, че държавните Мини \"Марица Изток\" и ТЕЦ \"Марица Изток\" ще продължат да работят нормално. Тя уточни, че се очаква към тях да се получи безсрочно изключение от новите екоправила.  отбеляза Тошко Тодоров от сдружение \"За Земята\". Пред  експертът по устойчиво развитие Боян Рашев пък коментира, че не разбира защо всички смятат политиките, водени в Брюксел, за неизбежни. , каза той. По думите му колкото по-евтини са токът и газта, толкова по-чиста е околната среда в града. ", "date": "2018.11.30", "title": "Мини и ТЕЦ \"Марица Изток\" няма да спрат работа, нужни са обаче реформи, смятат експерти"}
{"url": "https://www.bgonair.bg/economy/2018-11-30/temenuzhka-petkova-turski-potok-shte-preminava-prez-balgariya", "text": "\r\n \"Турски поток\" ще минава през България. Това съобщи в Народното събрание министърът на енергетиката Теменужка Петкова. Тя поясни още, че руската компания \"Газпром\" е заявила интерес да участва в газоразпределителния хъб \"Балкан\".  Това означава, че втората тръба на международния газопровод от Русия до Турция, ще минава и през България.    ", "date": "2018.11.30", "title": "Теменужка Петкова: \"Турски поток\" ще преминава през България"}
{"url": "https://www.bgonair.bg/economy/2018-11-30/tsenite-na-gorivata-padat-do-dni-se-ochakva-benzinat-da-bade-pod-2-lv", "text": "Ново намаление на цените на горивата се очаква в следващите дни. Очакванията са, че спадът ще е с 3-4 ст. на литър. Това означава литър от масовия бензин да падне под 2 лева в големите вериги, а на някои по-малки обекти с по-ниски разходи да има и такива под 1,90 лв. При дизела при големите търговци цената на дребно ще е средно 2,20 лв., а при малките и под 2,10 лв. Това е най-ниската цена на бензина от 2 години насам, а при дизела - от 7 месеца. През ноември имаше 7 пъти намаление на цените на горивата заради спада на петрола. В резултат средната цена на бензина падна с 38 ст. на литър, а на дизела - с 22 ст. \"Напълно е възможно да има низходящо движение на цените, тъй като все още не е отчетен спадът на котировките на петрола от последните дни\", презна вчера и Валентин Златев, шеф на Българската петролна и газова асоциация и генерален директор на \"Лукойл България\". Той обаче не се ангажира с конкретни стойности, тъй като според решение на Комисията за защита на конкуренцията на петролните компании е забранено да обявяват и коментират цени. \"Цената на горивата зависи основно от нефта и облагането\", каза още Златев. По думите му държавата прибира 45% от стойността на литър дизел, а при бензина - 51%. \"Подобна е ситуация в целия ЕС\", коментира Златев. След приспадане на всички данъци и разходи за търговеца чистата печалба оставала 3,4 ст. Ако от нея се приспадне отстъпката, която дават големите вериги на лоялни клиенти, то печалбата се свивала под половин стотинка. Цените в България на едро се влияели от няколко фактора. Единият са изискванията на ЕС за горивата - може да се продават само такива, които отговарят на Евро 5. Вторият фактор - нефтът, се купува по международни цени. И третият фактор - технологията за производство, също е почти изравнена, особено в Европа. Поради това трудно можело да се постигнат особено различни производствени цени, включително и в България. Златев бе категоричен, че продажбата на цени, по-ниски с 20-30 ст., може да се дължи единствено на неплащане на част от данъците. И даде пример, че от внос не може да се постигне такава ниска цена, тъй като няма европейска рафинерия, която да предлага на такива котировки горивата. От 2011 до 2017 г. акцизът за дизела се е повишил от 615 на 646 лв., което прави близо 24%. За същия период потреблението се вдигнало с над 1/3, а приходите от акцизи - само с 21%. \"Това показва, че в България има значителен сив сектор при горивата\", заяви Златев. По различни оценка държавата губела около 1 млрд. лв. годишно от контрабандата на горива. \"Дизелът е по-скъп от бензина заради повечето коли, които ползват такова гориво\", допълни той. През миналата година у нас е имало с 50 000 повече дизелови коли от бензиновите. Потреблението на горива през последните години се е увеличило - с около 2% за последните 5 години до близо 512 хил. тона при бензина, докато при дизела скокът е доста по-чувствителен - с над 40% до малко над 2 млн. тона. Общото потребление е нараснало с близо 1/3, пише \"24 часа\".", "date": "2018.11.30", "title": "Цените на горивата падат, до дни се очаква бензинът да бъде под 2 лв."}
{"url": "https://www.bgonair.bg/bulgaria/2018-11-30/danachniyat-hvanat-s-15-hil-lv-podkup-v-stolitsata-ostava-v-aresta", "text": "Данъчният инспектор, задържан заради подкуп в центъра на столицата, остава в ареста. Това реши Софийски градски съд за Любомир Савов, заловен вчера в момента на получаването на 15 хиляди лева.  От прокуратурата поискаха най-тежката мярка за неотклонение. Открити са негови отпечатъци по банкнотите.  Според обвинението са събрани достатъчно доказателства и от разпити на свидетели, като основният е човекът дал подкупа. От прокуратурата припомниха, че Савов е отстраняван от работа през 2015 година за длъжностни нарушения. Повдигнатото обвинение за вземане на подкуп е тежко умишлено престъпление, което се наказва със затвор от 3 до 10 години. Мярката подлежи на обжалване.", "date": "2018.11.30", "title": "Данъчният, хванат с 15 хил. лв. подкуп в столицата, остава в ареста"}
{"url": "https://www.bgonair.bg/reportazhi/2018-11-30/spetssadii-pitat-vss-i-parlamenta-za-proverkata-koyato-lozan-panov-naredi", "text": "\r\n 11 апелативни спецсъдии изпратиха писмо до Висшия съдебен съвет, в което настояват парламентът да каже на Темида правомерна ли е проверката по казуса \"Десислава Иванчева\", която председателят на Върховния касационен съд Лозан Панов нареди вчера. Съдиите искат и становище тенденциозно ли е отношението към тях, след като никой друг съд не е бил проверяван при идентични обстоятелства.  Магистратите пишат, че от заповедта не става ясно нито какви точно медийни публикации се визират, нито дали същите публикации са съдържали информация за нарушения в организацията на работата на Апелативния спецсъд, или се касае за публикации, изразяващи мнения за вида на съответните мерки.  За условията в ареста, от които най-много се жалват Десислава Иванчева и Биляна Петрова, говори и министърът на правосъдието Цецка Цачева. \"Готова съм и съм отворена на всякакви предложения, ако ми се подскаже къде да се премести Софийския затвор, ведно с ареста, който е с него. За да се ремонтират килиите, те трябва да са празни. Течовете са от години, реновирането е козметично. Прави се всичко възможно, за да не се нарушават нечии човешки права\", обясни Цачева.  След посещението и на омбудсмана Мая Манолова и препоръките, дадени от нея, следващия вторник при министър Цачева всички отговорни институции ще търсят решение на проблема. ", "date": "2018.11.30", "title": "Спецсъдии питат ВСС и парламента за проверката, която Лозан Панов нареди"}
{"url": "https://www.bgonair.bg/bulgaria/2018-11-30/s-reshenie-na-vas-otnovo-zapechataha-hotel-marinela-tozi-pat-za-7-dni", "text": "Хотел \"Маринела\" отново е запечатан. Забранява се достъпът до сградата в срок от 7 дни. Върховният административен съд отмени решението на долната инстанция, която спря затварянето. НАП разпореди запечатването на хотела на Ветко и Маринела Арабаджиеви заради системно укриване на приходи. Софийският административен съд обаче спря изпълнението на това решение на НАП, тъй като било немотивирано. Месец преди това - на 28 септември, данъчните запечатаха хотела за седмица.", "date": "2018.11.30", "title": "С решение на ВАС отново запечатаха хотел \"Маринела\", този път за 7 дни"}
{"url": "https://www.bgonair.bg/direktno/2018-11-30/lekaryat-na-godinata-posvetil-se-na-detsata-bez-roditeli", "text": "\r\n Неврохирургът д-р Асен Цеков, който съвсем наскоро взе отличието\" Лекар на годината\" в категорията \"Млад лекар\"  е категоричен - няма да напуска страната и ще остане да работи тук. Той заяви, че наистина трябва да се възвърне доверието в комуникацията лекар-пациент. Цеков разказва и за една друга своя кауза - да помага със свои съмишленици от мотоклуб на деца без родителска грижа. Защо посещава редовно Дома в Роман? Отговорите в интервюто.", "date": "2018.11.30", "title": "Лекарят на годината, посветил се на децата без родители"}
{"url": "https://www.bgonair.bg/world/2018-11-30/evropa-pred-potentsialna-zaplaha-40-mln-migranti-mozhe-da-tragnat-ot-afrika", "text": "40 милиона мигранти от Африка може да тръгнат към към Европейския съюз. За такава потенциална заплаха стана ясно по време на посещението на премиера Бойко Борисов в Мароко.  В лекцията си пред Кралската дипломатическа академия в Рабат той очерта усилията на страната ни да опази външната граница на съюза и ролята на споразумението с Турция. Премиерът Борисов и министър-председателят на Мароко Саад Еддин Ел Отмани ще подпишат споразумение за спогодба за социално партньорство.  Пред младите дипломати на Кралството Борисов бе категоричен, че трябва да се работи за намаляване на раждаемостта в Африка, както и за образоване на хората, за да не се стига до нова огромна бежанска вълна, която и България като външна граница на ЕС ще поеме. Премиерът ни е категоричен, че е необходим Глобален пакт за миграцията. Такъв се подготвя от ООН, но партньорите му от \"Обединени патриоти\" не са особено съгласни с него.", "date": "2018.11.30", "title": "Европа пред потенциална заплаха: 40 млн. мигранти може да тръгнат от Африка"}
{"url": "https://www.bgonair.bg/denqt-on-air/2018-11-30/1000-lv-globa-za-previshena-skorost-shte-namalyat-li-proizshestviyata", "text": "\r\n При нарушение на пътя глобите ще могат да се плащат и чрез ПОС-терминално устройство на място. Това решиха депутатите на първо четене с поредните поправки в Закона за движение по пътищата. През седмицата стана въпрос и за увеличението на глобата за превишена скорост на 1000 лв., то обаче въобще не стигна до обсъждане в обществения съвет. Христо Радков от Българското обединение на шофьорите, който е част от този орган, каза, че той е против това, защото това би бил пореден експеримент за намаляване на жертвите на пътя. Като такива той определи задължителното шофиране с включени светлини, свалянето на номерата и други мерки, които по думите му са били въведени за същото. Радков настоя още, че новата агенция за пътна безопасност, която трябва да координира институциите, ще има ефект, когато аналитичното ѝ звено заработи и се анализират произшествията, за да се види къде е причината за тях. \"Според нас шофьорите основната причина е пътят\", категоричен беше той. Христо Радков допълни, че водачите имат вина в много случаи, но тя не е само в тях. Йонко Иванов - Председател на Съюза на преподавателите по авто-мото подготовка, пък каза, че евентуална глоба от 1000 лв. за превишена скорост ще предизвика дебат, което пък може да е полезно. Той обаче беше категоричен, че всяко четвърто ПТП е в завой и попита дали експерти от АПИ са обходили мястото на трагедията с автобус край Своге. \"Това означава, че има два фактора. Единият е състоянието на пътя и обкръжаващата среда и второто е водачът\", подчерта той. По думите му има как да се отворят някои завои, да се направи по-голяма видимостта. ", "date": "2018.11.30", "title": "1000 лв. глоба за превишена скорост - ще намалеят ли произшествията?"}
{"url": "https://www.bgonair.bg/bulgaria/2018-11-30/nap-prodava-bolnitsa-v-pernik-za-5-miliona-zaradi-zadalzheniya-ot-polovin-milion", "text": "\r\n НАП обяви за продан сградата на Специализираната болница за продължително лечение и долекуване в Перник. Причината за това са задължения за почти половин милион лева. Управителят на болницата твърди, че продажбата е прибързана, защото от няколко месеца лечебното заведение изплаща задълженията си и затварянето ѝ ще остави пациенти от цялата област без лечение. Задълженията на болницата се трупат от 10 години. Голяма част от тях са свързани със спирането на някои от клиничните пътеки. Независимо, че от няколко месеца лечебното заведение изплаща задълженията си, частния съдия-изпълнител приобщил НАП към страните за вземане на задължения, а оттам насрочили търг. Според Венцислав Чунов, управител на лечебното заведение, един такъв ход е нелогичен, необоснован и от правна гледна точка, защото задълженията са 430 хиляди, а сградата струва 5 млн. лв.  Пациенти от цялата област посещават болницата за лечение и рехабилитация. Всички в болницата се надяват да не се стигне до продажбата.", "date": "2018.11.30", "title": "НАП продава болница в Перник за 5 милиона, заради задължения от половин милион"}
{"url": "https://www.bgonair.bg/world/2018-11-30/prolivni-dazhdove-navodniha-bodrum-obilni-snegovalezhi-prevzeha-gartsiya", "text": "Тежки наводнения в курорта Бодрум заради проливните дъждове, които се изляха над югозападната част на Турция.  Придошлите води отнесоха автомобили и превърнаха улиците в реки. Наводнени са къщи, а спасителни екипи се отзоваха на десетки сигнали за помощ.  Водно торнадо се образува в морето между Бодрум и гръцкия Кос. Стихията можеше да се наблюдава от турския бряг в продължение на 15 минути.  Междувременно бурята Пенелопе предизвика обилни снеговалежи в съседна Гърция. На места преспите и снегонавяванията достигнаха близо 50 сантиметра.  Заради лошото време имаше проблеми с фериботните връзки до някои острови. Проливни дъждове пък причиниха наводнения на остров Лесбос.", "date": "2018.11.30", "title": "Проливни дъждове наводниха Бодрум, обилни снеговалежи превзеха Гърция"}
{"url": "https://www.bgonair.bg/world/2018-11-30/sadat-po-pravata-na-choveka-pritiska-rusiya-zaradi-plenenite-moryatsi", "text": "Европейският съд по правата на човека отсъди Москва да даде информация за състоянието на задържаните украински моряци и да ги освободи възможно най-скоро.  По-рано Киев отправи молба към съда в Страсбург, като призова да бъде изпълнено \"Правило 39\" за временни мерки, а именно – спешни мерки срещу ситуация, при която има сериозна опасност за живота и здравето на гражданите на определена държава.  На този фон Украйна забрани на мъже с руско гражданство, на възраст между 16 и 60 години, да влизат в страната.  На 25 ноември руски гранични кораби задържаха три украински кораба в Керченския пролив. Всички 24 украински моряци бяха взети в плен.", "date": "2018.11.30", "title": "Съдът по правата на човека притиска Русия заради пленените моряци"}
{"url": "https://www.bgonair.bg/denqt-on-air/2018-11-30/evrodeputat-sredstvata-otdelyani-ot-es-za-migrantite-sa-bezpretsedentni", "text": "\r\n За потенциална заплаха от 40 милиона икономически мигранти от Африка да се насочат към Европейския съюз е станало дума на официалните разговори на премиера Бойко Борисов в Мароко през изминалия ден. В лекцията си пред Кралската дипломатическа академия в Рабат той очерта усилията на страната ни да опази външната граница на Съюза и ролята на споразумението с Турция. Според евродепутата от ГЕРБ/ЕНП Андрей Новаков ЕС предвижда постоянно и безпрецедентно увеличение на средствата за охрана на външните граници и миграцията.  \"Няма държава, в която човек може да влезе незаконно, без да следва установените правила. ЕС трябва да има добре охранявана граница. Хората, които влизат, трябва да бъдат проверявани обстойно. Изправени сме пред неконтролируема мигрантска вълна. За жалост ЕС го научи по трудния начин\", сигурен е евродепутатът в \"Денят ON AIR\". Според Новаков ако искаме границите да се пазят така, както тези в САЩ, трябва да се наемат още 100 хил. души в цялата Общност. Все пак евродепутатът похвали българските полицаи и граничари, като ги отличи за едни от най-добрите в своята работа в целия ЕС. Гостът на Bulgaria ON AIR коментира и разисквания и спорен пакет \"Мобилност\". По думите му всички български евродепутати успешно са се противопоставили срещу идеята, която според различни проучвания ще ощети българските транспортни фирми с милиони. \"Ако трябва, ще се стигне и до съд. До датата на това интервю няма нито един глобен шофьор по пакет \"Мобилност\". Това, което бе предложено в самото начало, претърпя неуспех. Сега министрите на транспорта в ЕС ще се съберат на 3-ти декември и ще обсъдят пакета\", обясни Новаков. Все пак евродепутатът изрази своите опасения от предложението на Австрия, което има подобни точки на пакет \"Мобилност\", например всеки камион да се прибира на всеки 4 седмици. \"Евродепутатите вдигат рамене, когато ги попитам каква е логиката на тази мярка. Каква е логиката един камион да измине 4000 километра от Лисабон до Бургас празен, само за да се прибере\", допълни политикът.", "date": "2018.11.30", "title": "Евродепутат: Средствата, отделяни от ЕС за мигрантите, са безпрецедентни"}
{"url": "https://www.bgonair.bg/direktno/2018-11-30/do-5-godini-shte-ima-lekarstvo-sreshtu-spin", "text": "\r\n До 5 години ще има лекарство, с което ще се постигне напълно излекувани на заразени с вируса на ХИВ, каза проф. Радка Аргирова. Тя припомни, че медицината и сега напреднала и с медикаменти се постига много добро състояние на излекуваните.  Най-висок е делът на заразените след сексуален контакт. Много по-малко са вече тези, които са носители на вируса сред инжекционна употреба на наркотици.", "date": "2018.11.30", "title": "До 5 години ще има лекарство срещу СПИН"}
{"url": "https://www.bgonair.bg/bulgaria/2018-11-30/sled-sreshtite-na-maykite-s-premiera-otpadat-limitite-za-lichni-asistenti", "text": "\r\n След спешни срещи на майките на деца с увреждания с премиера Бойко Борисов и председатели на комисии в парламента - отпадат лимитите за лични асистенти.  Социална комисия се събра на извънредно заседание, за да преразгледа разпоредбите. Удръжките за лични асистенти от месечните помощи за хора с увреждания пък ще се на база нa употребените часове. Текстовете ще влязат за окончателно разглеждане другата седмица в пленарна зала. \r\n  \r\nСлед оставката на Валери Симеонов като социален вицепремиер все пак заместник министър председател ще координира политиките за хората с увреждания.", "date": "2018.11.30", "title": "След срещите на майките с премиера: Отпадат лимитите за лични асистенти"}
{"url": "https://www.bgonair.bg/bulgaria/2018-11-30/noshtniyat-trud-na-politsaite-struva-25-stotinki", "text": "Трудът на полицаите през нощта е оценен на 25 стотинки. Толкова получават униформените, ако са на работа от 22 до 6 ч. Ако са на разположение през този период получават отгоре по 10 стотинки. Това прави 80 стотинки за осемте часа през нощта. Тарифата е определена със заповед на предшественика на настоящия МВР шеф Младен Малинов - Валентин Радев. Ако са дежурни на официални празници, независимо дали извънредно или планирано, служителите на МВР взимат двойна надница, обяснява ресорният министър Младен Маринов, цитиран от  . Хората в системата с научна степен, с дисертационен труд, получават допълнително за степен \"доктор\" по 60 лв., а докторите на науките по 90 лева. Полицаите взимат и по 2% отгоре за всяка година стаж, но не повече от 40 на сто от възнаграждението им. За изпълнение на специфични служебни дейности през тази година някои от униформените са взели допълнително 190 лева. За извънреден труд също се плаща. В този случай се начислява още половин надница над редовната им, обясни МВР шефът.", "date": "2018.11.30", "title": "Нощният труд на полицаите струва 25 стотинки"}
{"url": "https://www.bgonair.bg/bulgaria/2018-11-30/vazobnoviha-remonta-na-ul-ivan-vazov-sled-nedovolstvoto-na-stolichani", "text": "Възобновиха ремонта на столичната улица “Иван Вазов”. Финалът му беше отложен за пролетта, което предизвика масово недоволството на жителите в района. От “Софийска вода” обясниха, че имали нужда от още време за работа, а от Общината, че са дали достъп и е време за асфалтиране. Стана ясно обаче, че все пак “Софийска вода” ще успее да завърши строителните дейности.", "date": "2018.11.30", "title": "Възобновиха ремонта на ул. \"Иван Вазов\" след недоволството на столичани"}
{"url": "https://www.bgonair.bg/bulgaria/2018-11-30/prezidentat-dade-nachaloto-na-kampaniyata-balgarskata-koleda", "text": "\r\n Президентът Румен Радев обяви началото на 16-тото издание на \"Българската Коледа\". Тази година кампанията ще подкрепи деца с тежки заболявания. Благотворителната инициатива, която винаги е под патронажа на българския държавен глава, досега е помогнала на хиляди деца. Миналата година кампанията събра два милиона и 600 хиляди лева, с които беше помогнато за лечение и рехабилитация на над петстотин деца и купуването на апаратура за 22 клиники в страната.  ", "date": "2018.11.30", "title": "Президентът даде началото на кампанията \"Българската Коледа\""}
{"url": "https://www.bgonair.bg/bulgaria/2018-11-30/tsacheva-svikva-mezhduvedomstvena-sreshta-sled-snimkite-na-kiliyata-na-ivancheva", "text": "Министърът на правосъдието Цецка Цачева свиква съвещание с ръководствата на прокуратурата, МВР, Главна дирекция \"Изпълнение на наказанията\" и Областна служба \"Изпълнение на наказанията\" - София, съобщиха от ведомството.  Срещата ще се състои идния вторник и е във връзка с публикуваните препоръки на омбудсмана Мая Манолова относно условията в ареста. Вчера на сайта на националния омбудсман бяха публикувани снимки от килията на бившата кметица на столичния район \"Младост\" Десислава Иванчева и нейната заместничка Биляна Петрова. На тях се вижда, че тоалетната, предвидена за ползване от тримата обитатели на килията е отделена от общото помещение само с ниска стена. Според доклада на експертите по тавана на стаята има видими петна от влага, следствие от течове от канализацията на горния етаж. Естествената светлина била недостатъчна и липсвал чист въздух.", "date": "2018.11.30", "title": "Цачева свиква междуведомствена среща след снимките на килията на Иванчева"}
{"url": "https://www.bgonair.bg/world/2018-11-30/zhena-propadna-vav-vnezapno-otvorila-se-3-metrova-dupka-v-pavazha", "text": "\r\n Жена оцеля като по чудо след като пропадна във внезапно отворила се под краката ѝ дупка в паважа.  Инцидентът стана в Северозападен Китай и бе запечатан от охранителни камери.  Жената, пропаднала в близо 3-метровата дупка, има две пукнати ребра.  На видеото, което е гледано над половин милион пъти в социалните мрежи, се вижда как към пострадалата се втурват случайни минувачи, които успяват да я извадят.  Засега причината за пропадането на паважа не е ясна.", "date": "2018.11.30", "title": "Жена пропадна във внезапно отворила се 3-метрова дупка в паважа"}
{"url": "https://www.bgonair.bg/world/2018-11-30/tramp-otmeni-sreshtata-si-s-putin", "text": "Американският президент Доналд Тръмп отмени срещата с руския си колега Владимир Путин по време на започващата днес среща на върха Г-20 в Буенос Айрес.  Държавният глава на САЩ е взел решението след като се запознал с доклада за инцидента в Керченския проток.  В съобщение в Twitter Тръмп посочва, че няма желание да разговаря с Путин, след като Москва все още не е върнала на Киев задържаните кораби и моряци.  Последният път, в който двамата лидери разговаряха за кратко, бе в началото на ноември в Париж по време на честването на 100-годишнината от края на Първата световна война.", "date": "2018.11.30", "title": "Тръмп отмени срещата си с Путин"}
{"url": "https://www.bgonair.bg/world/2018-11-30/premezhdiya-za-angela-merkel-na-pat-za-buenos-ayres", "text": "\r\n Властите в Германия разследват възможен саботаж срещу самолета на канцлера Ангела Меркел, след като машината трябваше да кацне аварийно на летището в Кьолн заради технически проблеми с електрониката.  Докато летеше над Холандия \"Еърбъс\"-ът внезапно направи обратен завой и кацна в Кьолн, където Меркел се качи на друг самолет.  Заради инцидента тя пристигна със закъснение в Буенос Айрес, където ще участва на срещата на върха на Г-20.  Лидерите на 20-те най-влиятелни държави на планетата се очаква да обсъдят кризата между Украйна и Русия, проблемите с климата и поевтиняването на петрола.  ", "date": "2018.11.30", "title": "Съмнения за саботаж срещу самолета на Меркел на път за Буенос Айрес"}
{"url": "https://www.bgonair.bg/bulgaria/2018-11-30/47-godishen-mazh-skochi-ot-chetvartiya-etazh-na-blok-vav-vratsa", "text": "Мъж се е самоубил след като скочил от четвъртия етаж на жилищен блок във Враца, съобщават от МВР. На 29 ноември в 04:05 часа в полицията е получено съобщение, че около 04:00 часа в пространство пред блок №7 в ж.к. \"Младост\" е намерено тяло на мъж. Полицейските служители са установили, че тялото е на 47-годишен мъж, живеещ в същия блок. Следи от насилие не са открити. По случая е образувано досъдебно производство.", "date": "2018.11.30", "title": "47-годишен мъж скочи от четвъртия етаж на блок във Враца"}
{"url": "https://www.bgonair.bg/bulgaria/2018-11-30/katastrofata-s-uchilishten-avtobus-zaradi-drift-s-letni-gumi", "text": "Полицията проверява причините за катастрофата на училищен микробус в Русенско.  Две момичета на 15 и 17 години бяха ранени, след като микробус блъсна ученически автобус на пътя Русе - Свищов. Няма опасност за живота на децата.  От полицията предполагат, че 20-годишният шофьор на микробуса е правил дрифт по заснежения път и то с летни гуми. Пробите за алкохол са отрицателни.", "date": "2018.11.30", "title": "Катастрофата с училищен автобус заради дрифт с летни гуми?"}
{"url": "https://www.bgonair.bg/bulgaria/2018-11-30/silistrensko-uchenitsi-butat-avtobus-po-zaleden-pat", "text": "\r\n Ученици бутат автобус по заледен, стръмен път при минусови температури. Такова видео се появи в социалните мрежи. На него се вижда как ученици помагат на шофьора, които ги возел и извел от рейса като предпазна мярка, да избутат превозното средство, което е закъсало в Силистренско. Вижда се как автобусът първо се носи назад като шейна, а очевидци на случката разказват, че пътят не е бил опесъчен, а инцидентът става на разклона за село Долец. Минусовите температури и студът продължават и утре. Най-студено ще бъде тази нощ. Утре минималните температури ще паднат и под минус 15 градуса. Отново има опасност от поледици и заледявания на пътни участъци. Очаква се градусите да паднат под -15 градуса.  ", "date": "2018.11.30", "title": "Силистренско: Ученици бутат автобус по заледен път "}
{"url": "https://www.bgonair.bg/bulgaria/2018-11-30/ledat-prati-120-dushi-v-travmatologiyata-na-pirigov-za-denonoshtie", "text": "\r\n За 24 часа над  120 души са потърси помощ в  травматологичния  кабинет на \"Пирогов\" , заради много ниските температури и поледиците. И утре ще е много студено, отново с дневни температури под нулата - затова лекарите призоваха възрастните хора да си стоят вкъщи, ако нямат неотложна работа. \"От потърсилите помощ, при 15 се е наложило лечение, тъй като се касае за травми в областта на китката и на глезена\", обясни още Мария Пойрязова, говорител на УМБАЛСМ \"Пирогов\". Това е и най-уязвимото място за повечето пациенти, отчитат от болницата. Най-често причина за болезнените инциденти са непочистените и хлъзгави тротоари.  Глобата за недобросъвестните собственици, непочистили тротоарите пред обектите им, е от 50 до 500 лева, а за фирмите от 700 до 2 000 лева. Опитът показва, че с идването на студеното време, травмите стават все повече. Увеличават се основно паданията на хора в активна и напреднала възраст.", "date": "2018.11.30", "title": "Ледът прати 120 души в травматологията на \"Пиригов\" за денонощие"}
