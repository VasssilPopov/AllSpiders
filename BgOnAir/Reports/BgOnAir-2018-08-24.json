{"url": "https://www.bgonair.bg/world/2018-08-24/strelba-v-tsentara-na-moskva-ranen-e-politsay", "text": "Мъж откри стрелба по полицаи в Москва и рани един служител на реда. Нападателят стрелял без никаква причина в самия център на руската столица, в непосредствена близост до сградата на външното министерство на страната. Полицаите, които отвърнали на огъня и ранили стрелеца, били част от охраната на дипломатически мисии в района. Обстоятелствата около инцидента се изясняват.", "date": "2018.08.24", "title": "Стрелба в центъра на Москва: Ранен е полицай"}
{"url": "https://www.bgonair.bg/world/2018-08-24/prevrat-v-avstraliyskiya-parlament-skot-morisan-e-noviyat-premier-na-stranata", "text": "Преврат в австралийския парламент. Премиерът Майкъл Търнбул беше свален от власт от собствената си Либерална партия, а на негово място се качи Скот Морисън, негов съюзник и ковчежник на правителството.  Морисън спечели позицията с 45 гласа по време на вътрешнопартиен вот, а на второ място се нареди вътрешният министър Питър Дътън, с 40 гласа.  Изборът на Морисън е тежък удар за Дътън, тъй като именно той оглави вътрешнопартийния преврат срещу Търнбул и така се стигна до настоящата промяна по върховете на властта в Австралия.  Въпреки че страната просперира икономически през последните 27 години, тя не може да излезе от проклятието, което изглежда тегне над нейните премиери. Това е седми министър-председател, който ще управлява Австралия в рамките на 11 години.", "date": "2018.08.24", "title": "Преврат в австралийския парламент! Скот Морисън е новият премиер на страната"}
{"url": "https://www.bgonair.bg/world/2018-08-24/ruanar-i-wzz-ar-spirat-obshto-10-poleta-ot-i-za-balgariya", "text": "Последните месеци нискотарифните авиопревозвачи, които оперират и у нас, бяха застигнати от купища проблеми, които рефлектираха върху пътуващите от и за България. Rуаnаіr и Wіzz Аіr пpoдължaвaт дa cпиpaт пoлeти, макар последните две години да водиха битки за български пасажери, пише  . Така от началото на ноември иpлaндcĸaтa aвиoĸoмпaния пpeĸpaтявa пoлeтитe мeждy Πлoвдив и Бpюĸceл (Шapлepoa) и Mилaнo (Бepгaмo). Причината – търговска. Wіzz Аіr на свой ред cпиpa 8 мapшpyтa oт Coфия и Bapнa пopaди нeдocтaтъчнo тъpceнe. Cтaвa дyмa зa мapшpyтитe oт бългapcĸaтa cтoлицa дo итaлиaнcĸитe лeтищa Kaтaния и Heaпoл, гepмaнcĸoтo Hюpнбepг, швeйцapcĸoтo Бaзeл, гpъцĸoтo в Aтинa и иcпaнcĸoтo в Maлaгa. Aвиoĸoмпaниятa нямa дa лeти и oт Bapнa дo Teл Aвив и Mилaнo (Бepгaмo) пpeз cлeдвaщитe няĸoлĸo мeceцa. Oт нaчaлoтo нa нoeмвpи Wіzz Аіr cпиpa и мapшpyтa мeждy Coфия и Bapнa. Hиcĸoтapифният пpeвoзвaч oбeщa дa възcтaнoви пoлeтитe дo cпpeнитe дecтинaции пpeз лятoтo нa 2019 г.", "date": "2018.08.24", "title": "Rуаnаіr и Wіzz Аіr спират общо 10 полета от и за България"}
{"url": "https://www.bgonair.bg/world/2018-08-24/uraganat-leyn-donese-poroyni-dazhdove-i-bureni-vetrove-na-havay", "text": "Ураганът \"Лейн\" донесе поройни дъждове и буреносни ветрове със скорост от над 209 километра в час на остров Хавай.  Националната метеорологична служба на САЩ издаде предупреждения за наводнения и заяви, че в някои райони количеството на валежите може да достигне около 80 литра на квадратен метър.  Ураганът се придвижва със скорост от 11 километра в час и в момента е от 4-тa категория.  Много от реките на острова се очаква да прелеят, на места е обявена и опасност от свлачища.", "date": "2018.08.24", "title": "Ураганът \"Лейн\" донесе поройни дъждове и бурни ветрове на Хаваи"}
{"url": "https://www.bgonair.bg/world/2018-08-24/evakuiraha-600-dushi-zaradi-gorski-pozhar-kray-berlin", "text": "\r\n Горски пожар край Берлин наложи евакуацията на близо 600 души от три села. Стихията опустошава район, в който има заровени в земята неизбухнали боеприпаси от Втората световна война.  Това затруднява работата на пожарникарите, тъй като огънят възпламенява бомбите и според свидетели са се чули множество експлозии.  Пламъците се разгарят допълнително и от сухата растителност в района след рекордните горещини в страната през последните седмици.", "date": "2018.08.24", "title": "Евакуираха 600 души заради горски пожар край Берлин"}
{"url": "https://www.bgonair.bg/world/2018-08-24/sled-5-dni-bedstvane-spasiha-mlado-semeystvo-otneseno-v-moreto", "text": "Млада семейна двойка от Новоросийск, излязла на риболов с гумена лодка, преживя истинско приключение в Черно море. Плавателният съд на Надежда и Михаил бил отнесен навътре в морето от разразил се силен вятър.  В продължение на няколко дни надуваемата лодка не била забелязана от нито един от минаващите наблизо кораби.  След пет дни безцелно плаване в Черно море, младото семейство било спасено от екипажа на танкера \"Крити Рок\", плаващ под гръцки флаг.", "date": "2018.08.24", "title": "След 5 дни бедстване: Спасиха младо семейство, отнесено в морето"}
{"url": "https://www.bgonair.bg/world/2018-08-24/s-pesnite-si-stivi-uondar-i-dzhenifar-hadsan-izprashtat-areta-franklin-ot-tozi-svyat", "text": "Стиви Уондър, Дженифър Хъдсън и кънтри певицата Фейт Хил ще пеят на погребението на легендарната Арета Франклин в Детройт на 31 август.  Церемонията ще се състои в храма Грейтър Грейс. На нея ще присъстват само семейството, обичните ѝ хора и избрани гости.  Арета Франклин почина миналата седмица на 76-годишна възраст след дълга битка с рака. За последен път тя пя през ноември 2017 г. за фондацията за борба със СПИН на Елтън Джон в Ню Йорк.  ", "date": "2018.08.24", "title": "С песните си Стиви Уондър и Дженифър Хъдсън изпращат Арета Франклин от този свят"}
{"url": "https://www.bgonair.bg/world/2018-08-24/prolivni-dazhdove-otkasnaha-ot-sveta-5-hil-dushi-v-avstriya", "text": "Проливни дъждове причиниха тежки наводнения в куротното австрийско градче Саалбах. От Гражданска защита съобщиха, че придошлите води са залели единствения път към града и към момента близо 5 хиляди души са откъснати от света.  Има проблеми с електричеството и водоснабдяването. Според властите водата ще се оттече до няколко дни.  Дотогава на хората ще се изпращат храна, вода и лекарства с хеликоптери. Не се съобщава за пострадали. Водата обаче е нанесла сериозни щети.", "date": "2018.08.24", "title": "Проливни дъждове откъснаха от света 5 хил. души в Австрия"}
{"url": "https://www.bgonair.bg/world/2018-08-24/konfliktat-mezhdu-ek-i-mateo-salvini-za-migrantskiya-korab-se-zadalbochava", "text": "Европейската комисия ще спазва правилата на миграцията и няма да се поддаде на заплахи – това беше отговорът на институцията, след като вътрешният министър на Италия Матео Салвини намекна, че може да подаде оставка заради спора за мигрантския кораб, акостирал на пристанище в страната.  През последните три дни Салвини е в открит конфликт с президента на Италия Серджо Матарела като двамата не могат да постигнат съгласие дали да бъде позволено на близо 180-те мигранти да слязат от кораба.  Министърът настоя, че това може да се случи само ако други европейски държави поемат отговорност за тях, а държавният глава иска да ги допусне в страната от хуманитарна гледна точка.  Заради случая беше свикана извънредна среща на Европейската комисия. На този фон - мигрантите на кораба обявиха гладна стачка.", "date": "2018.08.24", "title": "Конфликтът между ЕК и Матео Салвини за мигрантския кораб се задълбочава"}
{"url": "https://www.bgonair.bg/world/2018-08-24/evakuatsiya-na-luksozen-egipetski-hotel-zaradi-misteriozna-smart-na-britansko-semeystvo", "text": "Евакуация на туристите от луксозен хотел в египетския курорт Хургада. Причината е смъртта на британско семейство, което почина при неизяснени обстоятелства.  Джон и Сюзън Купър са били открити мъртви в хотелската си стая в хотел \"Щайнбергер аква меджик“. Получени са и сигнали за \"високи нива на заболявания сред другите гости“.  На над 300-те гости от различни националности ще бъде предложено да бъдат настанени в други хотели или възможност да се приберат у дома.", "date": "2018.08.24", "title": "Евакуация на луксозен египетски хотел заради мистериозна смърт на британско семейство"}
{"url": "https://www.bgonair.bg/economy/2018-08-24/zakrito-zasedanie-v-kevr-reshavat-novite-pravila-za-targoviya-s-tok", "text": "КЕВР ще проведе закрито заседание днес, на което ще вземе решение за изменение и допълнение на правилата за търговия с електрическа енергия.  Една от наскоро обсъжданите промени се отнася за некоректни фирми, които са натрупали големи задължения към електродоставчика.  В момента те могат да сключат договор с друг. Така, макар да са нередовни платци, не остават без ток, а потърпевшите доставчици могат да си търсят вземанията само по съдебен ред.  Сега се обсъжда възможност доставчик на електроенергия да поиска спиране на ток на даден потребител, дори той да се снабдява от другаде.", "date": "2018.08.24", "title": "Закрито заседание в КЕВР: Решават новите правила за търговия с ток"}
{"url": "https://www.bgonair.bg/bulgaria/2018-08-24/dvumesten-samolet-se-razbi-na-letishte-balchik-pilotat-e-zaginal", "text": "Двуместен самолет се разби на летището в Балчик, пилотът е загинал на място. Малко преди 18 часа самолетът е излетял от летище \"Лесново\", съобщават от транспортното министерство.  Летял е в неконтролирано въздушно пространство на височина 3100 метра, след което преминава през въздушното пространство на летище \"Варна\" и 10 минути по-късно е предаден за кацане на летище \"Балчик\".  Пилотът е потвърдил, че е осъществил контакт с летището и се е насочил за кацане. При приземяването обаче се удря силно в пистата, преобръща се и се запалва.  Предстои Министерството на транспорта да започне разследване на инцидента. Това е пореден инцидент във въздуха, само за два дни. Остава критично състоянието на по-възрастния от пострадалите при самолетната катастрофа в Шумен.  Късно следобед в сряда 62-годишният Валентин Димитров катастрофира при пилотиране на малък самолет. На борда били той и 27-годишния му син. Състоянието на сина му е стабилно, предстоят му ортопедични операции.", "date": "2018.08.24", "title": "Двуместен самолет се разби на летище \"Балчик\", пилотът е загинал"}
{"url": "https://www.bgonair.bg/bulgaria/2018-08-24/ministerstvoto-na-otbranata-obosobyava-zoni-za-strelba-kray-shabla", "text": "Важно предупреждение към туристите, които са избрали да почиват в района на Шабла. Обособяват се временно опасни зони на полигона в курортния град заради планираните стрелби по въздушни мишени. Временно опасните зони ще са в сила от 27 до 31 август, съобщават от Министерството на отбраната. През този период над населените места източно от Добрич ще се извършват полети с военни самолети и вертолети, някои от които на малки височини. По-особен ще и режимът на корабоплаване в обособените зони.  ", "date": "2018.08.24", "title": "Министерството на отбраната обособява зони за стрелба край Шабла"}
{"url": "https://www.bgonair.bg/bulgaria/2018-08-24/mvr-prodalzhava-s-merkite-sreshtu-voynata-po-patishtata-uveri-valentin-radev", "text": "\r\n Полицията продължава с мерките срещу зачестилите катастрофи по пътищата. Това увери вътрешният министър Валентин Радев в Монтана. Той прогнозира, че до края на годината ще намалее броят на загиналите на пътя. \"Надявам се освен големите наказания и глоби, резултат да даде разделянето на Закона за движение по пътищата на три – част от отговорностите да поеме Министерството на транспорта, а ние да поемем контрола за всички ПТП и да заприличаме на друг държави, където практиката е добра, където тези ПТП са далеч по-малко“, каза още Валентин Радев.", "date": "2018.08.24", "title": "МВР продължава с мерките срещу войната по пътищата, увери Валентин Радев"}
{"url": "https://www.bgonair.bg/bulgaria/2018-08-24/klientite-na-faliraloto-druzhestvo-olimpik-ostavat-bez-obezshteteniya", "text": "\r\n Скандалът с фалиралата застрахователна компания \"Олимпик\" се задълбочава. Оказва се, че българският клон на кипърската застрахователна компания не е погасявал своите вноски върху български полици в гаранционния фонд в Кипър. Така на практика българските клиенти на фалиралото дружество почти сигурно няма да бъдат обезщетени.  В интервю за БНР директорът на Кипърския фонд за автомобилно застраховане - Акис Папахристодулу, заяви, че българският клон не е плащал вноски в кипърския гаранционен фонд. В него има вноски само от автомобили, застраховани в Кипър, тоест автомобили с кипърски номера.  Пред клиенти на застрахователното дружество \"Олимпик\", които живеят в Кипър, споделиха че за фалита на компанията се е знаело от месец май. От тогава дружеството е спряло да сключва нови договори. ", "date": "2018.08.24", "title": "Клиентите на фалиралото дружество \"Олимпик\" остават без обезщетения"}
{"url": "https://www.bgonair.bg/bulgaria/2018-08-24/zhitelite-na-ovcha-kupel-izlizat-na-protest-sreshtu-prezastroyavaneto", "text": "\r\n Столичен квартал на протест срещу застрояването. В понеделник жителите на \"Овча купел\" 1 се събират, за да изкажат недоволството си от презастрояването в района за сметка на зелени площи, детски площадки и паркоместа.  За проблема живущите в квартала сигнализираха в платформата  . В \"Овча купел\" 1 жилищни блокове никнат като гъби. Жителите на Овча купел питат как общината защитава интересите им, като дори не са били информирани за очакваните строежи.  Жители на \"Овча купел\" са готови и за протест в понеделник с надеждата някой да ги чуе.", "date": "2018.08.24", "title": "Жителите на \"Овча купел\" излизат на протест срещу презастрояването"}
{"url": "https://www.bgonair.bg/bulgaria/2018-08-24/67-godishen-mazh-zagina-sled-tezhka-chelna-katastrofa", "text": "Черен петък с жертви по пътищата на България. 67-годишен мъж почина на място при тежка катастрофа на пътя Стара Загора - Димитровград в отсечката между селата Средец и Тракия.  Предполага се, че на загиналия мъж му е прилошало или е заспал зад волана.  Той се блъска челно в кола с четирима румънски граждани. Трима от тях са приети в болница, без опасност за живота.  Близо 5 часа пътят към Маказа, беше затворен за движение, като трафикът се отклоняваше по обходен маршрут.", "date": "2018.08.24", "title": "67-годишен мъж загина след тежка челна катастрофа"}
{"url": "https://www.bgonair.bg/denqt-on-air/2018-08-24/kvotite-za-rabotnitsi-s-uvrezhdaniya-biznesat-nyama-motivatsiya-da-gi-spazva-smyata-ivan-neykov", "text": "\r\n Въвежда се квотен принцип при назначаване на хора с трайни увреждания, според който работодатели ще трябва да назначават определен брой хора с увреждания, който ще зависи от общия състав работници. Ако не се изпълнят тези квоти, работодателят внася всеки месец във фонда към Агенция за хората с увреждания такса. Това предизвика гласове на недоволство сред представители на бизнеса. Бившият социален министър Иван Нейков смята, че няма как това да стане, защото след въвеждането на един такъв регламент, няма как да се гарантира контролът по изпълнението му. \"Много пъти при работодателите теза е: Оставете ни да работи, да създаваме работни места и повече от нас не искайте\", подчерта Иван Нейков в студиото на  . По думите му въпросът е бизнесът да бъде мотивиран да наема хора с увреждания. \"Има изключително качествени хора с увреждания, които ако работодателят знае за неговия капацитет, те без никакво колебание биха го взели\", добави още Нейков пред  . Бившият социален министър подчерта още, че работодателите трудно наемат хора с увреждания, защото се притесняват, че ще има нужда от приспособяване на работните места.  \"Нека да обясним на работодателите, че човекът с увреждане не е лош работник. Може най-здравият му работник на този работодател да е най-големият калпазанин, а хората с увреждания да са много по-читави работници. Това е важно за работодателя\", категоричен беше Иван Нейков.", "date": "2018.08.24", "title": "Квотите за работници с увреждания: Бизнесът няма мотивация да ги спазва, смята Иван Нейков"}
{"url": "https://www.bgonair.bg/bulgaria/2018-08-24/zhiteli-na-chepelare-zatvoriha-patya-plovdiv-smolyan-zakrivat-im-prokuraturata", "text": "\r\n Десетки жители на Чепеларе блокираха главния път Пловдив-Смолян. Хората протестираха срещу решението на Висшия съдебен съвет да бъде закрита Районна прокуратура в града. Протестиращите не пропуснаха нито един автомобил да премине през блокадата в продължение на час. Недоволството им е заради решението да бъдат обединени Районните прокуратури в Чепеларе и Смолян. Според гражданите на родопската община така се накърняват техните права и се застрашава сигурността им и бъдещето развитие на Чепеларе.  От Главната прокуратура уточниха, че в разкритите териториални отделения прокурорите ще изпълняват в пълен обем законовите си задължения и след 1-ви януари Районна прокуратура - Чепеларе трайно е на последните места в страната по натовареност. Хората обаче са на друго мнение.", "date": "2018.08.24", "title": "Жители на Чепеларе затвориха пътя Пловдив-Смолян - закриват им прокуратурата"}
{"url": "https://www.bgonair.bg/bulgaria/2018-08-24/tsaryat-ne-se-dava-shte-obzhalva-reshenieto-za-vrana", "text": "\r\n Симеон Сакскобургготски ще обжалва решението на Софийски градски съд, с което дворецът \"Врана\" беше отсъден в полза на държавата. Според неговият адвокат, решението на съда отнема дома на царската фамилия. Сакскобурготски не е в България в момента, но е наясно с поредното решение на Съда, с което сградата в парк \"Врана\" се отнема в полза на държавата. До сега той винаги е обжалвал подобни решения, но на последна съдебна инстанция – Върховният касационен съд му ги е отнемал.  Защитниците на имотите на царското семейство са категорични, че Фердинанд сам е купувал парче по парче имотите на семейството. Монархът обаче не може да участва в документите на терените и за това те са записвани на някогашното Интендантство. От другата страна пък Интендантството е държавна институция, което значи, че народът и данъкоплатците са плащали за поддръжката на дворците на Фердинанд.  Именно заради това връщането на царските имоти от Симеон Сакскобургготски като министър-председател сам на себе си е действие и процедура, която не почива на никаква правна норма. ", "date": "2018.08.24", "title": "Царят не се дава - ще обжалва решението за \"Врана\""}
{"url": "https://www.bgonair.bg/sutreshen-blok/2018-08-24/chuma-ostavki-naprezhenie-shte-butnat-li-skandalite-pravitelstvoto", "text": "\r\n Политически трусове - чума, скандали, оставки и искане на още такива от БСП, фалирало застрахователно дружество и още какви ли не проблеми. Ще ескалира ли напрежението между управляващи и опозиция? \"Напрежението е максимално и надали може повече да се нагнетява. Има известно претоварване на обществото. Последната пресконференция за чумата например завърши пак с искане на оставки - този път на земеделския министър. Има умора и изхабяване на темата. Не може за всеки повод и грешка да се иска оставка. Независимо, че вероятността нещо такова да се случи е нулева\", категоричен е политологът Димитър Димитров в студиото на \" \". Според него в момента в обществото се обсъждат две теми - фалита на застрахователното дружество \"Олимпик\" и срива на Търговския регистър. \"Няма как за фалита на \"Олимпик\" българските власти да не са знаели. Когато се правят оценки за влизане в чакалнята в еврозоната, няма как това събитие да не се отбележи. Още през 2015 г. кипърските надзорници са отбелязали, че фалита на \"Олимпик\" е предизвестен, защото се инвестира в странни акции\", отбеляза още Димитров. ПР експертът Любомир Аламанов пък е на мнение, че обществото много започна да се влияе от проблемите, които се случват в държавата и администрацията. \"Това, че една партия иска оставката на министри не е толкова страшно, въпросът е какво прави администрацията, за да противодейства. Наскоро забелязваме, че администрацията не се справя със своите задачи. Прагматичните неща са по-голяма драма, отколкото искането на една оставка\", каза експертът пред  . По думите му ако имаше комуникация между администрация и общество, то нямаше да са засегнати близо 200 хил. души от фалита на едно застрахователно дружество.  ", "date": "2018.08.24", "title": "Чума, оставки, напрежение... ще бутнат ли скандалите правителството?"}
{"url": "https://www.bgonair.bg/sutreshen-blok/2018-08-24/141-godini-ot-boevete-pri-shipka-ne-sme-poluchili-svobodata-si-darom", "text": "\r\n Тази година се навършват 141 години от най-важната битка в Руско-турската война - тази на връх Шипка. 11 август е най-тежкият ден от отбраната на Шипка. От 9 до 11 август 1877 г. на връх Св. Никола (днес връх Столетов), връх Шипка и Орлово гнездо войските на Сюлейман паша срещат руско-българския отряд на ген. Н. Г. Столетов.  Едва на 7 август ген. Столетов донася, че целият корпус на Сюлейман паша е построен срещу Шипка, че силите му са огромни, но че неговите бойци ще се бият докрай и че подкрепления са крайно необходими. \"На връх Шипка има близо 6500 души, който трябва да отбраняват позицията. Шипка си остава едно много странно нещо. Ако си представим за миг, че интернет и компютрите се махнат, то това събитие ще продължи да се предава от уста на уста. Шипка е нещо като нашата \"Илиада\" на Омир. Не сме получили свободата си даром\", коментира в \"Денят ON AIR\" журналистът Росен Петров. По думите му османската армия на Сюлейман паша е наброявала 30 хил. души и е била съставена от албански наемници, черкези и башибозуци. \"Точно на Шипка хода на войната можело да се обърне в обратна посока. Тогавашната стратегическа обстановка е била такава. Руснаците допускат голяма грешка - да оставят една 120-хилядна турска армия необезпокоявана. Ако Осман паша е преминал Балкана, то руската армия е нямало да успее\", сподели още журналистът. Според него именно събитието на Шипка изпълва всеки българин с гордост, а освен това там се ражда самочувствието на българската армия.  ", "date": "2018.08.24", "title": "141 години от боевете при Шипка: Не сме получили свободата си даром!"}
{"url": "https://www.bgonair.bg/bulgaria/2018-08-24/17-mosta-na-magistralite-hemus-i-trakiya-sa-v-losho-sastoyanie", "text": "\r\n 17 моста на магистралите \"Хемус\" и \"Тракия\" са в лошо състояние, стана ясно след проверка, разпоредена след трагедията в Генуа. В момента се извършва ремонт на пет от съоръженията. Две от тях са на магистрала \"Тракия\", а другите са на \"Хемус\". Ремонтните дейности трябва да приключат до ноември. Директорът на Агенция Пътна инфраструктура инж. Светослав Глосов гарантира, че след това поне 10 години няма да е нужен ремонт. Целия разговор на Милена Милотинова с инж. Глосов можете да гледате в събота от 17.30 часа в предаването \"Брюксел 1\" по  .", "date": "2018.08.24", "title": "17 моста на магистралите \"Хемус\" и \"Тракия\" са в лошо състояние"}
{"url": "https://www.bgonair.bg/sutreshen-blok/2018-08-24/da-razberem-istinata-bashtata-na-vivian-tarsi-otgovori-chaka-deloto-v-turtsiya", "text": "\r\n Семейството на малката Вивиан, починала нелепо след удар на пързалка в турски курорт през юни, събира пари за дело в Турция.  Родителите искат да разберат истината за смъртта на момиченцето си и да съдят хотела, в който се случи трагедията. \"Искаме да намерим истината. Не знаем какво се е случило точно. Информацията е доста оскъдна, защото там в момента са в правен отпуск. Събира се информация, правят се експертизи, чакаме окончателните експертизи, които са най-важни\", сподели пред   бащата на починалата Вивиан - Веселин Вачев. , от която семейството призовава за помощ, а част от сумата вече е събрана. Необходими са 15 хил. евро, за да бъде заведено делото в Турция. \"Трябва да се работи с турски адвокати, защото там не се допускат чужди\", уточни Веселин Вачев. Семейството очаква делото да започне през септември. \" \", разказа отново трагичния инцидент Веселин. От българското външно министерство са препоръчали на семейството адвокати с дългогодишен опит. А Веселин Вачев призова хората, докоснати от тежката съдба на семейството, да помогнат. \" \", сподели почернения баща в  . \r\n  ", "date": "2018.08.24", "title": "Да разберем истината... Бащата на Вивиан търси отговори. Чака делото в Турция"}
{"url": "https://www.bgonair.bg/bulgaria/2018-08-24/puskat-dvizhenieto-po-remontiranoto-platno-na-bul-balgariya", "text": "Движението по ремонтираното платно на софийския булевард \"България\" ще бъде пуснато в нощта на петък срещу събота.  Веднага след това за ремонт ще бъде затворено другото платно - в посока центъра на града.  Очаква се този ремонт да приключи до 10 септември, обяви кметът на София Йорданка Фандъкова.  Започна и ремонтът на Източната софийска тангента в участъка до квартал \"Христо Ботев\".  Трасето ще е изцяло затворено. Ще се допускат автомобили само на заетите по ремонта, каза още кметът Йорданка Фандъкова.", "date": "2018.08.24", "title": "Пускат движението по ремонтираното платно на бул. \"България\""}
{"url": "https://www.bgonair.bg/bulgaria/2018-08-24/verizhna-katastrofa-na-okolovrastnoto-na-sofiya", "text": "Тежък пътен инцидент стана днес на столичното \"Околовръстно шосе\" малко преди обед. Катастрофирали са няколко автомобила и частна линейка. По време на инцидента в нея е превозван пациент. Той е бил прехвърлен в друг специализиран автомобил. При катастрофата има и двама леко пострадали. Шофьорът, който причинил произшествието, е бил дрогиран и е задържан за 24 часа. Очаква се прокуратурата да поиска той да бъде оставен в ареста за 72 часа и след това да бъде съден.", "date": "2018.08.24", "title": "Верижна катастрофа на околовръстното на София"}
{"url": "https://www.bgonair.bg/reportazhi/2018-08-24/prizvanie-lekar-meditsi-ot-ruse-zaradvaha-patsientka-s-neobiknoven-zhest", "text": "\r\n Лекари от университетската болница \"Канев\" в Русе зарадваха с необикновен жест своя пациентка в нужда. Медиците от Клиниката по ортопедия по своя инициатива са събрали средства да доплатят поставянето на изкуствена тазобедрена става на 86-годишна социално слаба жена.  Те са се погрижили и за сина ѝ, който е напълно сляп, за да не бъде сам, докато майка му е в болница. 86-годишната Йорданка Тричкова изпада в паника след като пада и чупи крака си. Жената живее сама с 63-годишния си син, който е 100% инвалид - двамата разчитат само на пенсиите си.  След успешната операция Йорданка вече е в отделението за рехабилитация и е щастлива. Лекарите от ортопедията ще подпомогнат финансово жената и в първите ѝ дни, след като се прибере у дома със сина си.", "date": "2018.08.24", "title": "Призвание лекар: Медици от Русе зарадваха пациентка с необикновен жест"}
{"url": "https://www.bgonair.bg/bulgaria/2018-08-24/patyat-ubiets-ruse-byala-vze-nova-zhertva-sled-tezhka-katastrofa", "text": "\r\n Тежка катастрофа взе жертва на пътя-убиец Русе - Бяла. Инцидентът е станал около 8:30 часа преди разклона за Иваново. Лек автомобил, който пътувал към Русе, е навлязъл в насрещното, при което се ударил последователно в ТИР и микробус.  При сблъсъка камионът, превозващ живи прасета, е спукал гума и се преобърнал. Шофьорът на колата е загинал на място. Другите двама водачи не са пострадали.  Заради инцидента движението се извършва само в една лента. Предстои животните по-късно през деня да бъдат претоварени. Причините за катастрофата се изясняват.", "date": "2018.08.24", "title": "Пътят-убиец Русе - Бяла взе нова жертва след тежка катастрофа"}
{"url": "https://www.bgonair.bg/sutreshen-blok/2018-08-24/mazutat-si-teche-a-administratsiyata-ne-raboti", "text": "\r\n Източването на мазут от потъналия преди близо век кораб \"Мопанг\" още не е започнало, заради силното вълнение на морето. Два кораба и два контейнера със специализирано оборудване вече са ситуирани на Созополското пристанище.  В същото време разливат е достигнал дължина от 20 километра на юг от Созопол, съобщиха екоорганизации. Опасност за туризма и морската екосистема обаче няма, увери в морския град премиерът Бойко Борисов, който инспектира лично подготовката за специфичната операция по източване на горивото от кораба. Адвокат Петър Славов и екологът Петко Цветков обвиняват държавната администрация в бездействие и безхаберие, поради което се е допуснал този разлив от потъналия плавателен съд. Самият Славов е подавал сигнал до РИОСВ за мазут в морето в същия район още през 2016 година, но от там са му върнали отговор, че проблем няма. \"След като този потънал кораб е там от преди 100 години, не мога да си представя, че РИОСВ - Бургас не е знаело за това, че басейнова дирекция не е знаела, че морска администрация не е знаела и че виждайки този сигнал не са могли тогава 2016 година да направят връзката и съответно тогава още да предприемат съответните мерки\", категоричен беше Петър Славов в студиото на  По думите му добре е, че водолазите са заснели самото изтичане на видео, за да им повярва администрацията, че има проблем. Петко Цветков от фондация \"Биоразнообразие\" също е на мнение, че институциите е трябвало да действат своевременно. \"Вече определени количества са изтекли от кораба и са изтичали през годините. Говорим за 1, 2, 3 или 5 милиона, които ще отидат за изпомпването, какво пречеше тези неща да се отделят преди 5 или 10 години и да намалее наистина рискът\", настоя екологът пред . Двамата бяха категорични, че виновните трябва да понесат отговорност и да се спре да се действа постфактум. Петър Славов пък добави, че не трябва да се чака премиерът да дойде на крака, за да започнат институциите да работят, а Цветков пък поиска повече контрол на дейностите в Черно море.", "date": "2018.08.24", "title": "Мазутът си тече, а администрацията не работи!"}
{"url": "https://www.bgonair.bg/sutreshen-blok/2018-08-24/grazhdanskata-otgovornost-shte-poskapne-no-ne-shokovo-smyatat-eksperti", "text": "\r\n Ще поскъпне ли шоково задължителната застраховка \"Гражданска отговорност\" и как да изберем застраховател без да се \"опарим\"? Тези въпроси стоят на дневен ред след фалита на кипърската компания \"Олимпик\", който остави над 270 хил. автомобила у нас без \"Гражданска отговорност\". Илия Тодоров от Асоциацията на пострадалите при катастрофи е имал нещастието да сключи застраховка в \"Олимпик\" седмица преди да се разчуе за проблемите на компанията в Кипър.  Той вече е сключил нова застраховка и призова всички водачи да последват примера му по най-бързия начин. Според него \"Гражданската отговорност\" може да спаси бъдещето ни, защото при сериозен инцидент може да бъдем осъдени да плащаме огромни суми цял живот, загробвайки и наследниците ни. Пред Bulgaria ON AIR Илия Тодоров посочи, че задължителната застраховка със сигурност ще поскъпне, но това ще стане плавно, за да може пазарът да реагира. По думите му причините за това са закъснялото влизане у нас на системата \"бонус-малус\", както и дъмпинговото сваляне на цените между компаниите. Богомил Николов от Асоциация ''Активни потребители'' не вярва \"Гражданската отговорност\" да поскъпне шоково и очаква регулаторните органи да си свършат работата. \"Държавата носи изключителна отговорност в този случай, защото е направила тази застраховка задължителна. Всеки гражданин има право да очаква ангажимент от държавните институции на всички нива\", коментира фалита на \"Олимпик\" Николов. В \"България сутрин\" той подчерта, че по-голямата част от застраховките се закупуват от различни посредници, а на европейско ниво се води кампания за регулация, която да осветли или забрани комисионните. Идеята е финансовите консултанти да дават по-добър съвет и да бъдат неутрални, а не да зависят от парите, които ще вземат от нас.", "date": "2018.08.24", "title": "\"Гражданската отговорност\" ще поскъпне, но не шоково, смятат експерти"}
{"url": "https://www.bgonair.bg/sutreshen-blok/2018-08-24/markovski-za-ivancheva-obvineniyata-na-prokuraturata-mogat-da-padnat-v-sadebnata-zala", "text": "\r\n Сагата \"Иванчева\" продължава. Специализираната прокуратура предаде на съд бившия кмет на \"Младост\" Десислава Иванчева, заместничката ѝ Биляна Петрова и бившия кмет на района Петко Дюлгеров. Обвинителният акт срещу тях е за подкуп в особено големи размери. Според Наказателния кодекс се предвижда те да получат присъда между 15 и 20 години затвор. \"Това е обвинение за престъпление, което Иванчева не е извършила. Само един свидетел е дал показания, а именно Дюлгеров, който към момента също е обвиняем. Предварително мога да прогнозирам как ще приключи делото. Би било редно да има оправдателна присъда, обвиненията на прокуратурата биха могли да паднат в съдебната зала\", коментира пред Bulgaria ON AIR адвокатът на Десислава Иванчева – Марин Марковски. Той посочи, че среща между Иванчева, Дюлгеров и Биляна Петрова е имало. Тримата са се качили в колата на бившата кметица на \"Младост\" с банкнотите, които били предварително поръсени с прах, дадени от пострадалия Ваклин на Дюлгеров. Те са били поставени зад шофьорската седалка. А колата била управлявана от самата Иванчева. Как може тя да е знаела за случващото се?\", пита адвокат Марковски. Във връзка със здравословното състояние на бившата кметица, нейният защитник посочи, че в резултат на \"ужасяващото задържане\" тя е получила стресова депресия, също така има и аденом на щитовидната жлеза. Десислава Иванчева беше арестувана показно на бул. \"Васил Левски\" в центъра на София на 17 април тази година. В колата на кметицата бяха открити 70 000 лева, които тя взела като подкуп според прокуратурата. Заедно с Иванчева беше задържана и заместничката ѝ в \"Младост\" Биляна Петрова, а бившият кмет Петко Дюлгеров бе арестуван отделно, отново в същия ден. На 7 юни Специализираният апелативен съд отстрани Десислава Иванчева от кметския пост в район \"Младост\". Обвиняемите са в ареста с мярка за задържане под стража. Съдът вече отказа по-лека мярка за неотклонение и на Биляна Петрова. \r\n  ", "date": "2018.08.24", "title": "Марковски за Иванчева: Обвиненията на прокуратурата могат да паднат в съдебната зала!"}
