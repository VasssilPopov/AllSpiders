{"url": "https://www.bgonair.bg/sport/2018-02-18/gratsiite-otnovo-ni-zaradvaha-s-otlichiya", "text": "Два златни медала за България завоюваха българските момичета от турнира за Световната купа по художествена гимнастика в Москва. В индивидуалното състезание Боряна Калейн спечели злато във финала на топка, като остави зад себе си представителките на Русия и Беларус. По-рано Боряна извоюва и сребърен медал за съчетанието си на обръч. Златно отличие в съчетанието с пет обръча и за момичетата от националния ансамбъл. Днес те спечелиха и сребро на три топки и две въжета.  ", "date": "2018.02.18", "title": "Грациите отново ни зарадваха с отличия"}
{"url": "https://www.bgonair.bg/world/2018-02-18/protivnitsi-na-alternativa-za-germaniya-vlyazoha-v-sblasak-s-politsiyata", "text": "Сблъсъци между полицията и протестиращи в Берлин, по време на шествие на \"Алтернатива за Германия\". До насилието се стигна, след като контрапротест срещу крайнодясната партия се опита да препречи пътя на шествието. Няколко души са арестувани.", "date": "2018.02.18", "title": "Противници на \"Алтернатива за Германия\" влязоха в сблъсък с полицията"}
{"url": "https://www.bgonair.bg/bulgaria/2018-02-18/zdravo-mele-v-sofiya-s-uchastieto-na-fenove-na-botev-plovdiv-i-zhandarmeriya", "text": "Сблъсък между полиция и фенове на Ботев Пловдив е станал в бирария на улица \"Черковна\"  преди гостуването на отбора на Левски. В заведението първоначално влизат близо 30 привърженици на Ботев, малко по-късно към тях се присъединяват още повече от 120 души. Две са версиите за сбиването. Първата е, че в близост до заведението са минали фенове на Левски, втората-хора на тротоара пред бирарията са започнали да снимат привържениците на Ботев, което е разгневило феновете. Ясно е, че са летели чаши, бутилки, пиратки и други предмети. Дошла е полиция и жандармерия, стигнало се до бой с униформените, но и до бой между самите привърженици.  Полицията е задържала 5 човека, трима от тях са били първо прегледани в болница. Един полицай също има рана и бил прегледан.  Заради мелето улица \"Черковна\" беше затворена за движение за около 2 часа, за да бъде почистена от стъклата. Общо задържаните преди футболната среща са 12", "date": "2018.02.18", "title": "Здраво меле в София с участието на фенове на Ботев Пловдив и жандармерия"}
{"url": "https://www.bgonair.bg/bulgaria/2018-02-18/tri-turski-kamiona-se-udariha-kray-botevgrad", "text": "Три ТИР-а с турска регистрация, са се ударили и усукали на пътя след Ботевград в посока автомагистрала \"Хемус\", съобщават от МВР. За щастие при инцидента няма пострадали. Полицейските екипи са направили оглед на мястото, за да изяснят причините за произшествието. Движението в района се осъществяваше в една лента и се регулираше от служители на реда.", "date": "2018.02.18", "title": "Три турски камиона се удариха край Ботевград"}
{"url": "https://www.bgonair.bg/reportazhi/2018-02-18/mediatori-vrashtat-romskite-detsa-v-klasnite-stai", "text": "\r\n Двама мъже са посветили живота си на това да връщат ромските деца в класните стаи. Стефан и Сергей от Павликени, които също са от ромски произход, от няколко години са се отдали на работата с деца и това да помагат на семействата им.  38- годишният Стефан Стефанов е от ромски произход, завършил е магистратура по История и вече шест години е напълно отдаден на каузата си. Ако има ученик, който не е на училище той отива до дома му, за да разбере какъв е проблема. Помага му колегата му Сергей Сашев. Учителите го информират при отсъствие на някой от учениците.  Учителите в село Батак казват, че благодарение на усилията на двамата мъже проблемът със задържането на ромските деца в класните стаи е изчезнал. ", "date": "2018.02.18", "title": "Медиатори връщат ромските деца в класните стаи"}
{"url": "https://www.bgonair.bg/lyubopitno/2018-02-18/mazh-ot-kazanlak-e-sabral-kolektsiya-ot-nad-320-avtografa", "text": "\r\n Над 320 автографа от известни българи е събрал 73 годишен мъж от Казанлък. Стефан Цокев приема събирането на подписи като хоби, а към автографите се връща всяка вечер. Първият автограф, който е взел е от актьора Любомир Кабакчиев преди 46 години. Стефан Цонкев е бивш начален учител. Автографите, които събира, са от легендарни български артисти, певци и спортисти. Николай Гяуров, Катя Паскалева, Георги Калоянчев-те са само част от звездите дали лично подписа си за казанлъшкия преподавател.  Стефан има много подаръци с автографи от спортисти, от почти всички съвременни музикални поп изпълнители. Има дори и от политици. Буквално от целия политически спектър, само без няколко души, на които многократно е писал-Ахмед Доган и Мустафа Карадайъ. Мъжът споделя, че докато е жизнен ще продължи да попълва своята колекция от автографи. ", "date": "2018.02.18", "title": "Мъж от Казанлък събра над 320 автографа от известни българи"}
{"url": "https://www.bgonair.bg/world/2018-02-18/seriozen-spad-v-odobrenieto-za-frenskiya-prezident", "text": "Одобрението за френския президент Еманюел Макрон е паднало под 50 процента. Това е най-ниското му ниво от октомври миналата година, съобщава Българското национално радио. Според проучването 44% от запитаните са доволни от действията на Макрон, което е с 6 на сто по-малко от януари.  \r\nВ началото на месеца властите обявиха планове за модернизацията на публичната администрация в страната, а премиерът Едуар Филип, каза, че кабинетът няма да се откаже, дори и да срещне съпротива. ", "date": "2018.02.18", "title": "Сериозен спад в одобрението за френския президент"}
{"url": "https://www.bgonair.bg/world/2018-02-18/prodavat-li-kucheshko-meso-na-igrite-v-pyongchan", "text": "Организационният комитет на олимпийските игри в Пьончан разследва сигнали за разпространение на кучешко месо покрай спортните съоръжения, пише  . Сон Пек Ю обясни, че в провинция Канвондо, където се провеждат игрите, има около 200 кучешки ферми, които изработват и продават деликатеси. \"Научихме от медиите, че покрай спортните обекти се продава кучешко месо. Проверяваме информацията, но до момента нямаме потвърждение, че това реално се случва. В днешни времена все повече корейци отглеждат кучета за домашни любимци и традицията да се яде тяхното месо постепенно умира\", обясни Сон Пек Ю. Ежегодно в Република Корея се убиват около два милиона кучето за месо.", "date": "2018.02.18", "title": "Продават ли кучешко месо на игрите в Пьонгчан?"}
{"url": "https://www.bgonair.bg/reportazhi/2018-02-18/roditeli-otnovo-izlyazoha-na-protest", "text": "\r\n Родителите настояват за камери за видеонаблюдение, включително и такива, които предават директно на интернет-базирани платформи, както и увеличаване на персонала в детските градини. През следващата седмица се очакват отново протести в Хасково, Стара Загора, Пловдив и Русе.", "date": "2018.02.18", "title": "Родители отново излязоха на протест срещу насилието в детските градини"}
{"url": "https://www.bgonair.bg/world/2018-02-18/66-dushi-zaginaha-pri-samoletna-katastrofa-v-iran", "text": "\r\n Самолет със 66 души на борда е катастрофирал в планините в Иран. Всички пътници и екипажа са загинали, потвърди говорител на авиолинията. Инцидентът е станал 50 минути след излитане, на около 600 километра от столицата Техеран. Организирана е спасителна операция, но поради лошото време в района, хеликоптерът на спешните служби не може да стигне до мястото на инцидента. Спасителите са тръгнали пеша до отломките. Според местните медии, пилотът на самолета е известен с геройството си от 2013 година. Тогава, той успешно е извършил принудително кацане с дефектен двигател и е спасил всички на борда. От авиационните служби заявиха, че разбилият се самолет е на 25 години. Иран от години се опитва да обнови машините си, но не може заради международни санкции, поставени след решението на страната да продължи с ядрената си програма..", "date": "2018.02.18", "title": "66 души загинаха при самолетна катастрофа в Иран"}
{"url": "https://www.bgonair.bg/reportazhi/2018-02-18/protest-sreshtu-ognestrelnite-orazhiya-se-provede-vav-florida", "text": "\r\n Ученици от американското училище \"Марджъри Стоунман Дъглас\" организираха протест срещу огнестрелните оръжия, след като по-рано тази седмица, бивш ученик откри стрелба в учебното заведение и уби 17 души.  На демонстрацията присъстваха и изнесоха речи част от оцелелите след кръвопролитието. Те поискаха затягане на законите. Учениците обвиниха държавния глава Доналд Тръмп, че отказва да предприеме действия за решение на проблема, въпреки кървавите последици от либералните закони.  Президентът от своя страна обвини ФБР, че губи прекалено много време върху случая с руска намеса в президентските избори и не се концентрира върху наложителните проблеми и подадените към тях сигнали.  Втората поправка в Конституцията на Съединените щати, приета през 1791 година, разрешава на всеки гражданин да притежава и носи огнестрелно оръжие–идея, която много американци не подлагат под въпрос.  През последните години, активисти се обявиха за преразглеждането на текста, но дебатът все още не е довел до реални промени в законодателството. От 2015т год. насам, близо 15 хиляди души на година загиват от огнестрелни рани в Съединените щати. А от началото на тази година, до днес, жертвите на огнестрелни оръжия са близо 2000. ", "date": "2018.02.18", "title": "Протест срещу огнестрелните оръжия се проведе във Флорида"}
{"url": "https://www.bgonair.bg/reportazhi/2018-02-18/na-sirni-zagovezni-v-malko-tarnovo-posreshtat-beliya-kuker", "text": "\r\n Православната църква отбелязва днес Сирни Заговезни, а традиционно, в Малко Търново посрещат странджанския Бял Кукер. Той е част от живото наследство на Странджа и също като нестинарството се среща само в тази мистична планина. Характерното за него, е че той е без маска, а лицето му е закрито с черна боя и е облечен в бели кожи. Този древен обичай е признат от редица български фолклористи и изследователи на тракийската древност за най-древното проявление на бог Дионис. ", "date": "2018.02.18", "title": "На Сирни Заговезни в Малко Търново посрещат Белия Кукер"}
{"url": "https://www.bgonair.bg/world/2018-02-18/meksiko-14-veche-sa-zaginalite-pri-katastrofata-s-voenen-helikopter", "text": "14 са вече жертвите на тежката катастрофа между военен хеликоптер и няколко микробуса в Мексико. Сред загиналите е и шестмесечно бебе. Трагедията се случи, след като земетресение с магнитуд 7,2 разтърси страната. Девет от загиналите вече бяха погребани, а десетки се събраха за да почетат паметта им.", "date": "2018.02.18", "title": "Мексико: 14 вече са загиналите при катастрофата с военен хеликоптер"}
{"url": "https://www.bgonair.bg/bulgaria/2018-02-18/tazhen-den-za-balgariya-145-godini-ot-gibelta-na-vasil-levski", "text": "България отбелязва 145 години от обесването на Апостола на свободата Васил Левски.  Поклонение и церемонии ще има в някои от големите градове, като кулминацията ще бъде тази вечер в родния град на Левски-Карлово. Там на площад \"Васил Левски\" ще се състои възпоменателна церемония в памет на Апостола на свободата с участието на министъра на отбраната Красимир Каракачанов, представителни подразделения на 61-ва Стрямска механизирана бригада и заместник-началника на отбраната генерал-лейтенант Пламен Атанасов.  Председателят на Народното събрание Цвета Караянчева пък ще участва в тържествената заря-проверка пред паметника на Васил Левски в Ловеч. Там ще бъде и началникът на отбраната генерал-лейтенант Андрей Боцев.  Поклонението пред паметта на Апостола на свободата ще има и утре. Според историците Васил Левски е обесен именно на 18 февруари. Те са категорични, че приемането на датата 19 е породено от техническа грешка при преминаването от Юлианския към Григорианския календар.", "date": "2018.02.18", "title": "Тъжен ден за България: 145 години от гибелта на Васил Левски"}
{"url": "https://www.bgonair.bg/bulgaria/2018-02-18/skitsite-na-imotite-veche-shte-sa-bezsrochni", "text": "Издадените от Агенцията по геодезия, картография и кадастър скици на имоти, независимо от датата на издаването им, са валидни до настъпване на промени в данните за имота,  за който се издават. Това става благодарение на приетите изменения в Наредбата за съдържанието, създаването и поддържането на кадастралната карта и кадастралните регистри, съгласно която правното основание за предоставяне на услугата презаверка на скица или схема отпадна, съобщават от Министерството на регионалното развитие и благоустройството. Облекчението е част от мерките, предприети от министерството и неговите структури в посока намаляване на административната тежест за гражданите и бизнеса и подобряване на условията за инвестиции в страната. Преди промяната предходните нормативни разпоредби изискваха презаверяване на скици и схеми след изтичане на шест месеца от издаването им, ако в този период не е настъпила промяна в данните за имота. От началото на годината само в АГКК–София-град са подадени 13 361 заявления за предоставяне на услуги. Броят на издадените скици на поземлени имоти и сгради в урбанизираната територия, от началото на годината досега, са 178 260. За цялата страна от началото на година досега подадените заявления за услуги от АГКК са 68 802 броя, като само 10% от предоставяните от агенцията услуги са заявени електронно.  Сключените споразумения с общините дават възможност на гражданите и юридическите лица за достъп до услугите, предоставяни от АГКК, на общинско ниво. Чрез  отдалечен достъп до информационната система на кадастъра нотариусите могат да заявяват и да получават от АГКК електронни скици и схеми, които да разпечатват на хартия, да заверяват и да използват за провежданите от тях нотариални производства. По този начин  не е необходимо от страните по една нотариална сделка да се изискват скици и схеми на хартиен носител.", "date": "2018.02.18", "title": "Скиците на имотите вече ще са безсрочни"}
{"url": "https://www.bgonair.bg/bulgaria/2018-02-18/vanshnoto-ni-ministerstvo-osadi-snoshtniya-lukovmarsh", "text": "Снимкa: Олег Попов, Bulgaria ON AIR Министерството на външните работи на България осъди проведеното в София снощи шествие, известно като \"Луковмарш\". В декларация на сайта на ведомството се отбелязва, че това е демонстрация на ксенофобия, дискриминация и омраза. От външното ни министерство отбелязват още, че тази проява на неподправена нетърпимост към другия се провежда по-малко от месец, след като целият свят отдаде почит към жертвите от Холокоста. \"Снощният марш събра в България, която в момента е и председател на Съвета на Европейския съюз, хора от различни националности, дошли тук, за да демонстрират омраза и нетолерантност. Това трябва да бъде ясен сигнал за нас като общество и като европейци, които не са забравили страданията, причинени от Втората световна война, че не е достатъчно само да припомняме трагичните събития\", се отбелязва още на сайта на ведомството. В декларацията на Министерството на външните работи се споменава още, че всеки акт на омраза и прослава на антисемитската и нацистката идеология е абсолютно неприемлив. Пробуждането на нетърпимост към различния, проповядването на нетолерантност и яростната употреба на словото на омразата са опит за разклащане на демократичните ценности, които отстояваме като народ и като общност.  Министерството на външните работи ще продължи да работи в рамките на международните организации и в сътрудничество със своите партньори от международната общност за спазването на правата на човека, борбата с насилието и разпространяването на културата на мира, за да се превърнат сборища като \"Луковмарш\" в част от миналото.", "date": "2018.02.18", "title": "Външното ни министерство осъди снощния Луковмарш"}
{"url": "https://www.bgonair.bg/bulgaria/2018-02-18/poiskayte-proshka-ot-blizkite-si-dnes-e-sirni-zagovezni", "text": "Днес Българската православна църква отбелязва Неделя на прошката, празник познат, като Сирни Заговезни. Той е свързан с началото на Великите пости затова днес за последно се ядат млечни продукти и яйца. По традиция на този празник се иска прошка от близките за сторените грехове. Според традицията се извършва и обичаят \"хамкане\". На конец се завързва парче халва или варено яйце и се залюлява и децата се опитват да хванат парчето с уста за здраве.  Тази вечер във всички епархии на българската Православна църква се отслужва литургия за взаимно опрощаване. Негово светейшество Българският патриарх Неофит ще оглави вечерня в катедралния храм \"Св. Неделя\".", "date": "2018.02.18", "title": "Поискайте прошка от близките си, днес е Сирни Заговезни"}
{"url": "https://www.bgonair.bg/bulgaria/2018-02-18/bolnitsata-v-tutrakan-modernizirana-i-s-dobri-spetsialisti-no-bez-zaplati", "text": "\r\n", "date": "2018.02.18", "title": "Болницата в Тутракан - модернизирана и с добри специалисти, но без заплати"}
{"url": "https://www.bgonair.bg/bulgaria/2018-02-18/ostava-opasnostta-ot-lavini", "text": "\r\n Опасността от лавини в Пирин остава. За това предупредиха от Планинската спасителна служба. А загиналата вчера в Пирин 25-годишна жена е била опитна алпинистка и преводачка от френски език. Ния Трейман е изкачвала върхове в Алпите, Пиринеите, в Грузия, а миналата година е била и в Непал. Планинските спасители са категорични, че тя е била много добре подготвена. Вчера младата жена е правила преход с двама свои приятели към хижа \"Синаница\". Жената обаче е стъпила върху снежна \"козирка\", която се е счупила, а вследствие това се е образувала лавина. Четирима спасители от Банско, с куче са пристигнали първи. Именно кучето е открило тялото на 25-годишното момиче. В акцията по издирването са се включили и спасители от Сандански. Тежкият инцидент е втори в Пирин планина за тази седмица. Преди дни български сноубордист се спаси, след като също беше затрупан от лавина. Спасиха го хората от планинската служба.", "date": "2018.02.18", "title": "Остава опасността от лавини"}
