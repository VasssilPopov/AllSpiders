{"url": "https://www.bgonair.bg/economy/2019-03-02/solar-foundation-sasht-sa-otkrili-150-hil-rabotni-mesta-v-solarnata-industriya-za-8-godini", "text": "Работната сила при производството на електроенергия от фотоволтаични централи в САЩ се е увеличила със 150 хил. места в периода 2010 – 2018 г.,  предава  . , позовавайки се на последното проучване на Solar Foundation В момента тази индустрия разполага с 242,3 хил. работни места, като от 2010 г. досега ръстът при новите позиции достига 159%. През изминалата година обаче в това отношение секторът отчита спад от 8 хил. работни позиции спрямо 2017 г., когато в него работят 250,2 хил. души. Проучването показва, че резултатите от 2018 г. се дължат на търговската война между САЩ и Китай. За момента 2016 г. остава времето, в което американската слънчева индустрия отбелязва най-висок ръст при работните места – 19% спрямо предходната година. Тогава във фотоволтаичния сектор са работили 260 хил. души. През 2019 г., въпреки продължаващите търговски сътресения, Solar Foundation очаква новите позиции в сектора да се увеличат. През 2018 г. 29 щата отчитат ръст при работните места за сектора, като с най-добри данни се отчитат Флорида, Илинойс, Тексас и Ню Йорк. Харесайте и страницата ни във Facebook  \r\n ", "date": "2019.03.02", "title": "Solar Foundation: САЩ са открили 150 хил. работни места в соларната индустрия за 8 години"}
{"url": "https://www.bgonair.bg/bulgaria/2019-03-02/zadushnitsa-e-otdavame-pochit-kam-martvite", "text": "Съботният ден срещу Неделя Месопустна - Месни Заговезни е отреден за почит към мъртвите. На Задушница се прави помен за починалите близки.  \r\nСвещениците отслужват молебен за упокоение на душите, който включва молитви, както и четения от Евангелието и апостолски текст. Утре е Месни Заговезни - последният ден, в който според православния канон, е позволено да се яде месо. Харесайте и страницата ни във Facebook ", "date": "2019.03.02", "title": "Задушница е! Отдаваме почит към мъртвите"}
{"url": "https://www.bgonair.bg/bulgaria/2019-03-02/pozhar-izpepeli-sto-dekara-shirokolistna-gora-v-svishtov", "text": "Пожар изпепели сто декара широколистна гора край река Дунав в Свищов. Сигналът за огъня е подаден следобяд на първи март. На място е изпратен екип с два противопожарни автомобила и петима пожарникари, предаде агенция \"Фокус\". Те успели да локализират пожара и да спасят от пламъците останалата площ на гората. Причината за инцидента е небрежност при боравене с открит огън. През изминалото денонощие екипите на Районните служби в областта са реагирали на общо девет пожара, причинени от небрежност. \r\nСнимка: Pixabay Харесайте и страницата ни във Facebook ", "date": "2019.03.02", "title": "Пожар изпепели сто декара широколистна гора в Свищов"}
{"url": "https://www.bgonair.bg/bulgaria/2019-03-02/predpraznichno-patuvane-trafikat-ostava-intenziven-i-dnes", "text": "\r\n Натоварен остава трафикът и през днешния ден. Допълнителни вагони за почивните дни около националния празник осигуриха и от БДЖ. Обстановката е натоварена на АМ \"Хемус\", тъй като хората, които не са успели да се изтеглят от София за почивните дни, правят това днес. От сутринта до обяд колоната от коли е около шест километра. Една от причините е поредният ремонт на Витиня, заради който целият трафик преминава през един от тунелите. Последните един - два километра на магистралата движението се извършва в една лента. Глобата за преминаване през аварийната лента е 1000 лева, така че е по-добре шофьорите да не опитват да надхитрят останалите. Засилен е и потокът от пътници на Автогара София. По данни на центъра за продажба на билети няма заявени извънредни курсове с изключение на два допълнителни автобуса в посока Сливен. Пътуващите признават, че лесно са успели да се сдобият с билети в последния момент, а по данни на превозвачите снощи и рано тази сутрин е бил пикът на заминаващите си от големите градове. \r\nХаресайте и страницата ни във Facebook ", "date": "2019.03.02", "title": "Предпразнично пътуване - трафикът остава интензивен и днес"}
{"url": "https://www.bgonair.bg/bulgaria/2019-03-02/razkaz-za-posledniya-fotografski-portret-na-apostola", "text": "\r\n Последният фото портрет на Васил Левски е направен в Букурещ, а Апостолът така и не получава копие от снимката. Предполага се, че османските власти издирват революционера именно по тази снимка. След важно Общо събрание на Българския революционен централен комитет в Букурещ, Васил Левски се отправя към известното фото ателие за да си направи снимка. Апостола е с цивилни дрехи - бяла риза, черна папионка и черно сако. Снимката така и не стига до ръцете на Васил Левски. Преди три месеца български изследователи я откриха в Османския архив на Истанбул. Днес ателието се е превърнало в бирария. Оригиналната снимка, за която ни разказва проф. Велчов, той е изложил в скромна рамка в сградата на Демократичния съюз на българите в Румъния. Тя свидетелства за участниците във втората Българска легия в Белград. Доскоро се смяташе, че снимката е правена именно там. Оказва се обаче, че тя, както и наскоро намерената последна снимка на Апостола, е дело на именития Карол поп де Сатмари в неговото ателие в Букурещ. Така общо фотгорафиите, на които е запечатан образът на Левски и които са достигнали до нас става осем.  Харесайте и страницата ни във Facebook ", "date": "2019.03.02", "title": "Разказ за последния фотографски портрет на Апостола"}
{"url": "https://www.bgonair.bg/reportazhi/2019-03-02/14-godishno-dete-e-v-bolnitsa-s-tezhki-travmi-sled-poboy-ot-bashta-mu", "text": "\r\n 14-годишно дете е в болница с тежки травми след побой от баща му. Поредният случай на домашно насилие е от Варна. Сигнал до институциите е подала майката на детето, която е в развод с мъжа и в момента водят дела за попечителството над децата. По случая е образувано досъдебно производство за телесна повреда в условията на домашно насилие.", "date": "2019.03.02", "title": "14-годишно дете е в болница с тежки травми след побой от баща му"}
{"url": "https://www.bgonair.bg/reportazhi/2019-03-02/so-s-novi-merki-predlaga-bezplatni-noshtuvki-v-obshtezhitie-za-shofyorite-na-gradski-transport", "text": "\r\n След протестите в столичния градски транспорт общината с нови мерки за решаването на кризата с шофьорите.  Достатъчно желаещи в София няма, затова на кандидатите от страната се предлага нова екстра - безплатни нощувки в общежитие. По времето на социализма така желаното от мнозина \"софийско жителство\" се получава най-лесно по два начина - като започнеш работа в металургичния комбинат Кремиковци или в градския транспорт. Причината е, че и тогава имало недостиг на кадри. Стига се до ситуации, в които хора без опит управляват автобуси с талони, а едва след няколко години стаж получават книжка. През 1982 година е изграден гараж \"Дружба\", където е предвидено и общежитие за временно командировани шофьори. Сега, близо 40 години по-късно, предстои основен ремонт на сградата. А проблемите са същите.  За да се справи с недостига на шофьори, Столичната община покани водачи от страната. Срещу заплата от 1800 лева и нови автобуси.  Стефан Желев върти волана на градски автобуси на Бургас вече 11 години. Бил е шофьор и в Прага, така че големият град не го плаши, но не би се преместил на работа в София, защото определя като тежки условията в столицата.  Около 300 шофьори и ватмани не достигат в столичния градски транспорт. За да направят работата по-привлекателна, експерти подготвя законодателни инициативи. Една от тях предвижда общините да упражняват контрол по Закона за движение по пътищата наравно с КАТ.  В столицата тече и процедура по закупуването на стационарни камери, които да контролират скоростта и нарушенията в бус лентите. Харесайте и страницата ни във Facebook ", "date": "2019.03.02", "title": "СО предлага безплатни нощувки в общежитие за шофьорите на градски транспорт"}
{"url": "https://www.bgonair.bg/reportazhi/2019-03-02/miryani-v-petrich-se-obyaviha-v-zashtita-na-otstranen-sveshtenik", "text": "\r\n Напрежение в Петрич заради смяната на дългогодишния архиейски наместник в църквата. В петък Петричката духовна околия се събуди с нов архиерейски наместник. Позицията на дългогодишния свещеник Ангел взима отец Павел.  Обяснението на митрополията е напредналата възраст на отец Ангел. Гражданското общество в южния град обаче реагира веднага.  \"Имам наблюдения, че всъщност това ескалира и самите хора няма да могат да се предпазят себе си от реакции, които не са богоугодни\", смята Христина Шошева.  В града се събират и подписи, в подкрепа на отец Ангел.  През 80-те години отец Ангел Кочев изгражда най- големия храм в Петрич, след като бил опожарен. Неведнъж свещеникът е помагал с изучаването на библейските текстове, разказват неговите защитници.  Утре в 8 часа е заявен протест пред храма, в който е служил отец Ангел. Там ще бъде и подписката, в негова подкрепа. Засега от Неврокопската митрополия няма позиция по темата с недоволството на миряните.  Харесайте и страницата ни във Facebook ", "date": "2019.03.02", "title": "Миряни в Петрич се обявиха в защита на отстранен свещеник"}
{"url": "https://www.bgonair.bg/bulgaria/2019-03-02/silno-zaprashvane-na-vazduha-se-useshta-v-gorni-bogrov-i-po-am-hemus", "text": "\r\n Силно запрашаване в софийското село Горни Богров и по магистрала \"Хемус\".  В Горни Богров е разположена и мобилна автоматична станция за извършване на непрекъснато вземане на проби с цел изследване качеството на атмосферния въздух в района. Наличието на големи количества прах идват от повърхността на хвостохранилище \"Челопечене“, извън производствена му площадка.  \r\nЗапрашаването е следствие от засушаването на повърхността на хвостохранилището и заради силния вятър. Работата на инсталацията е преустановена.  Ще бъдат наложени санкции на собственика на източника на замърсяването.  Харесайте и страницата ни във Facebook ", "date": "2019.03.02", "title": "Силно запрашване на въздуха се усеща в Горни Богров и по АМ \"Хемус\""}
{"url": "https://www.bgonair.bg/bulgaria/2019-03-02/borisov-poluchi-pozdravitelno-pismo-ot-medvedev-po-povod-3-mart", "text": "Министър-председателят Бойко Борисов получи поздравително писмо от председателя на правителството на Руската федерация Дмитрий Медведев по повод националния празник на страната ни – 141 години от Освобождението на България, съобщава  \"В този знаменателен ден ние си спомняме за мъжеството на руските войни и българските опълченци, които се сражаваха на Шипка и под Плевен за свободата и независимостта на България. Техният подвиг завинаги ще остане в историята на нашите страни\", се посочва в поздравителното писмо до българския премиер. Дмитрий Медведев изразява увереност, че активната работа на правителствата на Русия и България ще продължи да подпомага за укрепването на взаимодействието в търговско-икономическата и инвестиционната сфера и ще създаде благоприятни условия за напредъка по проекти в областта на енергетиката, инфраструктурата, промишлеността, науката и културата. В писмото до българския министър-председател Борисов премиерът на Руската федерация пожелава още щастие и просперитет на българския народ. Харесайте и страницата ни във Facebook ", "date": "2019.03.02", "title": "Борисов получи поздравително писмо от Медведев по повод 3 март"}
{"url": "https://www.bgonair.bg/world/2019-03-02/samolet-se-vryaza-v-18-etazhna-sgrada-v-shtata-florida", "text": "Самолет се вряза в 18-етажна сграда в град Форт Лодърдейл в американския щат Флорида. Пилотът е загинал. Машината се е врязала в сградата и паднала до басейн. В момента там се извършвали ремонтни дейности, които започнали преди повече от година.  \r\nОколо 100 души в района са били евакуирани. Много американци направиха аналог с фаталния единайсти септември 2001 година, когато два самолета се врязаха в Кулите близнаци в Ню Йорк. Харесайте и страницата ни във Facebook ", "date": "2019.03.02", "title": "Самолет се вряза в 18-етажна сграда в щата Флорида"}
{"url": "https://www.bgonair.bg/world/2019-03-02/poredna-sabota-na-protest-na-zhaltite-zhiletki-vav-frantsiya", "text": "\r\n За 16-та поредна седмица във Франция се провежда протест на жълтите жилетки. Недоволството е провокирано от данъчната и социална политика на президента Еманюел Макрон.  По традиция в Париж демонстрацията започна от Триумфалната арка. Протести се провеждат и в други големи френски градове, като жълтите жилетки продължават да настояват за оставката на президента Макрон.  Мащабните демонстрации започнаха на 17-и ноември миналата година срещу поскъпването на горивата, но след това прераснаха в недоволство срещу икономическата ситуация в страната Харесайте и страницата ни във Facebook ", "date": "2019.03.02", "title": "Поредна събота на протест на жълтите жилетки във Франция"}
{"url": "https://www.bgonair.bg/world/2019-03-02/petima-dushi-sa-zaginali-sled-pozhar-v-nyurnberg", "text": "Петима души загинаха рано тази сутрин в пожар в южния германски град Нюрнберг, предаде ДПА, като се позова на полицията,  пише  \"Общо девет души са били в сградата, където избухна пожар тази сутрин. Още не можем да кажем какво е предизвикало пожара\", казва говорителка на полицията. На този етап от полицията не съобщават информация за състоянието на четиримата спасени от огъня. Харесайте и страницата ни във Facebook ", "date": "2019.03.02", "title": "Петима души са загинали след пожар в Нюрнберг"}
{"url": "https://www.bgonair.bg/reportazhi/2019-03-02/space-h-uspeshno-izstrelya-kosmicheska-kapsula-kam-mks", "text": "\r\n Space Х успешно изстреля космическа капсула с манекен. Ако мисията бъде успешна, Съединените щати ще направят важна крачка към възраждане на полетите на американски астронавти в Космоса след 8-годишно прекъсване. Космическата капсула \"Дракон\" беше изстреляна с ракета Фалкън от космическия център Кенеди във Флорида в присъствието на собственика на Space Х – Илън Мъск. На борда е манекенът Рипли, кръстен на името на героинята на Сигорни Уивър от филма \"Пришълецът\". Рипли е с човешки размер. Той е със специален костюм със сензори за изследване на човешките реакции както и за следене на промените в средата на космическия кораб.  След излитането, изпълнителният директор на Space-X Илън Мъск заяви, че компанията вероятно ще търси търговски клиенти в бъдеще, но засега фокусът остава върху увеличаване на надеждността, безопасността и обслужването на нуждите на НАСА. Целта на мисията е да се тества поддържането на жизнените показатели и други системи, необходими за превозване на астронавти.  Полетът ще е по-продължителен от обичайното, за да се направят различни изпитания преди скачването с международната космическа станция. Това трябва да се случи утре на височина около 400 км от повърхността на Земята. Ако мисията бъде успешна, ще отбележи възраждането на американската космическа програма за астронавти, след като през 2011 година полетите със совалки бяха спрени. Харесайте и страницата ни във Facebook ", "date": "2019.03.02", "title": "Space Х успешно изстреля космическа капсула към МКС"}
{"url": "https://www.bgonair.bg/bulgaria/2019-03-02/28-godishna-zhena-e-s-opasnost-za-zhivota-sled-kato-padna-ot-most-v-burgas", "text": "Млада жена е с опасност за живота, след като е паднала от моста на централния плаж в Бургас, съобщиха от Областната дирекция на МВР в града. Инцидентът е станал около 8,20 часа тази сутрин. Случаен минувач е видял как жената пада от моста и се хвърлил в морето, за да я спаси.  Подаден е сигнал на телефон 112. Жената, която е на 28 години, е откарана в УМБАЛ-Бургас и е настанена в отделението по \"Реанимация\". Харесайте и страницата ни във Facebook ", "date": "2019.03.02", "title": "28-годишна жена е  с опасност за живота, след като падна от мост в Бургас"}
{"url": "https://www.bgonair.bg/bulgaria/2019-03-02/ochakva-ni-oblachen-den-s-prevalyavaniya-ot-dazhd", "text": "Днес облачността ще е значителна. Главно след обяд, на места ще има превалявания предимно от дъжд, а в планините над 1800 метра и от сняг, предаде НИМХ. На повече места ще бъдат валежите в Централна България и по северните склонове на планините.  Като цяло валежите ще са слаби в равнинната част на страната, до 3-4 литра на квадратен метър, а в планинската ще са малко повече - около 10 л/кв.м Ще духа до умерен северозападен вятър, в Източна България - североизточен и с него за кратко ще проникне малко по-студен въздух. Преобладаващите максимални температури ще са между 9 и 14 градуса. Атмосферното налягане е по-ниско от обичайното.", "date": "2019.03.02", "title": "Очаква ни облачен ден с превалявания от дъжд"}
{"url": "https://www.bgonair.bg/bulgaria/2019-03-02/400-pametnika-uvekovechavat-podviga-na-geroite-na-osvobozhdenieto", "text": "Близо 400 паметника увековечават подвига на героите  на Освобождението на България. 20 от тях са в София, съобщава \"Монитор\". След столицата по брой паметници следват Плевен и Стара Загора – двата града, около които са се разиграли най-кървавите битки през Руско-турската освободителна война. Не са малко обаче и паметниците, които са били издигнати през годините, но вече на практика липсват. Монументите, които не са стигнали до наши дни, едва ли са унищожени умишлено – никой не би посегнал на подобни паметници: съсипали са ги най-вероятно ерозията на времето и прословутата нашенска немарливост, смятат известните ни скулптори проф. Емил Попов и доц. Цветослав Христов. Изданието припомня, че има два пика в строежа на паметници, свързани с бележитата дата 3 март – единият от тях е непосредствено след Освобождението до Балканската война, а другият – в периода 1975-85-та, когато се честват 100-годишнината от войната и 1300 години от създаването на българската държава. В началото повечето паметници са поръчани и дарени от Русия, като дори надписите на тях са на руски език. Те започват още от Свищов, където император Александър ІІ е стъпил на дунавския бряг и е имал щаб. Най-емблематичният паметник на българската свобода – този на връх Шипка, датира от 1926 година, когато се обявява конкурс за изграждането на монумента.Творческият колектив, спечелил конкурса, обаче се отказва да го построи заради заради суровите условия горе в планината. В крайна сметка той е построен от друг екип и е официално открит през 1934 г. в присъствието на цар Борис ІІІ. Харесайте и страницата ни във Facebook ", "date": "2019.03.02", "title": "400 паметника увековечават подвига на героите на Освобождението"}
{"url": "https://www.bgonair.bg/bulgaria/2019-03-02/napadatelite-na-15-godishnoto-momche-koeto-beshe-prebito-v-sofiya-napravili-samopriznaniya", "text": "Вече е ясно кои са нападателите на 15-годишното момче, което беше пребито в София преди седмица. Нападателите са шестима, петима от които са негови съученици, а част от тях са направили самопризнания.  Побоят станал посред бял ден в 12:30 ч. на обяд, когато младежът излязъл от дома си, за да отиде на олимпиада по английски език. Нападателите му го причакали пред дома му, въоръжени с нож и бокс. Започнали да го налагат по главата и цялото тяло.  Младежът беше приет в \"Пирогов” с хематом на главата и наранявания по тялото и ръцете. Причината за сбиването най-вероятно е бившата приятелка на 15-годишното момче.", "date": "2019.03.02", "title": "Нападателите на 15-годишното момче, което беше пребито в София, направили самопризнания"}
{"url": "https://www.bgonair.bg/bulgaria/2019-03-02/bez-sinya-i-zelena-zona-na-4-mart-v-stolitsata", "text": "Bъв връзка с Националния празник на България - 3 март, зоните за почасово платено паркиране \"Синя\" и \"Зелена\" няма да работят в понеделник на 4 март, съобщиха от \"Центъра за градска мобилност\". Двете зони ще бъдат платени отново от вторник. Днес обаче \"синята\" зона ще работи с обичайното си работно време в часовия диапазон от 08.30 до 18.00 часа. Харесайте и страницата ни във Facebook ", "date": "2019.03.02", "title": "Без \"синя\" и \"зелена\" зона на 4 март в столицата"}
