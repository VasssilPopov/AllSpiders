{"url": "https://www.bgonair.bg/bulgaria/2019-02-26/ombudsmanat-maya-manolova-osadi-toplofikatsiya-sofiya", "text": "Омбудсманът Мая Манолова осъди \"Топлофикация София\" за отказа на изпълнителния директор на дружеството да предостави информация по Закона за обществен достъп, съобщиха от пресцентъра на обществения защитник. Съдебната сага на омбудсмана с дружеството продължи близо три години, тъй като ръководството отказваше да даде исканата информация за какво са похарчени събраните през 2015 година юрисконсултски възнаграждения за близо 15 млн. лева, чрез започнати дела срещу 21 хиляди столичани. В тези производства дружеството е поискало минимум 300 лева пред съда, 350 лева пред частен съдебен изпълнител, и 300 лева по исково производство. Решението на Софийския административен съд е окончателно и не подлежи на обжалване. Харесайте и страницата ни във Facebook ", "date": "2019.02.26", "title": "Омбудсманът Мая Манолова осъди \"Топлофикация София\""}
{"url": "https://www.bgonair.bg/denqt-on-air/2019-02-26/ekspert-interesat-na-sauditska-arabiya-kam-gazoviya-hab-balkan-e-chisto-investitsionen", "text": "\r\n Министър-председателят Бойко Борисов и саудитският министър Ибрахим Абдулазис ал-Асаф обсъдиха възможностите за инвестиция от страна на Саудитска Арабия в проекта за изграждане на европейския газов хъб \"Балкан\". Двамата разговаряха в рамките на Срещата на върха ЕС - Лига на арабските държави в Шарм Ел-Шейх. Интересът на Саудитска Арабия към България е огромен и е потвърден и от краля и от външния министър на страната. Енергийният експерт проф. Атанас Тасев коментира в студиото на \"Денят ON AIR\", че в момента има отворена процедура за избор на изпълнител и всеки може да участва в нея. По думите му интересът на Саудитска Арабия е чисто инвестиционен, защото по данните, които са изнесени по проекта за реализация, нормата на възвращаемост е 86,6%. \"За да може да се одобри проектът за газовия хъб \"Балкан\", изискването е да има три независими източника на газ като доставчици и инфраструктура. Ние реално ги имаме\", обясни проф. Тасев пред Bulgaria ON AIR. Той представи данни, които сочат, че с реализацията на новата идея ще получаваме по 330 милиона лева като приход от това, че през страната ни влиза и излиза някакво количество газ. \"Ние не само запазваме позицията си на транзитиращ, но и увеличаваме приходната част, а оттам и бюджета на държавата\", заяви Тасев. Енергийният експерт коментира и загубите на ТЕЦ \"Марица-Изток\". \"Това е политиката на Европейската комисия. Много строго решение беше взето и в Катовица - да се намалят емисиите. Цената само за една година скочи от 5 евро на 25 евро и това не е краят. Ако се следва тренда, до 2030 година ТЕЦ-ът ще трябва да плаща милиарди\", обясни Тасев.    ", "date": "2019.02.26", "title": "Експерт: Интересът на Саудитска Арабия към газовия хъб \"Балкан\" е чисто инвестиционен"}
{"url": "https://www.bgonair.bg/bulgaria/2019-02-26/abv-vetoto-na-prezidenta-nalozheno-po-tozi-nachin-e-grub-politicheski-angazhiment", "text": "\r\n АБВ с остри критики, както към промените в Изборния кодекс, така и към ветото на президента Румен Радев.  Хората на Румен Петков настояват изборите да се проведат по старите правила. \"Ветото на президента, наложено по този начин, е груб политически ангажимент. Има един текст, който е внесен от БСП, върху него не е наложено вето. Този текст създава предпоставка на всеки, на когото не му харесват изборните резултати, да каже \"Аз не приемам изборите\". Той е свързан с решаването на въпроса за сгрешения протокол\", заяви Румен Петков. По думите му сериозните промени в България се правят винаги в нарушения с Венецианската комисия и Съвета на Европа. Харесайте и страницата ни във Facebook ", "date": "2019.02.26", "title": "АБВ: Ветото на президента, наложено по този начин, е груб политически ангажимент"}
{"url": "https://www.bgonair.bg/reportazhi/2019-02-26/ochakva-se-seriozen-spad-na-turistite-po-chernomorieto", "text": "\r\n Тревожни данни за летния туристически сезон у нас. Институтът за анализ и оценки в туризма прогнозира сериозен спад на гостите по Черноморието. Отчита се и сериозен спад на заявените полети до двете ни морски летища. В Созопол основно разчитат на руски туристи, но след спада на рублата от няколко лета руска реч все по-рядко се чува по улиците на Стария град. От туристическия бранш коментират, че има спад от 30% и на други два пазара - германския и скандинавския.  От Института за анализи и оценки в туризма също прогнозират катастрофален летен сезон. Спад се очаква и на чешките туристи, които традиционно почиват по Южното Черноморие. Засега устойчив е единствено английският пазар. Нова нискотарифна авиокомпания ще извършва полети това лято от 9 британски града до Бургас.    ", "date": "2019.02.26", "title": "Очаква се сериозен спад на туристите по Черноморието"}
{"url": "https://www.bgonair.bg/denqt-on-air/2019-02-26/akad-stefan-vodenicharov-prizova-za-dalgosrochna-strategiya-za-otbrana", "text": "\r\n Сдружението \"Българска отбранителна индустрия\" и ръководствата на КНСБ и КТ \"Подкрепа\" поискаха среща с министъра на икономиката Емил Караниколов и министъра на отбраната Красимир Каракачанов. Причината да бъде изпратено писмото с тази покана е нуждата страната ни да има дългосрочна стратегия за отбрана. Това обясни в студиото на   съпредседателят на сдружението Акад. Стефан Воденичаров. , каза той и подчерта, че вече има окуражаващи сигнали, защото Министерството на отбраната е отделило част от работата за родната индустрия по проекта за бронирани машини. Бившият председател на БАН допълни още, че в стратегията за българската отбрана трябва да залегне и въпросът с кадрите, защото по думите на акад. Воденичаров много от родните учени, които са големи професионалисти, вече не работят в тази сфера, а именно разработването на нови системи е най-важното, за да се задържи България сред големите сили в оръжейната индустрия. , посочи още съпредседателят на сдружение \"Българска отбранителна индустрия\" пред  . Акад. Стефан Воденичаров изрази увереност, че желаната среща с министрите Емил Караниколов и Красимир Каракачанов ще се състои и подчерта, че стратегия е необходима, защото губим качествените експерти, а на тяхно място няма подготвени кадри, които да работят. Харесайте и страницата ни във Facebook ", "date": "2019.02.26", "title": "Акад. Стефан Воденичаров призова за дългосрочна стратегия за отбрана"}
{"url": "https://www.bgonair.bg/economy/2019-02-26/balgarskiyat-severozapad-prodalzhava-da-e-na-danoto-v-es-po-pokupatelna-sposobnost", "text": "Северозападният район на България не успява да се измъкне от последното място в класацията по регионален брутен вътрешен продукт на глава от населението в Европейския съюз, измерен в СПС – стандарт на покупателната способност, който премахва разликите в ценовите равнища между страните. Стойността на показателя за 2017 година е на ниво от 31% от средното за общността, все пак ускорявайки се от 29-е процента през 2016 година, сочат данни на Евростат, пише  .  След него най-зле по покупателна способност се нарежда Северният централен район (34%), делейки си мястото с френския район Майот. Всъщност сред седемте района в ЕС, които са с най-ниска стойност на показателя, пет са български – Южният централен район (35%), Североизточният (39%) и Югоизточният (43%). Единствено Югозападният район в България, към който спада столицата ни, показва малко по-добри данни със стойност на БВП на глава на населението от 79% от средното за съюза. От общо 20 региона с БВП на глава на населението под 50% от средното за ЕС пет са в България, по четири в Гърция и Унгария, три в Полша и по два във Франция и Румъния. По покупателна способност на първо място е централната западна част на Лондон – 626% от средното за ЕС. Следват Люксембург с 253%, Южен район в Ирландия - 220%, Хамбург в Германия - 202% и Брюксел в Белгия - 196%. От общо 21 региона с БВП на глава на населението с над 50% от средното за ЕС пет са в Германия, по два в Ирландия, Австрия, Холандия и Великобритания и по един в Белгия, Чехия, Дания, Франция, Словакия, Полша, Швеция, както и Люксембург. От Евростат все пак отбелязват, че в някои региони БВП на глава от населението може да бъде значително повлиян от потоците хора, които живеят в предградията и околностите на градовете и от които се придвижват до работните си места. Нетният приток от пътуващите в тези региони повишава покупателната способност до нива, които не биха били постигнати само на база жител на населеното място. Данните за регионалния брутен вътрешен продукт на глава от населението в ЕС показват общата икономическа активност в даден регион. Те може да се използват, за да се сравни степента на икономическо развитие на регионите и не измерват разполагаемите доходи на домакинствата, уточняват от Европейската статистическа служба. Харесайте и страницата ни във Facebook", "date": "2019.02.26", "title": "Българският Северозапад продължава да е на дъното в ЕС по покупателна способност"}
{"url": "https://www.bgonair.bg/reportazhi/2019-02-26/uchenitsi-ot-natsionalnoto-uchilishte-za-tantsovo-izkustvo-protestiraha-s-hora", "text": "\r\n С хора и музика започна учебният ден в Националното училище за танцово изкуство в София. Причината обаче не е празник, а протест под надслов \"Да върнем изкуството отново в училище\".  Учениците разказват, че проблемът в разделението идва от това, че преподавателите намесват личните си отношения в часовете с учениците, наговорят едните деца срещу други, като по този начин създават конфронтации между класовете.  По думите им най-лошото е, че конфликта рефлектира върху самите ученици, за това и те настояват да бъдат чути и да се сезират по-висшите институции.  И вместо в час, учениците танцуваха с часове пред сградата на училището си. На място пристигна зам.-министърът на културата Румен Димитров, който уверил децата, че най-важното е да се осигурят нормални условия за развиване на творчеството и на учебния процес. Подобни скандали в Националното училище за танцово изкуство имаше и през 2015 година. Тогава ученици протестираха срещу тогавашната директорка Анна Донева. Тогава тя обясни, че подстрекател на протестите е Асен Павлов, който искал да заеме нейният пост. Това не се случи и за директор беше назначен Бойко Неделчев, който така и не се появи, за да обясни ситуацията пред  . Харесайте и страницата ни във Facebook ", "date": "2019.02.26", "title": "Ученици от Националното училище за танцово изкуство протестираха с хора"}
{"url": "https://www.bgonair.bg/sutreshen-blok/2019-02-26/ekspert-karteli-i-damping-prechat-na-turizma-v-bansko", "text": "\r\n Бизнесът в Банско се притеснява от сериозен спад на туристите тази година, който в определени хотели стига 30%. Според кмета на Банско Георги Икономов обаче, въпреки лошата реклама туристите в Банско се увеличават с всяка изминала година. Туризмът в Банско през последните години се развива успешно и през лятото. Точно с това компенсира и тези хотели, които не са успели да запълнят легловата си база. До няколко месеца ще се разбере и статистиката за този зимен сезон - дали туристите отново ще са предпочели Банско като фаворит за зимната си почивка. Хотелиерите в курорта обаче са на мнение, че все по-малко туристи ще посещават града, защото се рекламира като евтина дестинация и защото няма държавни изисквания към хотелите, които предлагат услуга \"All inclusive\", а такива има в Гърция и Турция. Директорът на Института за анализи и оценки в туризма Румен Драганов коментира данните в студиото на   и каза, че картели и дъмпинг пречат на Банско да се развива като туристическа дестинация. , посочи Драганов.  По думите му в курорта трябва да се направи организация от кмета, нещо което Румен Драганов е посъветвал и градоначалника Георги Икономов, защото сега дори няма как в курорта да отчетат реално туристите. , категоричен беше Румен Драганов пред    По думите му втори лифт в Банско няма, защото всички мълчат за драстичните нарушения в курорта и липсата на конкуренция, която позволява само на определени играчи да печелят. Драганов каза, че това е и причината инвеститори да продават своите хотели, защото са били подведени, че ще има развитие в туризма и инфраструктура, с която това да стане. Румен Драганов каза, че се очаква спад на туристите и през лятото у нас, което се потвърждава дори и от 40-50% по-малко заявени полети до летищата във Варна и Бургас. Харесайте и страницата ни във Facebook ", "date": "2019.02.26", "title": "Дъмпинг пречи на туризма в Банско, твърди Румен Драганов"}
{"url": "https://www.bgonair.bg/world/2019-02-26/grupata-ot-lima-iska-diplomaticheski-izhod-ot-krizata-vav-venetsuela", "text": "Продължава кризата във Венецуела. Лидерите от Групата от Лима, които се събраха на среща в Богота, се обявиха срещу военна операция и за дипломатически изход от ситуацията. Организацията, в която участват 13 латиноамерикански държави и Канада, но не и САЩ, посочи, че никой не иска да се стигне до военна интервенция в Каракас. В същото време обаче се настоява за допускане на конвоите хуманитарна помощ на територията на страната, а САЩ поискаха днес да се състои извънредно заседание на Съвета за сигурност на ООН за положението във Венецуела. В проекторезолюция на Вашингтон се призовава за улесняване на достъпа на международна хуманитарна помощ в Каракас и организирането на свободни, честни и надеждни президентски избори с международни наблюдатели. Харесайте и страницата ни във Facebook ", "date": "2019.02.26", "title": "Групата от Лима иска дипломатически изход от кризата във Венецуела"}
{"url": "https://www.bgonair.bg/world/2019-02-26/tereza-mey-obeshta-brexit-bez-sdelka-ako-parlamentat-se-saglasi", "text": "Великобритания ще напусне Европейския съюз без сделка, само ако парламентът в Лондон даде изричното си съгласие за това. Обещанието даде премиерът Тереза Мей пред Камарата на общините. Така в средата на следващия месец там ще се проведат серия от ключови гласувания. Ако на 12 март депутатите отхвърлят нейната преразгледана сделка с Брюксел, ден по-късно те ще могат да се произнесат дали са съгласни страната да излезе от ЕС без споразумение. Ако и на този въпрос отговорът е \"не\", на 14 март парламентът трябва да реши дали да отложи Brexit еднократно и за кратък срок. В същото време опозиционните Лейбъристи продължават да призовават за втори референдум. Харесайте и страницата ни във Facebook ", "date": "2019.02.26", "title": "Тереза Мей обеща: Brexit без сделка, ако парламентът се съгласи"}
{"url": "https://www.bgonair.bg/world/2019-02-26/hilyadi-izlyazoha-na-protest-v-rumaniya-nastoyavat-za-nezavisima-sadebna-sistema", "text": "Безпрецедентни протести в Румъния въпреки решението на правителството да отмени един от текстовете от спорните реформи в правосъдните закони.  Става дума за член, позволяващ на съдии да заемат ръководни длъжности в прокуратурите, което според демонстрантите застрашава върховенството на закона и независимостта на съда.  Протестиращи хвърляха яйца снощи по сградата на министерството на правосъдието в Букурещ.  Властите задържаха четирима души по обвинения в нарушаване на обществения ред и хулигански прояви и им наложиха парична глоба.  Подобни демонстрации се проведоха и в други румънски градове включително Клуж, Сибиу и Тимишоара. Снимка: Pixabay", "date": "2019.02.26", "title": "Хиляди излязоха на протест в Румъния, настояват за независима съдебна система"}
{"url": "https://www.bgonair.bg/world/2019-02-26/sergey-skripal-i-dashterya-mu-sa-zhivi-i-na-sigurno-myasto", "text": "Сергей Скрипал и дъщеря му Юлия са живи. Това обяви британският посланик в Москва Лори Бристоу в интервю за руската информационна агенция \"Интерфакс\".  Дипломатът беше категоричен, че бившият руски шпионин и дъщеря му са на сигурно място под закрилата на Лондон и желанието на руските власти за среща с тях им е било предадено. Те обаче не желаели да се срещат с руски дипломатически представители.  Двамата бяха намерени в безсъзнание в британския град Солсбъри след отравяне с бойното вещество новичок. За инцидента беше обвинена Москва, което доведе до дипломатическо напрежение между Великобритания и Русия.  Кремъл категорично отрече да е замесен в случая. Харесайте страницата ни във Facebook ", "date": "2019.02.26", "title": "Сергей Скрипал и дъщеря му са живи и на сигурно място"}
{"url": "https://www.bgonair.bg/world/2019-02-26/kim-chen-un-pristigna-vav-vietnam-za-sreshta-s-tramp", "text": "Ким Чен Ун пристигна във Виетнам. Севернокорейският лидер измина близо 4000 км с бронирания си влак през Китай, за което му бяха необходими около 60 часа.  Той беше тържествено посрещнат на гарата в граничния виетнамски град Донг Данг, откъдето се отправи към столицата Ханой с автомобил.  Ким Чен Ун е във Витенам за втората си среща с американския президент Доналд Тръмп.  Очаква се двамата лидери да продължат диалога, започнат в Сингапур през юни миналата година. Те ще се опитат да постигнат споразумение за ядрената програма на Пхенян.  Чен Ун и Тръмп ще имат среща и вечеря утре вечер. Официални разговори са предвидени и за 28 февруари.", "date": "2019.02.26", "title": "Ким Чен Ун измина 4000 км с брониран влак за среща с Тръмп"}
{"url": "https://www.bgonair.bg/world/2019-02-26/chetirima-izcheznaha-pri-navodnenie-na-ostrov-krit", "text": "\r\n Цяла Южна Европа е засегната от лошо време. Потоп на гръцкия остров Крит. Резултатът е една жертва и сериозни разрушения по пътната инфраструктураната на острова. \r\nЗаради лошото време гръцкото правителство обяви извънредно положение в префектура Ханя на Крит, както и в още пет префектури в Северна Гърция.  Отнесен е и 111-годишен исторически мост. Властите издадоха предупреждение за опасно време и призоваха жителите да бъдат бдителни. \r\nЛошото време създава сериозни проблеми и в Централна Италия. Бурните ветрове са причинили щети на десетки къщи. Редица автомобили бяха премазани от паднали дървета. В Република Малта пък заваля дъж от риби. Стотици морски обитатели бяха изхвърлени на брега от ураганните ветрове. Мнозина успяха да се възползват от този дар на лошото време и \"наловиха“ и си устроиха риболов на крайбрежието На брега на река Ниагара в Канада беше наблюдавано необичайно природно явление. През уикенда силните ветрове със скорост създадоха ледено цунами.  Огромно количество ледени късове бяха изтласкани на брега край един от основните пътища в Националния парк, което наложи затварянето му за няколко часа. Лошото време засегна голяма част от Отава като остави близо 30 хиляди домакинства без ток. Харесайте ни във Facebook ", "date": "2019.02.26", "title": "Южна Европа страда от лошото време, потоп в Крит взе жертва"}
{"url": "https://www.bgonair.bg/world/2019-02-26/dashteryata-na-govoritelya-na-kremal-raboti-v-evropeyskiya-parlament", "text": "Дъщерята на говорителя на Кремъл работи в Европейския парламент. 21-годишната Елизавета Пескова е стажант в офиса на френския евродепутат от крайната десница Емрик Шопрад.  Тя е била одобрена като студент по право и е назначена със стандартен договор. Като стажант Пескова има достъп до помещенията и базите данни на Европейския парламент. Това породи и тревоги, че тя може да представлява риск за сигурността на институцията. Евродепутатът обаче отхвърли спекулациите и заяви, че прави разлика между личността и нейното семейство.  Шопрад е съюзник на Найджъл Фараж и е избран в парламента от квотата на партията на Марин льо Пен. По-късно той напусна формацията и създаде свое собствено крайнодясно движение.  ", "date": "2019.02.26", "title": "Дъщерята на говорителя на Кремъл работи в Европейския парламент"}
{"url": "https://www.bgonair.bg/denqt-on-air/2019-02-26/kakvi-sa-izvodite-sled-sreshtata-na-es-i-ligata-na-arabskite-darzhavi", "text": "\r\n В египетския курорт Шарм Ел-Шейх се проведе първата среща на високо равнище между държавните и правителствените ръководители на ЕС и Лигата на арабските държави (ЛАД). На срещата бяха поставени въпросите за тероризма, сигурността и търговските отношения. Премиерът Бойко Борисов също взе участие във форума, на който се обсъждаше и разширяването на европейско-арабското партньорство. Какви са изводите след срещата между ЕС и Лигата на арабските държави? Темата коментират експертът по международна сигурност Димитър Гърдев и международният анализатор Илия Лазаров. \"Срещата е показателна, защото тя е първа като такова начинание. Дори в заключителното комюнике беше спомената една нова ера между двата съюза. Основно бяха обсъждани темите, свързани миграцията, защото през последните години Европа много страда от тази вълна\", коментира Димитър Гърдев в \"Денят ON AIR\". По думите му трябва да се обърне внимание на изказването на Меркел, за това, че ЕС и Лигата на арабските държави трябва да започнат широкомащабен план за решаване на сирийския въпрос. Според Илия Лазаров срещата не е дала конкретни резултати, но е важно, че е проведена. По думите му трябва да се намерят допирни точки и да се направи така, че в Арабския свят да се живее комфортно и хората да останат там, за да няма мигрантски вълни. Гърдев обясни, че президентът на Турция е разкритикувал ЕС за двойните стандарти. Причината е, че след опита за преврат срещу Ердоган политиката му и идеята за въвеждането на смъртно наказание бяха порицани от Европа, а срещата между двата съюза се е случила на фона на екзекуцията на 9 души, участвали в убийството на главния прокурор на Египет. По думите му европейските стандарти трябва да бъдат преразгледани, когато става въпрос за арабските държави. Експертите коментираха и търговските отношения между България и арабските държави. \"Много дълго време бяхме вгледани в себе си и поради тази причина пропуснахме традиционни наши партньори и нови, които се появяват. Похвално е, че откриваме посолство в Саудитска Арабия и започваме опити за търговски обмен\", обясни Лазаров. По думите на Димитър Гърдев, когато няма единна стратегия и целенасочени усилия, не се получават резултати и затова България трябва да преорентира фокуса си в този важен регион.  ", "date": "2019.02.26", "title": "Какви са изводите след срещата на ЕС и Лигата на арабските държави?"}
{"url": "https://www.bgonair.bg/world/2019-02-26/koy-e-po-po-svyat-visokopostaven-kardinal-be-osaden-za-pedofiliya", "text": "\r\n Осъдиха високопоставен кардинал за педофилия. Бившият ковчежник на папа Франциск I - Джордж Пел е осъден за пет сексуални престъпления срещу деца, за всяко от които може да получи по 10 години затвор.  Според свидетелски показания през 90-те години на 20 век австралийският кардинал посегнал на две момчета от църковен хор в Мелбърн. Джордж Пел беше сред най-известните служители в католическата църква.  Той е упражнявал влиянието си за избора на папа и е ръководил финансите на Ватикана. Пел отрича обвиненията. Жертви на сексуални посегателства от духовници изразиха своето удовлетворение от съдебното решение. Харесайте ни във Facebook ", "date": "2019.02.26", "title": "Бившият ковчежник на папа Франциск бе осъден за педофилия"}
{"url": "https://www.bgonair.bg/bulgaria/2019-02-26/biznesat-v-kazanlak-protestira-zaradi-promenite-v-naredbata-za-kasovite-aparati", "text": "\r\n Въпреки обявената отсрочка от седем месеца, след срещата на работодателите с Владислав Горанов и Бойко Борисов, дребният и среден бизнес в Казанлък протестира заради промените в наредбата, която регламентира регистрацията на касовите апарати в НАП. Според тях с тези нови изисквания се спъва развитието на бизнеса. Те смятат, че до септември нищо няма да се промени.  Харесайте страницата ни във Facebook  \r\n ", "date": "2019.02.26", "title": "Въпреки отсрочката: Бизнесът в Казанлък протестира заради касовите апарати"}
{"url": "https://www.bgonair.bg/bulgaria/2019-02-26/balgarite-prekarvat-vse-poveche-vreme-v-boleduvane-sochat-dannite-na-nsi", "text": "\r\n Българите прекарват все повече време в боледуване, сочат данните на Националния статистически институт. Средно за година отсъствията от работа, заради заболяване, са около 8 дни годишно. Само за 2018 общият брой на дните, в които болните са се лекували вкъщи е близо 18 млн. Това е с близо 1/3 повече, отколкото преди осем години.  Общо изплатените обезщетения за болест достигат близо 2 млн. и 800 хиляди лева. А трайната тенденция работниците да боледуват по-дълго, означава, че мярката бизнесът да поема първите 3 дни от болничния, се оказа неефективна, смятат работодателите.  Най-големият дял боледуващи са между 50 и 64 години - 1/3. 23 на сто от боледуващите са между 30 и 39 г. Само 12% от болните са младежите под 29 години.  Харесайте и страницата ни във Facebook ", "date": "2019.02.26", "title": "Българите прекарват все повече време в боледуване, сочат данните на НСИ"}
{"url": "https://www.bgonair.bg/bulgaria/2019-02-26/patriotite-obsazhdat-dali-shte-se-yavyat-zaedno-na-evroizborite", "text": "\r\n Пореден коалиционен съвет завърши без решение обединени ли ще се явят Патриотите на еврвота през май. На западния фронт нищо ново – така самият председател на ВМРО Красимир Каракачанов определи резултата от коалиционния съвет на \"Обединените патриоти\". Войводите, събрали партньорите си от НФСБ и \"Атака\", за да чуят нагласите им за общо явяване на евровота.  Лидерът на \"Атака\" Волен Сидеров, който е и председател на парламентарната група на патриотите не присъства на заседанието. Неговите представителиопределиха темите на заседанието като битовизми. Малко след \"Атака\" коалиционният съвет напуснаха и предсавителите на НФСБ. Валери Симеонов също не присъства на заседанието. Въпреки развоя ВМРО продължават да се застъпват за общо явяване на евровота. Участници споделят, че на моменти тонът по време на коалиционния съвет и бил доста висок, а от ВМРО са категолични, че до кога ще преговарят за общи листи зависи само от сроковете на ЦИК.  Според тях листите за евродепутати трябва да са регистрирани в края на април. Харесайте страницата ни във Facebook ", "date": "2019.02.26", "title": "Патриотите с ключова среща, обсъждат явяването си на евроизборите (обновена)"}
{"url": "https://www.bgonair.bg/multimediya/2019-02-26/boyko-vasilev-za-informatsiyata-evropa-dannite-ni-i-badeshteto", "text": "\r\n В предаването ни   по  от 24 февруари можете да видите: Започваме с историята на актьора Деян Донков като театрален режисьор. После музикантите Росен и Лорина говорят за първия си албум, който изпращат в писмо. Следва портрет на модния дизайнер Мариела Гемишева, която говори за времето и стила по повод новата ѝ книга. Разговаряме и с журналиста и анализатор Бойко Василев за информацията, дезинформацията, истината, лъжата, Европа, данните ни в дигитална среда и бъдещето. ", "date": "2019.02.26", "title": "Бойко Василев за информацията, Европа, данните ни и бъдещето"}
{"url": "https://www.bgonair.bg/bulgaria/2019-02-26/pozhar-izpepeli-kashtata-na-mnogodetno-mlado-semeystvo-v-brestnik", "text": "\r\n Семейство, което очаква третото си дете, остана без дом заради пожар. Почти нищо не е останало от дома на младото семейство в пловдивското село Брестник.  Къщата е изгоряла сутринта на 24 февруари. Пламъците тлеят и през следващия ден.  Младото семейство се е нанесло в този дом точно преди 6 месеца - на 26 август.  Най-вероятно пожарът е тръгнал от комина на втория етаж, след което е изпепелил къщата.  \r\nИзгорели са гредите и изолацията на къщата. Семейството се намира при сестрата на жената, която има две деца - на 15 години и на година и половина. Очаква се жената да роди третото си дете на 10 март.  Мъжът е пилот в авиобаза \"Граф Игнатиево\" и му е обещано да получи временно жилище. Семейството е теглило сериозен кредит, за да построи този дом и да се нанесе в него.  Младите хора се надяват да стъпят на краката си и отново да изградят свой дом. Хората в село Брестник започват да събират пари, дрехи и одеала за Константина, Петър и децата им. \r\nКонстантина и Петър благодарят на всички хора, решили да ги подпомогнат. Казват че вече имат достатъчно дрехи и одеала. От полза ще им е работна ръка, с която да изградят дома си отново. А всички желаещи могат да се включат в кампанията на следната сметка: Константина Емилова Димитрова Харесайте страницата ни във Facebook ", "date": "2019.02.26", "title": "Пожар изпепели къщата на многодетно младо семейство в Брестник (обновена)"}
{"url": "https://www.bgonair.bg/bulgaria/2019-02-26/broyat-na-bolnite-ot-morbili-v-blagoevgrad-raste", "text": "46 са вече официално регистрираните случаи на морбили у нас. Регистриран е и първи случай на болестта във Варна. 40-годишна жена е настанена в инфекциозна клиника, и за момента няма усложнения на състоянието ѝ. Все още обаче не е ясно как се е заразила. Лекарите проверяват две възможности. Наскоро тя е била в Добринище, което е в област Благоевград, която е едно от огнищата на заразата. В същото време там също са регистрирани нови четири случая на морбили, съобщиха от Регионалната здравна инспекция. Две деца на 3-годишна възраст и две млади жени са с положителни проби за морбили. Болните са от Белица, Якоруда и Разлог. Всички те са хоспитализирани в инфекциозното отделение на областната болница в Благоевград. След направените проверки, се оказало, че има много приети в детски градини деца без задължителните имунизации. Съставен е и акт на директор на детска градина. Харесайте ни във Facebook ", "date": "2019.02.26", "title": "Броят на болните от морбили продължава да расте"}
{"url": "https://www.bgonair.bg/reportazhi/2019-02-26/sled-sreshtata-na-farmatsevtite-v-zdravnoto-ministerstvo-zhaltite-zhiletki-ostavat", "text": "\r\n Фармацевти бяха на среща в здравното министерство заради проблема с въвеждането на 4 нови електронни системи, който предизвика протест на стотици аптеки през миналата седмица. От Националната аптечна камара настояват въвеждането на системите да не е за тяхна сметка.  Четирите нови електронни системи са: верификация или следене за фалшиви лекарства, да няма износ на липсващи на местния пазар медикаменти, нов софтуер по системата към НАП и въвеждане на електронна рецепта.  А протестиращите фармацевти са категорични: те ще костват сериозен разход, който не трябва да е за тяхна сметка. На 20 февруари стотици аптеки в цялата страна затвориха в знак на протест, а фармацевти твърдят, че и нововъведената система за проверка на фалшивите лекарства, която е единна за целия ЕС и влезе в сила на 9 февруари, не работи съвсем гладко. Фармацевтите дават срок от 1 седмица на министерството да излезе с конкретни мерки за решаване на проблемите в сектора. В противен случай заплашват с нови протести, а сега продължават работа с жълти жилетки. Харесайте и страницата ни във Facebook ", "date": "2019.02.26", "title": "След срещата на фармацевтите в здравното министерство - жълтите жилетки остават"}
{"url": "https://www.bgonair.bg/reportazhi/2019-02-26/anonimen-signal-za-bomba-zatvori-rayona-na-garata-v-lovech", "text": "\r\n Сигнал за бомба спря влак на метри от жп гарата в Ловеч. Анонимен мъжки глас съобщил днес по обед на спешния телефон, че има поставено взривно устройство в района на гарата. Това наложило хората да слязат, преждевременно.  Тъй като не уточнено конкретно мястото полицията отцепи голям район, включително и жп гарата и автогарата, както и няколко заведения около тях.  Въпреки засиленото полицейско присъствие хората останаха спокойни, а сигнала за бомба приеха на шега.  Сигналът за взривно устройство не наруши разписанието на автобусните превози  След щателна проверка взривно устройство не бе открито.  ", "date": "2019.02.26", "title": "Анонимен сигнал за бомба затвори района на гарата в Ловеч"}
