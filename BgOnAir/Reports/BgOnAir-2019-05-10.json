{"url": "https://www.bgonair.bg/ekrani/2019-05-10/los-andzhelis-zamenya-starite-koli-s-na-elektromobili-do-2050-g", "text": "Всички превозни средства по улиците на Лос Анджелис да са само електрически, предвижда управата на втория по големина град в САЩ. Промяната трябва да е факт до 2050 година. Идеята е промяната да стане на няколко етапа. До 2025 г. около 25% от автомобилите в града трябва да са електрически, а до 2035 г. техният брой ще нарасне до 80%. Това се отнася не само за леките коли, но и за училищните автобуси. През 2028 г. целият градския транспорт трябва да премине на ток, а до 2034 г. същото ще се случи и с таксита. За целта ще бъдат създадени и 20 площадки със станции за бързо зареждане, информира  От кметството вече обявиха, че имат за цел и да се намали времето, което жителите прекарват в пътуване. Ако това се случи, сегашното средно разстояние от около 24 км., което човек изминава за един ден, ще намалее с близо 10 км. през следващите 15 години.  Планира се още през 2050 г. всички компании, действащия на територията на града, да работят с техника, която не изразходва вредни емисии.", "date": "2019.05.10", "title": "Лос Анджелис заменя старите коли с електромобили до 2050 г."}
{"url": "https://www.bgonair.bg/economy/2019-05-10/bnb-otchita-spad-na-potrebitelskoto-doverie-prez-april", "text": "Понижението сред градското население на страната води до лек спад на потребителското доверие в България през април 2019 г. с 0,7 пункта в сравнение с януари. Известно влошаване в оценките на живеещите градовете за разлика от населението в селата се наблюдава по отношение на икономическата ситуация в страната през последните дванадесет месеца. Същевременно обаче прогнозите за следващите дванадесет месеца и на градското, и на селското население са по-неблагоприятни, в резултат на което общият балансов показател намалява с 2,1 пункта. Мненията за финансовото състояние на техните домакинства през последните дванадесет месеца, както и очакванията им за следващите дванадесет месеца, са по-негативни в сравнение с три месеца по-рано. По отношение на безработицата в страната през следващите дванадесет месеца прогнозите се изместват към по-умерените мнения, в резултат на което параметърът се понижава с 4,4 пункта. Потребителите продължават да считат, че през последните дванадесет месеца има покачване на потребителските цени, но с по-слаб темп спрямо оценките, регистрирани през януари. Същевременно и инфлационните им очаквания за следващите дванадесет месеца са по-слабо изразени. Четете още икономически новини на  . Харесайте страницата ни във Facebook  \r\n ", "date": "2019.05.10", "title": "БНБ отчита спад на потребителското доверие през април"}
{"url": "https://www.bgonair.bg/bulgaria/2019-05-10/obshtina-pleven-preduprezhdava-priberete-pchelite-utre", "text": "Дейностите ще се извършат на 11 май, от 8.00 до 17.00 ч., в масив с площ 1130 дка в местностите Текийски орман и Булин дол в землището на град Плевен. Обработката ще се извърши с фунгицид \"Таркза\", хербицид \"Скорпио\" и инсектицид \"Цитрин макс\". Съобщението е в изпълнение на Наредба нр. 13 на МЗХГ за мерките за опазване на пчелите и пчелните семейства от отравяне, и начините за провеждане на растителнозащитни, дезинфекционни и дезинсекционни дейности, посочват от пресцентъра на община Плевен, информира  Харесайте и страницата ни във Facebook ", "date": "2019.05.10", "title": "Община Плевен предупреждава: Приберете пчелите утре"}
{"url": "https://www.bgonair.bg/economy/2019-05-10/20-ot-zhenite-v-it-sektora-u-nas-obmislyat-da-napusnat-rabota", "text": "Значителен брой жени обмислят да напуснат IT сектора поради несправедливо възнаграждение и полови предразсъдъци, сочат данни от международно проучване, проведено от Tek-Experts. В България една на всеки пет жени (19.3%) е напът да се откаже от кариерата си заради по-ниско заплащане спрямо това, което мъжете в сектора получават.  Този процент е най-нисък в сравнение с останалите държави, участвали в проучването, а това означава, че IT индустрията в България полага усилия да елиминира проблема и тези усилия не остават напразни. Процентът на жените, които обмислят да напуснат IT сферата поради същата причина в Нигерия, е подобен (20.3%), докато в останалите държави, участвали в проучването, той е значително по-висок. Във Виетнам например всяка четвърта жена (26.5%) е обмисляла такова решение, в САЩ – всяка трета (31%). Близо половината от жените в въпросната сфера в България (44%) смятат, че имат по-малък шанс за повишение спрямо мъжете.      Докладът също така установява, че 81% от над 590 жени у нас, взели участие в проучването, са убедени, че училищата не са достатъчно активни в насърчаването на момичетата да се стремят към кариера в областта на IT. Много от жените споделят, че са изпадали в ситуации на неравенство и че не са усетили необходимата подкрепа по пътя на професионалното им развитие в тази сфера. Четете още икономически новини на  Харесайте ни в страницата ни във Facebook ", "date": "2019.05.10", "title": "20% от жените в IT сектора у нас обмислят да напуснат работа"}
{"url": "https://www.bgonair.bg/economy/2019-05-10/ekipat-na-balgarskiya-startap-centroida-stava-chast-ot-scalefocus", "text": "Технологичната компания за софтуерно инженерство и дигитална трансформация ScaleFocus придобива българския стартъп Centroida, който специализира в блокчейн, облачни технологии, изкуствен интелект и машинно обучение. Засега цената на придобиването остава поверителна информация, но преговорите са били лесни и са протекли изключително бързо. \"Почти целият екип на Centroida се присъединява към компанията купувач като част от най-голямата софтуерна компания в България. Имаме допълващи се познания в много сфери. ScaleFocus се интересуваше от ноу-хауто ни в сферата на изкуствения интелект, където ние сме много силни. Вече имаме множество проекти за компютърно зрение и автоматизация в сферите на сигурността и маркетинга и вярваме, че от тази наша експертиза ще има огромни ползи“, заяви главният изпълнителен директор на Centroida Ангел Келчев пред Investor.bg. \"Екипът на Centroida (30 специалисти) се състои от амбициозни и енергични професионалисти, с които се работи лесно. Именно тези качества са в основата на рецептата за растеж на ScaleFocus, следвана от години. Изкуственият интелект и машинното обучение са изключително важни за ScaleFocus през 2019 г. Компанията очаква огромен ръст в тези две сфери в близките 2-3 години. Опитът на Centroida в изкуствения интелект и машинното обучение ще помогне на ScaleFocus да обслужва още по-добре клиентите си от целия свят и да им предоставя софтуерни решения с безупречно качество. С нетърпение очакваме да приложим на практика уменията на Centroida в областта на лицевото разпознаване, автоматизацията, роботизацията и науката за данни\", поясни изпълнителният директор на ScaleFocus Пламен Цеков.  От друга страна, създаденият през 2016 г. от трима възпитаници на Американския университет в Благоевград стартъп ще се възползва от силното бизнес представяне и присъствие на ScaleFocus в САЩ, където е партньор на едни от най-добрите доставчици на облачни услуги в света като Microsoft, Amazon, Google, SAP, Oracle – пазар, който е сред основните цели за Centroida. \"Тяхното бизнес развитие в САЩ е впечатляващо, те растат много бързо там и са постигнали обем, който ще ни отнеме огромни ресурси да постигнем сами. Така че имахме добро покритие в доста области\", каза още пред  Келчев.  Същевременно някои от мениджърите и съоснователи на  Centroida няма да се присъединят към ScaleFocus, а ще продължат да разработват в самостоятелна компания един от последните продукти на Centroida в сферата на машинното зрение и невролингвистичното програмиране – Notify, който анализира данните от камерите с цел маркетинг и  сигурност. В последно време ScaleFocus е активна в сферата на сливанията и придобиванията. Така например в края на 2018 г. тя купи българската компания Upnetix - една от 50-те агенции в света, сертифицирани за разработка на Google, с фокус върху дигитална трансформация и устойчиви уеб и мобилни софтуерни решения. ", "date": "2019.05.10", "title": "Екипът на българския стартъп Centroida става част от ScaleFocus"}
{"url": "https://www.bgonair.bg/reportazhi/2019-05-10/balon-s-goresht-vazduh-se-zakleshti-v-skalite-nad-perushtitsa", "text": "\r\n Балон с горещ въздух се озова заклещен в скалите над Перущица, след като непредвиден порив на вятъра променил курса му. За щастие никой от пътниците на борда му не е пострадал.  Снощи на площада в Перущица започват празненствата по случай 142-годишнина от Априлското въстание. За първа година в честванията участва и летящ балон. В коша на балона на Борис Аргиров се качват той и няколко местни жители. Издигат се и пускат 15-метров трикольор, но минути по-късно излиза непредвиден вятър.  Местните веднага разбират, че с балона се случва нещо.  На място идват полиция, пожарна и екип на спешна помощ. За щастие всички са невредими. Балонът остава на скалите, днес част от техниката е свалена.  ", "date": "2019.05.10", "title": "Балон с горещ въздух се заклещи в скалите над Перущица"}
{"url": "https://www.bgonair.bg/denqt-on-air/2019-05-10/ekspert-otteglyaneto-na-iran-ot-yadrenoto-sporazumenie-ne-biva-da-se-podtsenyava", "text": "\r\n Заплашена ли е страната ни от нова мигрантска вълна? Преди около 10 дни премиерът Борисов заяви, че правителството е разтревожено от подготовката на т.нар. \"поход на надеждата\", който се организира в лагерите в Турция. И тъй като през България не е лесно да се премине, към момента над 50 хил. души се организират да тръгнат по Балканския път - през Гърция, Македония, Сърбия, Хърватия, Австрия и Германия.  \"По-скоро тук става въпрос за големи напъни, тъй като нито една от стряскащите прогнози, давани досега, не се случи в действителност. Обстановката в Турция обаче към момента е много напрегната предвид предстоящите избори в страната\", коментира в студиото на   арабистът проф. Владимир Чуков. Той отбеляза, че другата голяма криза, на която трябва да се обърне внимание, е иранската ядрена програма.  \"Всички виждаме какво се случва ежедневно. Доверието, в онези, които крепяха сделката за ядреното споразумение, е напът да бъде напълно изгубено. Не става въпрос единствено за преустановяването на иранската ядрена програма. Става въпрос за куп неща, които е възможно да се появят като последствия\", допълни още Чуков. Пред   експертът уточни, че САЩ поставят акцент върху лимитиране дейностите на ядрените съоръжения в Иран, докато европейците - и върху балистичната програма. Защото просто Европа е твърде близо. \"На практика се създават две паралелни гнезда на напрежение, които по един или друг начин използват като инструмент проблема с мигрантите\", отсече гостът в студиото на Ганиела Ангелова. Вчера Европейският съюз публикува съвместно изявление, в което се посочва, че отхвърля \"ултиматума\" на Иран относно по-нататъшното изпълнение от Техеран на ангажиментите, поети през 2015 година в Съвместния цялостен план за действие (JCPOA), известен още като иранското \"ядрено споразумение\".  Иранският президент Хасан Рохани пък определи 60-дневен краен срок за останалите си партньори в сделката и най-вече за ЕС да предприеме конкретни мерки, за да реагира на санкциите на САЩ, насочени към иранския петролен и банков сектор. Дотогава Техеран повече няма да спазва ограниченията за добиване на високообогатен уран, описани в сделката. След съобщението на Иран френското правителство предупреди за ескалиране на напрежението, ако ядрената сделка бъде нарушена, а Германия заяви, че иска запазване на ядреното споразумение. Междувременно президентът на САЩ Доналд Тръмп наложи допълнителни санкции на Иран, насочени към рудодобивния сектор и производство на метали като желязо, стомана, алуминий и мед.", "date": "2019.05.10", "title": "Експерт: Оттеглянето на Иран от ядреното споразумение не бива да се подценява"}
{"url": "https://www.bgonair.bg/reportazhi/2019-05-10/dva-dni-plashtame-nay-skapiya-tok-na-svobodniya-pazar-v-es", "text": "\r\n Заради рекордния скок на електроенергията на свободния пазар през последните дни, може да се стигне до частично спиране на производството.  За това предупреждават представители на бизнеса. Засегнати са не само големи индустриални потребители, но и по-малки дружества.  В два поредни дни тази седмица – на 8 и 9 май цените на тока на свободния пазар са били най-високите в целия Европейски съюз.  Работодателските организации веднага настояха за спешни мерки, за да бъде защитена индустрията. Сред потърпевшите е и фирма от Стара Загора, която изготвя метални отливки за българския пазар и за износ.  \"Цената се увеличи два-три пъти. На фона на средноевропейските цени тя е до два пъти по-висока и ние не сме конкурентни. \"Прогрес\" е доставчик на 70% от българското машиностроене. Ако затворим ние, затваря цялата индустрия\", посочи Славин Янакиев. Съмненията на бизнеса са за манипулации от страна на държавните производители.  Предприятията работят на сериозна загуба от началото на седмицата. Засега не се планира съкращаване на персонал, но като крайно мярка са готови и на това.  Харесайте страницата ни във Facebook  \r\n ", "date": "2019.05.10", "title": "Два дни плащаме най-скъпия ток на свободния пазар в ЕС"}
{"url": "https://www.bgonair.bg/bulgaria/2019-05-10/svlachishteto-na-patya-kam-rilskiya-manastir-se-aktivizira-otnovo", "text": "Отново се активизира свлачището на пътя към Рилския манастир. През нощта са се изсипали големи камъни и земна маса. Сутринта участъкът беше напълно затворен, а около обяд екипите успяха да разчистят едното платно за движение.  От Агенция \"Пътна инфраструктура\" обаче предупреждават шофьорите да се движат с повишено внимание в района. През последната година отсечката се укрепваше многократно. Само преди месец на същото място имаше срутище. Проектът за цялостното укрепване на пътя вече е одобрен и до няколко месеца се очаква проблемът да бъде разрешен.  ", "date": "2019.05.10", "title": "Свлачището на пътя към Рилския манастир се активизира отново"}
{"url": "https://www.bgonair.bg/bulgaria/2019-05-10/otkriha-stara-rachna-granata-kray-pavlikeni", "text": "Стара и корозирала ръчна граната е намерена близо до село Долна Липница, намиращо се в община Павликени, съобщиха от полицията във Велико Търново. Гранатата е намерена при извършването на почистваща дейност от страна на жители. Незабавно районът е бил отцепен, пише  . На мястото е разположена полицейска охрана, която да го охранява до пристигането на специализиран екип от сапьори на Министерството на отбраната. Харесайте и страницата ни във Facebook ", "date": "2019.05.10", "title": "Откриха стара ръчна граната край Павликени"}
{"url": "https://www.bgonair.bg/direktno/2019-05-10/ima-nedostig-na-nekachestveni-kadri-za", "text": "\r\n Бизнесът изпитва сериозен глад за подготвени кадри, каза съоснователят на SoftUni Иван Ненков пред  . Ненков е един от лекторите на юбилейното издание на конференцията \"Образование и бизнес\", което ще се състои на 13 май в Народния театър. Дизайнерът Иван Донев пък разказа в предаването  как е приел католическата вяра и разчете в посещението на папа Франциск единствено послание за мир. Католическата общност обаче била ядосана за изказването на пловдивския митрополит, който преди дни заяви, че посещението на Франциск било с цел да обедини всички църкви около Рим, и когато дойде Антихристът, папата да го посрещне.      ", "date": "2019.05.10", "title": "Бизнесът изпитва глад за подготвени кадри, смята експерт"}
{"url": "https://www.bgonair.bg/bulgaria/2019-05-10/ima-razminavane-v-dannite-za-imotnoto-sastoyanie-na-rumen-porozhanov-i-zhena-mu", "text": "\r\n Имотното състояние на земеделския министър Румен Порожанов отново във фокуса на общественото внимание. Разследване на вестник \"Сега\" показа разминаване между данните, декларирани от него пред антикорупционната комисия през 2017 година, и данните, публикувани на сайта на комисията. В качените на страницата, липсват сделки, извършвани от съпругата на Румен Порожанов - Веска. През 2017 година тя е получила два апартамента, един гараж и 13 декара земеделска земя. В изисканата от земеделското министерство декларация, колегите от вестник \"Сега\" обаче откриват всички факти надлежно описани.  Таня Петрова - журналист, вестник \"Сега\" каза пред камерата на  , че всички имотни сделки на г-жа Порожанова са надлежно декларирани, а комисията трябва да обясни как цели редове от декларацията изчезват и публикуваното на сайта няма нищо общо с реалността. Още повече, че с този проблем може да се окаже не само г-н Порожанов, но и множество други публични лица.  От ведомството дори уточняват, че сделките са сключени като ликвидационни с дялове в дружествата, в които Веска Порожанова е имала участие. Неясно остава защо, след като върху публикуваните от антикорупционната комисия страници има мокър печат \"вярно с оригинала\", тези данни липсват в публикуваните от тях. За   от Министерството на земеделието и храните бяха категорични, че ще изискат корекция на изнесените от комисията факти и обстоятелства.  Харесайте и страницата ни във Facebook ", "date": "2019.05.10", "title": "Има разминаване в данните за имотното състояние на Румен Порожанов и жена му"}
{"url": "https://www.bgonair.bg/bulgaria/2019-05-10/targovtsi-ot-grafa-vnesoha-isk-sreshtu-stolichnata-obshtina-zaradi-remonta", "text": "\r\n Близо 390 хиляди лева искат търговците от улица \"Граф Игнатиев\" за пропуснати ползи и претърпени вреди от емблематичния ремонт, който продължи по-дълго от очакваното. Днес 14 търговци внесоха колективен иск срещу Столичната община в Софийския градски съд. В него могат да се присъединяват допълнително търговци в хода на делото.  Съдебното дело се води от името на създаденото специално за целта сдружение \"Справедливост за всички в България\".  Търговците в района претендират за справедливи обезщетения само за 6-месечен период, като приемат останалите месеци за необходими за мащабния ремонт.  На среща между общината и търговците миналата година, им беше предложена безплатна реклама на бизнеса, което така и не се случи. А краен срок на ремонта от общината така и не дадоха.", "date": "2019.05.10", "title": "Търговци от \"Графа\" внесоха иск срещу Столичната община заради ремонта"}
{"url": "https://www.bgonair.bg/bulgaria/2019-05-10/rosen-zhelyazkov-nyama-predopredelen-kontsesioner-za-letishte-sofiya-vsichki-imat-ravni-shansove", "text": "\r\n Всички участници, подали оферти за участие за концесията на Летище София, на този етап имат равни шансове и няма предопределен изпълнител. Така министърът на транспорта Росен Желязков отговори на обвиненията на БСП, че при отварянето на офертите на първо място е бил поставен френско-турски консорциум. Офертите бяха отворени вчера, а всички петима кандидати бяха допуснати до конкурса.", "date": "2019.05.10", "title": "Росен Желязков: Няма предопределен концесионер за Летище София, всички имат равни шансове"}
{"url": "https://www.bgonair.bg/reportazhi/2019-05-10/rotari-klub-varna-restavrira-pameten-za-morskata-ni-stolitsa-znak", "text": "\r\n Паметен знак с височина над 6 метра вече е напълно реставриран и привлича погледите на варненци и гости на града. Идеята е на \"Ротари клуб\" - Варна и е осъществена в знак на благодарност към хората, участвали в изграждането на магистралата към Златни пясъци. Знакът е направен от бял варовик и се намира преди спирката, известна на варненци като\"Марек\". Идеята на инициаторите е да върнат историческата памет на Варна с жест на благодарност към хората, участвали в изграждането на магистралата, която е променила социално-икономическия живот на града.  Само до преди месец и половина на мястото дори не е личало, че има паметник. Липсвал е парапетът, а пейките са били изпочупени. Идеята за възстановяването на паметния знак е приета радушно и от община Варна. ", "date": "2019.05.10", "title": "\"Ротари клуб\" - Варна реставрира паметен за морската ни столица знак"}
{"url": "https://www.bgonair.bg/denqt-on-air/2019-05-10/politolozi-cherniyat-pr-koyto-pravi-prezidentat-na-upravlyavashtite-e-predizborna-agitatsiya", "text": "\r\n Президентът Румен Радев коментира политическата ситуация в страната като посочи, че скандалите с имотите на властта няма как да бъдат заглушени, защото гражданите очакват реално противодействие на корупцията. Държавният глава заяви, че е равно отдалечен от всички партии и отправи критики към Бойко Борисов, че води предизборна кампания с пари от държавния бюджет. За поредните нападки между президент и премиер в студиото на \"Денят ON AIR\" говориха политолозите доц. Стойчо Стойчев и Любомир Стефанов. \"Докато двамата са от различни лагери винаги може да очакваме да има такъв вид сблъсък и конфронтация. Още повече, когато президентът има политически мераци и слиза на нивото на партийната политика, влиза в партийни пререкания с партийните лидери. Очевидно е, че когато заемаш държавен пост, харчиш държавни пари и очевидно президентът използва целия бюджет на президентската администрация да прави черен PR на управляващите, което представлява предизборна агитация\", смята Стойчев. Стефанов се съгласи с твърдението му, като заяви, че на Радев само му се иска да е независим и този черен PR, който използва, бил доста \"долнопробен\". Той допълни, че чрез поведението си президентът заема страната на опозицията, което не било безпартийно.  По думите на доцента, Радев заема ясно страната на Корнелия Нинова. А Стефанов допълни, че БСП, която е със 100-годишна традиция, е показала, че нищо не е научила. Според Стойчев социологията има за цел да формира нагласите, а е ясно, че между ГЕРБ и БСП има разлика, която не може да бъде стопена. По темата за скандалите с апартаментите и двамата политолози се обединиха около мнението, че \"апартаментгейт\" е симптом на самозабравяне и е ясно, че не се толерира от хората. Въпреки това, хората си подкрепяли определена партия, независимо какво се излага на показ в тези скандали.", "date": "2019.05.10", "title": "Политолози: Черният PR, който прави Радев на управляващите, е предизборна агитация"}
{"url": "https://www.bgonair.bg/economy/2019-05-10/tramp-ne-se-sheguva-vdigna-na-25-mitata-varhu-kitayskiya-vnos", "text": "\r\n Търговската война между САЩ и Китай се задълбочава. Вашингтон изпълни заканата си и новото повишение на митата върху китайски стоки влезе в сила.  Припомняме, че Доналд Тръмп обяви, че смята да увеличи от 10 на 25% митата върху китайски внос на стойност 200 милиарда долара. Особено тежко засегнати ще са стоките като мобилни телефони, компютри, дрехи и играчки.  На този фон днес трябва да продължат преговорите между двете страни, чиято цел е достигането до търговско споразумение. Пекин обаче изрази дълбокото си разочарование от прилагането на новите санкции и заяви, че ще бъдат взети ответни мерки. Харесайте страницата ни във Facebook ", "date": "2019.05.10", "title": "Тръмп не се шегува: Вдигна на 25% митата върху китайския внос"}
{"url": "https://www.bgonair.bg/economy/2019-05-10/eskalatsiyata-na-targovskata-voyna-dovede-do-poskapvane-na-petrola", "text": "Цените на петрола се повишават, след като влязоха в сила новите по-високи мита на американския президент Доналд Тръмп върху китайски стоки на стойност 200 млрд. долара, съобщава \"Ройтерс\". По този начин търговският спор между двете най-големи икономики в света и потребители на петрол ескалира допълнително, пише . Фючърсите върху американския суров петрол WTI поскъпват с 0,63% до 62,09 долара за барел. Повишението при сорта Брент е с 0,47% до 70,72 долара за барел. \"Цените на петрола заедно с повечето рискови активи се движат почти синхронно с актуализациите на търговските мита\", казва Едуард Моя, старши пазарен анализатор в брокерската компания OANDA. Нарастването на напрежението между двете страни - най-големи потребители в света, вероятно ще повлияе на търсенето на петрол. Двете страни формират 34% от световното потребление на петрол през първото тримесечие на 2019 г. по данни на Международната агенция по енергетика. Данните за увеличаване на доставките заедно с опасения, свързани с търсенето в крайна сметка носят понижение за цените на петрола на седмична база. WTI е напът да отчете седмична загуба от 0,3%, като това за него ще бъде трета негативна седмица подред. Брент се насочва към втора седмична загуба от 0,6%. Харесайте ни в страницата ни във Facebook ", "date": "2019.05.10", "title": "Ескалацията на търговската война доведе до поскъпване на петрола"}
{"url": "https://www.bgonair.bg/world/2019-05-10/informatora-na-uikiliyks-beshe-osvoboden-ot-zatvora", "text": "Бившият анализатор на американското разузнаване Челси Манинг беше освободен от затвора. Манинг напусна ареста, въпреки че за пореден път отказа да съдейства на правителството с информация за \"Уикилийкс\".  31-годишният Манинг обаче ще бъде призован отново на 16 май. Бившият военен беше задържан в началото на март с цел да помогне при разследването на Джулиан Асанж и \"Уикилийкс\". През 2013 година Манинг беше признат за виновен по обвинения в шпионаж и изтичане на тайни военни досиета. Присъдата му беше 35 г. , но прекара само седем години в затвора, след като през 2017 година Барак Обама го помилва. Харесайте и страницата ни във Facebook ", "date": "2019.05.10", "title": "Информаторът на \"Уикилийкс\" беше освободен от затвора"}
{"url": "https://www.bgonair.bg/ekrani/2019-05-10/dzhef-bezos-s-nova-ambitsiozna-tsel-sazdava-lunohoda-blue-moon", "text": "\r\n Милиардерът Джеф Безос с нова амбициозна цел. Американският предприемач представи макета на най-новия си космически проект – луноходът \"Blue Moon\". Това е най-големият създаван досега апарат за лунни мисии. Реализацията на проекта е отнела три години. Високата технология на машината ще ѝ позволява да извършва сложни маневри, необходими за безопасно приземяване на лунната повърхност. Апаратът също така ще може да транспортира оборудване до естествения спътник на Земята. По време на представянето най-богатият човек в света и основател на компанията Amazon уточни, че разработва своя ракета, която да може да изведе в космоса лунния модул.  ", "date": "2019.05.10", "title": "Джеф Безос с нова амбициозна цел: Създава лунохода \"Blue Moon\""}
{"url": "https://www.bgonair.bg/world/2019-05-10/kamion-uvisna-na-ozhivena-magistrala", "text": "Инцидент на оживена магистрала в САЩ по чудо се размина без жертви. Камион излезе от магистрала близо до Ню Джърси, разби мантинелата и увисна върху надлез.  Има пострадали, но за щастие те не са сериозно ранени.  На място са пристигнали екипи на спешна помощ и полицията. Причините за инцидента се изясняват. Харесайте ни в страницата ни във Facebook ", "date": "2019.05.10", "title": "Камион увисна върху надлез на оживена магистрала в САЩ"}
{"url": "https://www.bgonair.bg/world/2019-05-10/naslednitsata-na-milioni-ana-sorokin-shte-lezhi-v-zatvora", "text": "\r\n Опит за измама завърши със сурова присъда. 28-годишната Ана Сорокин, която се представяше за наследница на милиони, с цел да получи заеми от банки, беше осъдена на 4 до 12 години затвор.  Германката с руски корени беше призната за виновна за измами, чиято стойност възлиза на 200 хиляди долара. В продължение на почти 4 години Сорокин успявала да поддържа версията, че притежава милиони.  По този начин си позволила да наеме частен самолет и луксозен хотел в Ню Йорк. Тя дори опитала да вземе заем от 22 милиона долара, представяйки фалшиви банкови извлечения и документи.  Възможно е 28-годишната жена да бъде депортирана обратно Германия. Малко след като чу присъдата си - Сорокин се извини и заяви, че съжалява за грешките си. Харесайте страницата ни във Facebook ", "date": "2019.05.10", "title": "\"Наследницата на милиони\" Ана Сорокин ще лежи в затвора"}
{"url": "https://www.bgonair.bg/world/2019-05-10/12-dushi-postradaha-sled-silnata-burya-v-moskva", "text": "12 души пострадаха след силната буря, която се разрази над Москва в четвъртък. Тя остави и десетки паднали дървета след себе си. Със сериозни наранявания са само двама от ранените, които останаха в болница. Проливният дъжд на моменти е преминавал в градушка. Падналите дървета и предмети са причинили щети на пет автомобила. Прогнозата за времето в Москва предвижда валежи и днес. Над града се очакват да се разразят гръмотевични бури. Харесайте ни в страницата ни във Facebook ", "date": "2019.05.10", "title": "12 души пострадаха след силната буря в Москва"}
{"url": "https://www.bgonair.bg/kriminalno/2019-05-10/zhena-i-dvete-y-detsa-postradaha-pri-katastrofa-v-shumen", "text": "Жена е пострадала при катастрофа до пътния възел с пътя Шумен – Силистра, съобщиха от МВР. Колата е управлявана от 31-годишна шуменка. В автомобила са били и децата ѝ – момиче и момче на 6 и 9 години. Тримата са откарани в болница. По първоначални данни децата са без сериозни травми, но са оставени за наблюдение. Сигналът за инцидента е получен тази сутрин. Лек автомобил \"Мазда“ с шуменска регистрация е излязъл от пътя и се е преобърнал, информира  Жената има травма на лявата ключица и фрактури на четири ребра. Взета е кръвна проба за проверка на алкохол. Харесайте ни в страницата ни във Facebook", "date": "2019.05.10", "title": "Жена и двете ѝ деца пострадаха при катастрофа в Шумен"}
{"url": "https://www.bgonair.bg/ekrani/2019-05-10/predi-evrovota-razkriha-191-sektsii-v-64-strani", "text": "191 секции са разкрити в 64 страни за изборите за членове на Европейския парламент на 26 май т. г., информира говорителят на ЦИК Александър Андреев. Най-големите секции са в държавите членки на ЕС - във Великобритания - 24, в Испания -16 , в Германия - 24, в Гърция - 13 и във Франция - 10. За сравнение на евроизборите през 2014 г. общият брой секции е бил 179 в 35 държави, като във Великобритания - 25, в Германия - 10, намалени в последствие на 8, в Испания - 46, в Гърция - 11 и във Франция - 12, посочи Андреев. Общо 14 сигнала и 10 жалби е разгледала ЦИК досега от началото на кампанията. Шест от сигналите са във връзка с предизборната кампания основно заради неправилно отразяване на платените платформи в телевизиите, позоваване на социологическите проучвания и др. Жалбите срещу решения на ЦИК са 25, висящи са две, съобщава dnes.bg. Заявления за регистрации като наблюдатели на изборите са подали 7 неправителствени организации, като 5 от тях вече са регистрирани. Общият брой на заявените наблюдатели е 63 от различните 7 организации. Европейски младежки форум и ПАЧИС са чуждестранните организации, подали искане за наблюдатели. Харесайте ни в страницата ни във Facebook ", "date": "2019.05.10", "title": "Преди евровота: Разкриха 191 секции в 64 страни"}
{"url": "https://www.bgonair.bg/bulgaria/2019-05-10/komandirovat-947-politsai-po-moreto-shte-bdyat-za-sigurnostta", "text": "\r\n 947 служители на МВР ще бъдат командировани за летния сезон в курортите по морето, обяви министърът на вътрешните работи Младен Маринов. Най-много ще бъдат те в Бургаска област, тъй като там има най-голяма концентрация на туристи - 781. Във Варна ще бъдат командировани 126 полицаи, а в Добрич - 40, обясни Маринов. \"За нормалното и спокойно протичане на летния сезон се взимат всички мерки, включително се увеличава и капацитетът на специализирания отряд за борба с тероризма в сектора, който противодейства на бомбените заплахи. Става дума за технологично обновление за по-ефективна и бърза проверка на съмнителни багажи, вещи и чанти, които са забравени\", уточни шефът на МВР.", "date": "2019.05.10", "title": "Командироват 947 полицаи по морето, ще бдят за сигурността"}
{"url": "https://www.bgonair.bg/bulgaria/2019-05-10/deputatite-reshiha-otkriva-se-meditsinski-fakultet-v-burgas", "text": "Парламентът реши да се открие Медицински факултет в структурата на Университет \"Проф. д-р Асен Златаров\" в Бургас. С това се цели да се постигне преодоляване на регионалните диспропорции на разпределените на лекарите в страната, съобщи  В новото основно звено ще се обучават студенти по специалността \"Медицина\". Академичният състав ще се състои от 54 човека, разпределен в 9 катедри, а 70% от лекционните курсове ще се водят от хабилитирани преподаватели. За провеждането на клиничната практика на студентите университетът е предвидил да сключи договор в УМБАЛ \"Дева Мария\" и УМБАЛ - Бургас. В медицинския факултет ще се подготвят лекари за нуждите на региона и страната - за системата на спешната медицинска помощ, извънболничната и болнична помощ, диспансери, центрове за опазване на общественото здраве, научноизследователски институти, служби по трудова медицина. Разкриването на факултета ще спомогне за това младите хора да могат да учат медицина близо до родните си места, коментира депутатът от ГЕРБ Ивелина Василева. Валери Симеонов от \"Обединени патриоти\" подчерта и острата нужда от медицински кадри в областта, като даде пример, че и пациенти от Ямбол и Сливен се лекуват в Бургас.  ", "date": "2019.05.10", "title": "Депутатите решиха: Открива се Медицински факултет в Бургас"}
{"url": "https://www.bgonair.bg/bulgaria/2019-05-10/vatreshniyat-ministar-sazdaden-e-mehanizam-za-izbori-bez-narusheniya", "text": "Министърът на вътрешните работи Младен Маринов обяви, че е създаден добър механизъм за проверка на всички сигнали в деня на изборите - 26 май. Това е станало на среща между представители на МВР, ЦИК, ДАНС и Прокуратурата.  Обсъдена е както физическата охрана и опазването на обществения ред, така и киберсигурността на информацията, която се обменя по време на изборите, съобщи БНР. \"Проверка на всеки сигнал, така че да допринесем за добро преминаване на изборите - без нарушения. Мога да ви уверя, че ще изпълним всичко, което трябва, за да няма съмнение\", категоричен е вътрешният министър. Представители на Централната избирателна комисия ще обсъдят подготовката на предстоящите избори за евродепутати с президента Румен Радев и с представители на правителството. Харесайте страницата ни във Facebook ", "date": "2019.05.10", "title": "Вътрешният министър: Създаден е механизъм за избори без нарушения"}
{"url": "https://www.bgonair.bg/sutreshen-blok/2019-05-10/dara-ekimova-s-nova-avtorska-pesen", "text": "\r\n Певицата Дара Екимова с нова песен, насочена към проблемите на тийнейджърите. \"Посланието е, че трябва да се обичаме повече и да не мразим\", каза Дара в студиото на \"България сутрин\". \"Вдъхновението дойде от постове и коментари в социалните мрежи. Там ежедневно виждаме снимки, фотошоп, колко е красив този или онзи човек, а забравяме да обичаме себе си“, подчерта Екимова пред Bulgaria ON AIR.   “Изненадана съм, че в моите канали в социалните мрежи в Instagram и Youtube има много позитивни коментари, но съм била свидетел и на обратното“, каза още тя. Според певицата, когато човек има време да хейтва в сайтовете, означава, че няма какво да прави, че е човек без цели и мечти в живота. Това е първата ѝ изцяло авторска песен, клипът има криминален сюжет, концепцията за него е на самата изпълнителка. \"Визията му представя две момичета, които са противоположни личности, правим съпоставка между доброто и злото\", посочи Дара. Певицата разказа и за емоционалната атмосфера по време на представянето на трибюта на песента \"Мой свят“ на група \"Сленг\", чийто вокалист Дими Екимов, който е баща на Дара, загина при катастрофа преди 11 години. В студиото на Гергана Венкова Дара Екимова посочи още, че в момента работи по още много проекти, които е амбицирана да реализира възможно най-скоро. Харесайте ни в страницата ни във Facebook ", "date": "2019.05.10", "title": "Дара Екимова с нова авторска песен и послание към тийнейджърите"}
{"url": "https://www.bgonair.bg/bulgaria/2019-05-10/obshtinskite-detski-zavedeniya-v-sofiya-pak-sa-tesni-nyama-myasto-za-nad-7000-detsa", "text": "\r\n Над 7 хиляди деца остават без място в общинските детски градини и ясли в столицата. Това показват резултатите от първото класиране за приема от септември тази година. Те бяха публикувани в информационната система на детските заведения, като тази година има промени в точките, които получават родителите при кандидатстване. Срокът за записване е 23 май.  Харесайте и страницата ни във Facebook ", "date": "2019.05.10", "title": "Общинските детски заведения в София пак са тесни: Няма място за над 7000 деца"}
{"url": "https://www.bgonair.bg/bulgaria/2019-05-10/svarshi-se-petar-hubchev-ofitsialno-napusna-natsionalniya-otbor", "text": "Сагата около напускането на Петър Хубчев като селекционер на националния по футбол приключи официално. Наставникът, който води държавния тим в последните две години и половина, напусна длъжността по собствено желание.  Според контракта, който има подписан с БФС, Хубчев ще трябва да върне три заплати. Раздялата вече е оформена документално.  Останалите членове на неговия щаб разтрогват договорите си с БФС по взаимно съгласие, което означава, че те няма да връщат заработеното до момента. Харесайте и страницата ни във Facebook ", "date": "2019.05.10", "title": "Свърши се: Петър Хубчев официално напусна националния отбор"}
{"url": "https://www.bgonair.bg/reportazhi/2019-05-10/smartta-na-britanetsa-kreyg-harpar-potopi-v-skrab-selo-stoyanovtsi", "text": "\r\n Българско село потъна в скръб след смъртта на британец, живял в селото през последните години. Мъжът почина след като в рамките на месец няколко лечебни заведения са си прехвърляли отговорността за лечението му. Той е бил диагонстициран с ХИВ и според близките му това е причината лекарите да отказват помощ. Преди няколко години Крейг Харпър не просто идва да живее в Еленския балкан, но и връща към живот село Стояновци.  \"Даде на всички тук много доброта, много любов. Помагаше, нямаше човек, на който той да не е помогнал. Той ни учеше също да обичаме всички хора, които живеят тук\", споделя Мария Михайлов, която е жител на Стояновци. Най-близкият човек на Крейг – Мартин Гьорев разказва, че всичко започнало през февруари, когато мъжът все по-често се чувствал отпаднал.  \"От изследванията се оказа, че му е понижен хемоглобинът и желязото – анемично състояние\", спомня си Мартин. Две седмици по-късно обаче състоянието на Крейг се влошава и постъпва в болница във Велико Търново . След отказа да бъде приет в болницата в Плевен, Мартин сам транспортира Крейг в спешния център \"Пирогов\" в столицата, където потвърждават, че той е носител на вируса ХИВ.  \r\nКрейг умира на 5 май, а близките му все още нямат отговор как се е стигнало до смъртта му. Харесайте страницата ни във Facebook ", "date": "2019.05.10", "title": "Смъртта на британеца Крейг Харпър потопи в скръб село Стояновци"}
{"url": "https://www.bgonair.bg/sutreshen-blok/2019-05-10/pediatrite-otnovo-na-bunt-podavat-kolektivna-ostavka-ako-ne-badat-izpalneni-iskaniyata-im", "text": "\r\n \"Спрете бездушния трафик на търговията със здравето на децата\" - под това мото протестираха педиатрите в столицата. Въпреки лошото време не само служители на болницата, но и техните пациенти се събраха и блокираха булеварда, намиращ се пред сградата на лечебното заведение и затрудниха движението в час пик, предаде репортерът Ива Григорова в \" \". Пред   педиатрите категорично заявиха, че ще подадат колективна оставка, ако Здравното министерство не удовлетвори исканията им.  Ниско заплащане и недофинансирани клинични пътеки са сред основните причини за недоволството. Надзорният съвет на Здравната каса в сряда реши да отпаднат месечните лимити за лечение на деца в педиатричната болница. Въпреки даденото обещание, протестът на лекари, медицински сестри и санитари не се отменя, защото това е само едно от исканията им.  Медиците настояват още за специален статут, който да гарантира на болницата независимост от финансовите ограничения на здравната каса и по-високо заплащане на труда на работещите в Педиатрията.  \r\nАко до 10 дни не се предприемат действия за решаването на проблемите на болницата, лекарите ще подадат оставки или ще започнат ефективна стачка. \r\nХаресайте страницата ни във Facebook  \r\n ", "date": "2019.05.10", "title": "Педиатри на протест: Подават колективна оставка, ако не бъдат изпълнени исканията им"}
