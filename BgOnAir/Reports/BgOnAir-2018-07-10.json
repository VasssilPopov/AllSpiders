{"url": "https://www.bgonair.bg/world/2018-07-10/samoletna-katastrofa-v-yuzhna-afrika-nay-malko-19-dushi-sa-postradali", "text": "Самолетна катастрофа в Южна Африка. Най-малко 19 души са ранени, след като машината е паднала в тревист район край столицата Претория. Не е ясно дали има загинали, както и каква е причината за инцидента. Снимка: Pixabay", "date": "2018.07.10", "title": "Самолетна катастрофа в Южна Африка, най-малко 19 души са пострадали"}
{"url": "https://www.bgonair.bg/world/2018-07-10/frenskiyat-prezident-pristiga-v-sankt-peterburg-za-macha-frantsiya-belgiya", "text": "Френският президент Еманюел Макрон ще пристигне днес в Санкт Петербург за мача между Франция и Белгия.  Днес в 21 часа българско време е първият полуфинал на Световното по футбол. Любопитен момент преди сблъсъка е, че една от легендите на Петлите - Тиери Анри помага на футболистите на Белгия.  Бившият нападател в момента е помощник-треньор в щаба на Червените дяволи. А френският президент Макрон ще бъде в Санкт Петербург заедно с група известни френски футболисти.", "date": "2018.07.10", "title": "Френският президент пристига в Санкт Петербург за мача Франция - Белгия"}
{"url": "https://www.bgonair.bg/world/2018-07-10/dzhordzh-kluni-pretarpya-katastrofa-s-motor", "text": "Холивудската звезда Джордж Клуни претърпя лека катастрофа с мотор в Италия. 57-годишният актьор е на остров Сардиния, където снима мини телевизионен сериал по романа \"Параграф 22“. Инцидентът е станал тази сутрин, когато Клуни е потеглял от хотела със скутер. Актьорът е бил откаран в болница, където е прегледан и изписан с лека травма на коляното.", "date": "2018.07.10", "title": "Джордж Клуни претърпя катастрофа с мотор"}
{"url": "https://www.bgonair.bg/world/2018-07-10/dzhaume-duk-falshivite-novini-sa-sred-nay-golemite-predizvikatelstva-na-es", "text": "\r\n Българското европредседателство позволи различни институции да изгладят различията си и да разберат важността на Западните Балкани. Такова мнение изрази в първото си интервю за българска медия говорителят на Европейския парламент Джауме Дук. Като едно от основните предизвикателства пред Общността той посочи фалшивите новини. Цялото интервю с говорителя на Европейския парламент Джауме Дук гледайте утре в \"България сутрин\"!", "date": "2018.07.10", "title": "Джауме Дук: Фалшивите новини - основно предизвикателство за ЕС"}
{"url": "https://www.bgonair.bg/denqt-on-air/2018-07-10/burya-ot-ostavki-vrahletya-london-tvard-ili-mek-brexit-ochakvat-na-ostrova", "text": "\r\n Политическа буря връхлетя Лондон, след като през уикенда стана ясно, че премиерът Тереза Мей получи от правителството си подкрепа за сделка за \"мек\" Brexit. Тази капитулация от първоначално заявения твърд курс доведе до оставките - първо на министъра за Brexit и екипа му, а след това и на външния министър Борис Джонсън, което вещае сериозни политически проблеми за Мей. \"Преди 2 години смятах, че Brexit няма да се състои. Сега обаче нещата стоят по доста различен начин. Ако Англия иска да запази своята влиятелност в световен мащаб, трябва да приеме някои компромиси. Колкото \"по-твърдо\" Великобритания излезе от ЕС, толкова повече паунда ще се срине\", каза политическият анализатор Светлин Танчев в студиото на \" \". По думите му Тереза Мей вижда много по-добро бъдеще за Великобритания при \"по-мек\" Brexit. \"Най-верният ход на Мей ще е да изповядва политика, търсеща най-малкото зло. Като цяло нейната визия за Brexit е Англия да остане в митнически съюз с ЕС, да може да налага мита към трети страни и ако има някакви неразбирания - те да се решават в Европейския съд. Това ще бъде и най-добрият вариант за Великобритания. Тежкият вариант е просто немислим\", подчерта експертът. Той заяви, че вече англичаните, които са били твърдо за излизане от ЕС, не са с такова категорични мнение, защото са видели какви ще са последствията. Експертът по външна политика Любомир Стефанов също смята, че \"твърд\" Brexit ще е чисто самоубийство за Великобритания и нейната икономика. \"Тереза Мей е добър политик, който не сбърка по никакъв начин досега. Единствената ѝ грешка е, че преговорите между Великобритания и ЕС не са стигнали доникъде. Реално не се е случвало никога страна да излезе от ЕС - това е прецедент. Не знаем какви ще бъдат последствията и кой повече ще пострада - Съюзът или англичаните\", отбеляза пред   Стефанов. Според него във Великобритания трябва да има по-малко политическо боричкане и повече прагматизъм.", "date": "2018.07.10", "title": "Буря от оставки връхлетя Лондон! \"Твърд\" или \"мек\" Brexit очакват на Острова?"}
{"url": "https://www.bgonair.bg/world/2018-07-10/shtastliva-razvrazka-vsichki-detsa-i-trenyorat-im-sa-izvedeni-ot-peshterata-v-tayland", "text": "\r\n Щастлив край на безпрецедентната спасителна операция в Тайланд. И последните четири деца и техният треньор по футбол бяха изведени от наводнената пещера в третия ден от началото на мащабната акция. В нея се включиха десетки доброволци от цял свят, включително американският милиардер Илън Мъск.  Момчетата бяха блокирани под земята в продължение на повече от две седмици, а целият свят със затаен дъх проследи тяхното спасяване.  Все още от пещерата се очаква да излязат лекарят и трима морски тюлени, които прекараха с децата дълги часове под земята.  Тайландските власти съобщават, че всички спасени са в добро здравословно състояние, но ще останат под карантина в продължение на няколко дни.  А страната обяви, че утре ще подкрепи Англия в полуфинала ѝ на Световното първенство по футбол в знак на почит към британските водолази, включили се в спасителната операция. Снимка: Pixabay", "date": "2018.07.10", "title": "Щастлива развръзка! Всички деца и треньорът им са изведени от пещерата в Тайланд"}
{"url": "https://www.bgonair.bg/world/2018-07-10/141-zhertvi-vzeha-tezhkite-navodneniya-v-yaponiya-10-dushi-se-vodyat-izcheznali", "text": "141 са вече жертвите на тежките наводнения в Западна Япония. 10 души се водят за изчезнали.  Според местни медии обаче броят на хората, които все още не са се свързали с близките си е много по-голям, а спасителните операции продължават.  Над 70 хиляди полицаи, пожарникари и военни помагат на засегнатите. Количеството дъжд, изсипало се над западните японски провинции през последните дни, е с 3 пъти по-голямо от обичайното за целия месец юли.  Това предизвика свлачища и кални порои, отнесли десетки къщи.", "date": "2018.07.10", "title": "141 жертви взеха тежките наводнения в Япония, 10 души се водят изчезнали"}
{"url": "https://www.bgonair.bg/bulgaria/2018-07-10/tarsi-se-koy-da-chisti-deputatskite-avtomobili", "text": "Търси се кой да чисти депутатските автомобили. Народното събрание обяви обществена поръчка, за да намери автомивка за 98 служебни коли на Народното събрание. Парламентът е готов да даде 78 000 лева за две години. С тези пари фирмата ще отговаря за почистването на 76 леки коли и 22 микробуса и джипове. Автомобилите ще трябва да се почистват ръчно - отвън и отвътре. Към автомивката има строги изисквания – депутатските коли да се приемат за миене без предварителна заявка, до 10 минути след пристигане, а комплексното почистване да не трае повече от 30 минути.  Колко е плащало Народното събрание за услугата досега? Договор с фирмата, която преди е извършвала услугата, показва, че вътрешно и външно почистване на депутатска кола е струвало 15 лева, а на джип – 19.  Колите ще трябва периодично да минават и цялостно пране, както и почистване на двигателя.", "date": "2018.07.10", "title": "Търси се кой да чисти депутатските автомобили"}
{"url": "https://www.bgonair.bg/world/2018-07-10/parvo-zasedanie-na-britanskiya-kabinet-sled-iznenadvashtite-ostavki", "text": "Първо заседание на британския кабинет, след изненадващите оставки на ключови фигури в правителството.  Вчера постовете си напуснаха първо министърът по въпросите за Брекзит Дейвид Дейвис, а часове по-късно го последва и външният министър Борис Джонсън.  Двамата обявиха, че не подкрепят споразумението за \"мек развод\" с Брюксел. Късно снощи премиерът назначи здравния министър Джеръми Хънт за първи дипломат на страната.  Оставките на министрите сериозно разклатиха поста на Мей, която е изправена пред вот на недоверие в парламента, а може да загуби и лидерското си място сред консерваторите.", "date": "2018.07.10", "title": "Първо заседание на британския кабинет след изненадващите оставки"}
{"url": "https://www.bgonair.bg/sutreshen-blok/2018-07-10/gorivata-skachat-dazhdovete-ne-spirat-shte-se-vdigne-li-tsenata-na-hlyaba", "text": "\r\n Поскъпването на цената на природния газ и на течните горива, както и непрекъснатите дъждове за част от производителите водят до поскъпване на хляба.  Според експерти от бранша обаче към този момент няма основателна причина цената на насъщния да се вдигне, тъй като увеличението на тока и природния газ е от твърде скоро и производителите все още не са платили сметките, за да разберат как новите цени влияят на приготвянето на хляба. А поскъпването му в различни региони на страната най-вероятно е опит на търговци да тестват пазара. \"Хлябът е много конкурентна стока, би било трудно някой да промени цената му. Увеличението на енергоизточниците пък все още е малко, коментира в студиото на \"България сутрин\" изпълнитeлният диpeĸтop нa асоциация \"Aĸтивни пoтpeбитeли\" Бoгoмил Hиĸoлoв. Той уточни още, че през есента обаче се очаква ново поскъпване на електроенергията и нещата могат да се променят.  \"Ако има някакви притеснения за скок в цената на хляба, те са по-скоро за зимата\", подчерта Богомил Николов. В студиото на Златимир Йочев изпълнителният директор на Националната асоциация на зърнопроизводителите Ася Гочева пък увери, че доколкото зърното и цената на брашното участват в себестойността и ценообразуването на хляба, драстични повишения в борсовата цена на пшеницата не се очакват. \"Tази година цените в началото на жътвата стартираха с около 10% повишение, но въпреки всичко България не е фактор и не може да влияе на борсовите пазари, особено в нашия регион, в който големи производители са Украйна и Русия\", допълни тя.", "date": "2018.07.10", "title": "Горивата скачат, дъждовете не спират... Ще се вдигне ли цената на хляба?"}
{"url": "https://www.bgonair.bg/denqt-on-air/2018-07-10/rumen-hristov-sds-shte-se-bori-za-doverieto-na-izbiratelite", "text": "\r\n Новият лидер на СДС Румен Христов обяви, че на първо място партията ще се бори за спечелване на доверието на избирателите.  \"Ние нямаме послания, политики и диалог с хората. Въпреки че в момента СДС се намира някъде на дъното, все още има надежда, емоция и очаквания\" каза Христов в студиото на  . Toй бе избран за председател на най-старата дясна партия след 1989 г. в недяля (8 юли).  \"През годините СДС имаше силни личности с много силно его. Желанието \"да се води бащина дружина\" обаче попречи на партията да остане единна и да продължи напред. Въпреки това мястото на автентичната десница е много важно, тя е моторът на реформите и трябва да бъде в парламента, за да се продължи започнатото\", допълни още Румен Христов. Пред той отбеляза, че оттук нататък предстои да бъде направена мобилизация в Съюза на демократичните сили. \"Искаме да отговаряме на очакванията на избирателите си. Затова е необходимо ясно да формулираме следващата важна цел, която страната ни трябва да преследва. За партията най-важното в момента е освен българите да бъдат европейски граждани, те да имат и европейски доходи\", подчерта председателят на СДС.", "date": "2018.07.10", "title": "Румен Христов: СДС ще се бори за доверието на избирателите"}
{"url": "https://www.bgonair.bg/denqt-on-air/2018-07-10/kak-evropa-da-kazhe-stop-na-migrantskite-pototsi-ot-afrika", "text": "\r\n Според данни на \"Фронтекс\" бежанците вече потеглят към Европа по нов маршрут. Какви са решенията на проблема? \"Това е резултат от новите политики, които Италия предложи. Властите там действат много категорично срещу мигрантите. Тепърва тази политика ще се разраства из Европа. Такива новини се следят от трафикантите и те сменят маршрутите, през които се прекарват бежанците\", уточни експертът по международна сигурност Димитър Гърдев в \" \". По думите му може по статистическите данни мигрантите да са намалели, но те все пак продължават и няма да спрат своя поход към Стария континент. \"Африка скоро ще достигне население от 1 млрд. души. Това, което ни очаква, са безкрайно много хора, които желаят да дойдат в Европа и да търсят препитание. 18% от мигрантите са деца, 10% са жени, а всички останали са млади мъже\", подчерта експертът. Според него подходът на властите в Европа трябва да е комплексен, защото законите и действията на парче не могат да помогнат. \"Не може да се разчита на власите в Африка да ограничат мигрантите, защото те са корумпирани. Военни сили на Съюза трябва да поемат защитата на бреговете. Трябва да има ефективна политика за връщане на бежанците в техните държави\", заяви Гърдев пред  .", "date": "2018.07.10", "title": "Как Европа да каже \"стоп\" на мигрантските потоци от Африка?"}
{"url": "https://www.bgonair.bg/bulgaria/2018-07-10/patriotite-izgladiha-razlichiyata-promeniha-sporniya-zakon-za-gorivata", "text": "\r\n Различията в \"Обединени патриоти\" - изгладени. Коалиционният съвет на формацията се събра заради напрежението около Закона за горивата. Лидерите Волен Сидеров, Валери Симеонов и Красимир Каракачанов в крайна сметка са успели да се разберат. Вчера вицепремиерът Симеонов обвини депутатът от квотата на ВМРО на Каракачанов Емил Димитров, че текстовете в Закона му са лобистки. След разоговора е станало ясно, че малките бензиностанции, за които се въвежда по-широка регулация, няма да бъдат ощетени. В проектозакона са нанесени корекции. А основната причина за напрежението в малкия коалиционен партньор била лошата комуникация.", "date": "2018.07.10", "title": "Патриотите изгладиха различията: Промениха спорния Закон за горивата"}
{"url": "https://www.bgonair.bg/bulgaria/2018-07-10/lili-marinkova-be-varnata-na-rabota-v-bnr-a-chasove-po-kasno-pensionirana", "text": "\r\n Журналистът Лили Маринкова беше върната на работа в БНР, а няколко часа по-късно освободена поради придобито право на пенсия. Всички дължими обезщетения ще ѝ бъдат изплатени.  По-рано днес Маринкова дойде в радиото, за да връчи на ръководството решението на Върховния касационен съд, с което беше върната на работа.  Дългогодишният водещ на предаването \"Неделя 150\" беше уволнена преди две години от тогава новия генерален директор на Националното радио Алаксандър Велев.  Знаковата журналистка беше освободена и от поста програмен директор на \"Хоризонт\".", "date": "2018.07.10", "title": "Лили Маринкова бе върната на работа в БНР, а часове по-късно пенсионирана"}
{"url": "https://www.bgonair.bg/bulgaria/2018-07-10/premierat-borisov-na-sreshta-na-varha-na-zapadnite-balkani-v-london", "text": "\r\n Висока оценка за България е да участва на срещата за Западните Балкани в Лондон. Това обясни премиерът Бойко Борисов, който пристигна в Кралството по покана на премиера Тереза Мей.  В британската столица се провежда пореданта среща от така наречения \"Берлински процес\", която цели да покаже, че Европа подкрепя стабилността в страните от Западните Балкани и тяхната успешна евроинтеграция.  Темата беше основен приоритет на България по време на 6-месечното ни европредседателство.  \r\nВ Лондон премиерът наблюдава авиошоу по случай 100-годишнината на кралските военновъздушни сили.  А британският премиер Тереза Мей и хърватския ѝ колега демонстрираха спортсменство ден преди полуфинала на Световното между Англия и Хърватия.", "date": "2018.07.10", "title": "Премиерът Борисов на среща на върха на Западните Балкани в Лондон"}
{"url": "https://www.bgonair.bg/world/2018-07-10/nachalo-na-petata-godishna-sreshta-na-varha-na-initsiativata-berlinski-protses", "text": "Петата годишна среща на върха на инициативата \"Берлински процес\" се открива в Лондон.  България ще бъде представена от премиера Бойко Борисов. Целта е да се потвърди подкрепата за европейската перспектива на страните от Западните Балкани.  България е поканена като страна, която постави темата във фокуса на своето Председателство на Съвета на Европейския съюз. А в британската столица премиерът Борисов ще участва и в работен обяд с лидерите на страните, даван от министър-председателя на Великобритания Тереза Мей.", "date": "2018.07.10", "title": "Начало на петата годишна среща на върха на инициативата \"Берлински процес\""}
{"url": "https://www.bgonair.bg/world/2018-07-10/erdogan-posochi-parviya-v-istoriyata-na-turtsiya-vitseprezident", "text": "Само часове след официалното си встъпване в длъжност турският президент Реджеп Ердоган обяви министрите в кабинета си. За първия в историята на Турция вицепрезидент той посочи Фуат Октай. Докато страната беше парламентарна република, такъв пост не съществуваше. На референдум, който се състоя през април миналата година, турците гласуваха за сериозно увеличаване на правомощията на президента и за промени в конституцията. Новото турско правителство, което бе представено от държавния глава на пресконференция в столицата Анкара, включва 16 министри. Зетят на Ердоган - Берат Албайрак, който досега бе министър на енергетиката е новият министър на финансите.", "date": "2018.07.10", "title": "Ердоган посочи първия в историята на Турция вицепрезидент"}
{"url": "https://www.bgonair.bg/world/2018-07-10/bebeto-na-balgarskiya-grazhdanin-melih-kortush-e-sred-zhertvite-na-katastrofata-v-turtsiya", "text": "Българският гражданин, чието бебе загина при влаковата катастрофа в Турция, е 36-годишният Мелих Кортуш от добричкото село Бенковски.  6-месечното момиченце е пътувало с майка си, леля си и братчето си. Всички без момченцето, което е в болница, са загинали.  Майката е турска гражданка, а бащата е напуснал родното си място през 1989 г. 24 са жертвите на тежка влакова катастрофа от неделя.  Според властите причина за инцидента е свличането на земна маса след проливните дъждове. Двамата машинисти са задържани.", "date": "2018.07.10", "title": "Бебето на българския гражданин Мелих Кортуш е сред жертвите на катастрофата в Турция"}
{"url": "https://www.bgonair.bg/bulgaria/2018-07-10/65-godishna-zhena-zagina-pri-pozhar-v-doma-si-vav-velikotarnovsko", "text": "65-годишна жена загина при пожар в дома си във великотърновското село Янтра. Пламъците избухнали малко след 2 часа през нощта.  На място веднага са пристигнали екипи на пожарната, но за съжаление огнеборците не са успели да спасят жената. В пристройка на къщата по това време е била майката на загиналата. Като по чудо тя успяла да се спаси.  Огънят е унищожил част от стая и покривна конструкция. Причините за пожара се изясняват.", "date": "2018.07.10", "title": "65-годишна жена загина при пожар в дома си във Великотърновско"}
{"url": "https://www.bgonair.bg/bulgaria/2018-07-10/tsisterna-s-atsetilen-se-obarna-kray-karnobatskoto-selo-venets", "text": "Цистерна с ацетилен се обърна в района на карнобатското село Венец. Няма изтичане на газ, а районът е обезопасен. Бутилките са цели. Временно е затворен старият път Бургас-София в района на \"Петолъчката\".  Шофьорът на камиона се е разминал без тежки наранявания. По първоначални данни няма опасност от замърсяване на околната среда.", "date": "2018.07.10", "title": "Цистерна с ацетилен се обърна край карнобатското село Венец"}
{"url": "https://www.bgonair.bg/sutreshen-blok/2018-07-10/deystviyata-na-erdogan-shteli-da-vloshat-otnosheniyata-na-turtsiya-s-es", "text": "\r\n  коментира в студиото на   журналистът Иво Иванов. Според него тази система сама по себе си едва ли ще издържи дълго.  , допълни още Иво Иванов. Пред   бившият зам.-външен министър Милен Керемедчиев каза, че след вчерашните събития в югоизточната ни съседка, страната рязко е прекъснала своя път към европейска интеграция и е влошила отношенията си с Европейския съюз, които и преди това са се намирали в точка на замръзване.  подчерта Керемедчиев. \r\n  ", "date": "2018.07.10", "title": "Действията на Ердоган щели да влошат отношенията на Турция с ЕС"}
{"url": "https://www.bgonair.bg/bulgaria/2018-07-10/sled-proverka-nad-4000-sa-detsata-zapisani-v-detski-gradini-v-stolitsata-nepravomerno", "text": "\r\n В прокуратурата е внесен сигнал за търсене на отговорност от директори на детски ясли и градини за неправомерен прием на малко над 4 хиляди деца. Това съобщиха от Инициативния комитет за качествена образователна система. Според тях тези деца са приети с предимство, без да са имали право на това.  По Закона за достъп до обществена информация Столичната община е предоставила данни за приетите с хронични заболявания деца в детските ясли и градини. След проверка Инициативния комитет за качествена и иновативна образователна система разкриват, че над 4000 деца са записани в детските градини неправомерно - 960 деца са без диагноза, а 3097 са с диагнози, които не влизат в списъка с такива, които дават предимство. 1653 от тях - атопичен дерматит. От Столичната община отговориха, че деца с хронични заболявания са приемани с наредба, която от ноември 2016 година вече е променена. Там, където обаче има прием на деца с такава диагноза се дължи на неспазване на измененията в нормативната уредба от страна на директорите. Документите за заболявания, които се представят в детските градини и яслите, се издават от лекарски комисии, където фигурират 2-3 души по профила на заболяването, които се подписват, че това дете има това заболяване. ", "date": "2018.07.10", "title": "След проверка: Над 4000 са децата, записани в детски градини в столицата неправомерно"}
{"url": "https://www.bgonair.bg/reportazhi/2018-07-10/zhiteli-na-veliko-tarnovo-remontirat-ulitsa-sas-sobstveni-sredstva", "text": "\r\n Жители на Велико Търново ремонтираха улицата си със собствени средства. Хората чакали повече от десет години общината да изгради път до домовете им, но десетките им жалби и подписки останали без отговор. Преди малко повече от десет години на мястото на някогашна поляна в квартал \"Бузлуджа“ във Велико Търново били построени няколко жилищни блока, в които в момента живеят над 120 семейства. След всеки нов дъжд обаче придвижването до домовете им става невъзможно. След десетките жалби до община Велико Търново, живущите на улицата се принудили да купят фракция със собствени средства и да извикат багер, който да изравни неравното трасе. Според общината до абсурдната ситуация се е стигнало, защото улица \"Иван Хаджидимитров“ не е била приоритетна до сега.", "date": "2018.07.10", "title": "Жители на Велико Търново ремонтират улица със собствени средства"}
{"url": "https://www.bgonair.bg/bulgaria/2018-07-10/navodneni-sa-kashti-i-mazeta-sled-obilnite-dazhdove-v-plevensko", "text": "Два язовира в Плевенско преляха заради обилните дъждове от последните дни. Наводнени са дворове и мазета на къщи в селата Садовец и Ракита. Жителите им са в готовност за евакуация, ако положението се влоши. Взети са мерки за овладяване на ситуацията, уверяват от отговорните институции.", "date": "2018.07.10", "title": "Наводнени са къщи и мазета след обилните дъждове в Плевенско"}
{"url": "https://www.bgonair.bg/bulgaria/2018-07-10/dron-se-vklyuchva-v-izdirvaneto-na-6-godishnoto-momichentse-ot-panagyurishte", "text": "Дрон се включва в издирването на 6-годишното момиче от Панагюрище, изчезнало край река Луда Яна. В акцията участват полицаи, пожарникари и доброволци от града.  В разследването са включени и две следови кучета, което ще претърсват реката срещу течението. Групите ще обхождат части от река Луда Яна от Панагюрище до с.Попинци, където има образувани заливи или места, обрасли с повече растителност.  След интензивните валежи от тази нощ, нивото на реката се е покачило, което заедно с опасния терен, затруднява допълнително работата на издирващите.  Момиченцето и сестра му изчезнаха през уикенда, тялото на по-голямото дете беше намерено в неделя.", "date": "2018.07.10", "title": "Дрон се включва в издирването на 6-годишното момиченце от Панагюрище"}
{"url": "https://www.bgonair.bg/bulgaria/2018-07-10/chastichno-bedstveno-polozhenie-e-obyaveno-v-miziya", "text": "\r\n Бедствено положение е обявено в трите врачански общини - Борован, Хайредин и Мизия. Опасността от преливащи язовири на територията им е голяма и заради това те се наблюдават постоянно. Нивото на яз. Рогозен се покачва много бързо. А в самия град Мизия силните дъждове разрушиха и наводниха улици, мазета, дворове и приземни етажи на къщи. Потопиха почти целия град в тонове кал. Най-големите щети сега са в онази част от града, която единствена не беше засегната от опустошителното наводнение преди четири години. Тогава причината беше приливна вълна по река Скът, а сега – интензивният дъжд, паднал за кратко тази сутрин към 03.00 часа. Има и свлачища. Временно е спряно движението на камиони по пътя Враца–Оряхово. Те изчакват на място. Има свлечена кална маса и по пътя към Оряхово. Екипи на пожарната и техника на АЕЦ \"Козлодуй\" работят по възстановяване на щетите.  \r\n  ", "date": "2018.07.10", "title": "Пороен дъжд наводни къщи и дворове в Мизия, обявиха частично бедствено положение"}
{"url": "https://www.bgonair.bg/bulgaria/2018-07-10/tokov-udar-rabotnik-e-s-nad-70-izgaryaniya", "text": "\r\n Токов удар в столичния квартал \"Симеонов\" остави хиляди домакинства в района без ток. При инцидента е пострадал един работник от строителна фирма. Подаването на електичество беше възстановено отново около обяд. Помощно въже е е било пуснато към цистерна с вар, която да бъде закачена. Получило се е съприкосновение между това въже и част от електрическата мрежа. То е последвано от взрив и пламъци, разказват очевидци. В резултат на късото съединение работник е получил над 70% изгаряния. Той е в изключително тежко състояние, а лекарите от \"Пирогов\" се борят за живота му. Инспекцията по труда и полицията обаче не знаят коя е строителната фирма, която е допуснала това да се случи и дали работникът има трудов договор.", "date": "2018.07.10", "title": "Работник пострада при мощна експлозия на далекопровод в \"Симеоново\""}
{"url": "https://www.bgonair.bg/bulgaria/2018-07-10/ekspertizi-bavyat-razsledvaneto-na-smartta-na-sina-na-ministar-moskovski", "text": "\r\n Експертизи бавят разследването на смъртта на сина на транспортния министър Ивайло Московски. Това каза ръководителят на Националната следствена служба и зам.-главен прокурор Борислав Сарафов.  Той не се ангажира с прогноза кога ще приключи работата по него.  4-годишният Кристиян Московски загина през февруари след падане от моторна шейна в курорта Боровец.  Беше образувано разследване за причиняване смърт по непредпазливост, тъй като по време на инцидента детето е било с баща си – транспортният министър Ивайло Московски.", "date": "2018.07.10", "title": "Експертизи бавят разследването на смъртта на сина на министър Московски"}
{"url": "https://www.bgonair.bg/bulgaria/2018-07-10/lili-marinkova-se-vrashta-na-rabota-v-bnr", "text": "\r\n   Маринкова дойде в сградата на БНР днес, за да връчи на ръководството решението на Върховния касационен съд, с което беше върната на работа. Дългогодишният водещ на предаването \"Неделя 150\" беше уволнена преди две години от тогава новия генерален директор на Националното радио Александър Велев. Знаковата журналистка беше освободена и от поста програмен директор на \"Хоризонт\". Сега тя остави в деловодството на радиото решението на съда. Директорът Александър Велев не беше там, но за Bulgaria ON AIR заяви, че е длъжен и ще да уважи решението на съда. Маринкова от своя страна коментира, че е готова да се върне на работа. \n  ", "date": "2018.07.10", "title": "Лили Маринкова се връща на работа в БНР"}
