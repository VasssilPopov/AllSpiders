{"url": "https://www.bgonair.bg/economy/2019-02-02/novite-tehnologii-otkriha-15-mlrd-barela-surov-petrol-v-alyaska", "text": "Интегрирането на цифровите технологии на всички нива от нефтодобивната промишленост продължава да се ускорява. В Аляска новите технологии за проучване на петролни и газови находища са спомогнали за откриването на повече от 1,5 млрд. барела суров петрол само през последните две години, показва проучване на S&P Global Platts. В Аляска съществуването на петролни залежи е известно от години, но местонахождението и точното им количество остава неизвестно до появата на цифровите технологии под формата на напреднали 3D сеизмични изображения и технологиите за обработка на данни. Холандската компания Biodentify събира хиляди почвени проби, за да анализира ДНК структурата на множество микроорганизми, с което получава данни за наличието на въглеводороди в тяхната среда. Компанията използва изкуствен интелект за тази процедура и изчислява потенциалните размери на находищата на петрол с около 70% точност. С напредъка на дигитализацията и изкуствения интелект ще намалее още повече рискът да се инвестират напразно огромни суми пари на места, където петролът е оскъден или изобщо липсва. Четете повече по темата в Харесайте страницата ни във Facebook ", "date": "2019.02.02", "title": "Новите технологии откриха 1,5 млрд. барела суров петрол в Аляска"}
{"url": "https://www.bgonair.bg/oporni-hora/2019-02-02/plamen-dimitrov-proektat-ni-vazrazhdane-shte-struva-200-miliona-leva", "text": "\r\n Пламен Димитров: Проектът ни \"Възраждане\" ще струва 200 милиона лева, но има реалната възможност да върне у нас 100 хил. българи от Украйна, Молдова и Западните покрайнини. Пламен Димитров е имал среща с премиера и с финансовия министър. \"Идеята не е да внасяме работници, а да потърсим механизъм за устойчиво заселване на българи, които живеят в Украйна, Молдова и Западните покрайнини, говорим за хора с квалификация. Проектът включва заселване в изостанали райони. Това ще се отрази и на икономиката ни и на демографската криза. За да сработи, ще са нужни между 3 и 5 години.", "date": "2019.02.02", "title": "Пламен Димитров: Проектът ни \"Възраждане\" ще струва 200 милиона лева"}
{"url": "https://www.bgonair.bg/world/2019-02-02/kamera-zasnela-uzhasa-s-kalnata-lavina-pogubila-stotitsi-v-braziliya", "text": "Седмица след скъсването на стена на хвостохранилище в Бразилия, кадри от охранителна камера разкриват какво се е случило в първите минути на инцидента.  Калната лавина отнесла всичко по пътя си. Най-малко 115 души загинаха, а повече от 200 са безследно изчезнали. Големият брой жертви се дължи на факта, че при скъсването на язовирната стена алармените системи не са работели.  Потоците от течна кал са се разпространили толкова бързо, че за няколко минути са повредили тези устройства.  Компанията собственик на мината беше глобена с над 60 милиона долара заради екологичните щети от инцидента. Тя ще прекрати своята дейност. Харесайте страницата ни във Facebook ТУК", "date": "2019.02.02", "title": "Камера заснела ужаса с калната лавина, погубила стотици в Бразилия"}
{"url": "https://www.bgonair.bg/oporni-hora/2019-02-02/deputatat-ot-vmro-aleksandar-sidi-i-liderat-na-drom-iliya-iliev-v-lyut-spor", "text": "\r\n Депутатът от ВМРО Александър Сиди и лидерът на \"Дром\" Илия Илиев в лют спор: Интеграцията на ромите е невъзможна, ако се продължава по този начин! Без диалог и без чуваемост и от двете страни, нищо няма да се случи! Според Александър Сиди програмата представена от Каракачанов е основополагаща за решаването на проблема. По думите на Илия Илиев има някои точки в нея, които не работят. Депутатът от ВМРО е категоричен, че пътят е такъв: събаряне на незаконните постройки с вид на коптори в гетата, а ще останат тези, които отговарят поне на минималните стандарти за живот. Ромите трябва да се трудят и да изкарват пари, за да си осигурят място за живот. Припомняме думите на Каракачанов, който отбеляза, че е съгласен да се дават пари за интеграция, но за образование и спрямо съответен резултат. Лидерът на \"Дром\" каза, че на тези роми, на които са съборили постройките, сега търсят място да ги настанят в Германия.", "date": "2019.02.02", "title": "Депутатът от ВМРО Александър Сиди и лидерът на \"Дром\" Илия Илиев в лют спор"}
{"url": "https://www.bgonair.bg/bulgaria/2019-02-02/neostaryavashta-i-nepodrazhaema-stoyanka-mutafova-na-97-godini", "text": "\r\n С юбилеен спектакъл в Националния дворец на културата голямата Стоянка Мутафова отбелязва днес рождения си ден и 70 години на сцена. Самата Мутафова споделя, че никога не се вълнувала особено на рождените си дни и не ги е отбелязвала по специален начин.  На 97-ия си рожден ден тя отново ще влезе в може би най-познатата си роля в представлението \"Госпожа Стихийно бедствие\". Поради големия интерес билетите вече са разпродадени, а актрисата се е съгласила да го повтори отново на 12 март.  Стоянка Мутафова е родена на 2 февруари 1922 година. С неукротимата си енергия тя покорява сцената и днес Харесайте страницата ни във Facebook ", "date": "2019.02.02", "title": "Неостаряваща и неподражаема - Стоянка Мутафова на 97 години"}
{"url": "https://www.bgonair.bg/bulgaria/2019-02-02/hvanaha-kradetsa-na-statuyata-na-apolon-v-sofiya", "text": "Задържаха крадеца на статуята на Аполон Медикус, която изчезна от минералните чешми до халите. Извършителят е 37-годишен криминално проявен мъж.  Полицията стигнала до него, след като бил заснет на близките камери. След задържането си в четвъртък в квартал \"Лозенец\", мъжът признал за кражбата на статуята, но не и за чучурите, които изчезнаха два дни по-рано.  Творбата на Георги Чапкънов бе открадната в средата на декември, а две седмици по-късно бе открита в двор наблизо. Съсед подал сигнал, че има статуя, покрита с найлонов чувал.  Все още не е ясно как крадецът е успял да премести тежката статуя. Харесайте страницата ни във Facebook ", "date": "2019.02.02", "title": "Хванаха крадеца на статуята на Аполон в София"}
{"url": "https://www.bgonair.bg/world/2019-02-02/nad-2000-postradali-pri-protestite-na-zhaltite-zhiletki", "text": "За 12-а поредна събота \"жълтите жилетки\" излязоха на протест във Франция. В Париж шествието беше в подкрепа на пострадалите по време на демонстрациите на протестното движение.  Те осъдиха използването на забранените в повечето европейски държави пистолети за борба с безредиците. Протестиращите развяваха плакати с надписи \"Край на полицейското насилие\".  Част от \"жълтите жилетки\" носеха превръзки на очите в израз на солидарност с ранените. По данни на полицията над 2000 души са пострадали от началото на протестите, които започнаха на 17 ноември миналата година. Харесайте страницата ни във Facebook ", "date": "2019.02.02", "title": "Над 2000 пострадали при протестите на  \"жълтите жилетки\" "}
{"url": "https://www.bgonair.bg/world/2019-02-02/yaponski-riboloven-korab-be-zadarzhan-ot-ruskite-vlasti", "text": "Японски кораб за лов на морски раци, с 10-членен екипаж, е задържан от руските власти, които са го насочили към пристанището Находка, съобщава \"Франс прес\", като се позова на представител на японските власти. Членовете на екипажа на кораба \"68 Нишино-мару\" ще бъдат разпитани от руските власти\", каза служителят от префектура Шимане. Според японски медии корабът отплавал от Шимане на 26 януари, за да лови раци в Японско море. Връзката с него била прекъсната в сряда, пише  . Япония, Русия, Южна Корея и КНДР имат крайбрежия в този сектор и често спорят за правата на риболов, както и за островите и дори за скалите в морето.  Русия редовно обвинява чужди кораби, че ловят раци в нейната изключителна икономическа зона. Харесайте страницата ни във Facebook Снимка: Pixabay", "date": "2019.02.02", "title": "Японски риболовен кораб бе задържан от руските власти"}
{"url": "https://www.bgonair.bg/bulgaria/2019-02-02/palna-zabrana-na-karutsite-poiskaha-protestirashti-v-kazanlak", "text": "\r\n Пълна забрана на движението на каруци и промяна на Закона за движението по пътищата. С това искане жители на Казанлък излязоха на пореден протес днес.  В края на миналата година двама младежи от региона загинаха след катастрофа с каруца.  Тогава бяха събрани над 700 подписа с искането за промяна на закона, но до ден днешен нови регулации няма. Харесайте страницата ни във Facebook ", "date": "2019.02.02", "title": "Пълна забрана на каруците, поискаха протестиращи в Казанлък "}
{"url": "https://www.bgonair.bg/bulgaria/2019-02-02/legendaren-holandski-boksyor-mizerstva-v-karavana-v-nesebarsko-selo", "text": "\r\n Легендарен холандски боксьор живее в каравана без ток и вода в несебърското село Кошарица. 73-годишният Руди Люберс, който е издържал 12 рунда срещу Мохамед Али, в момента мизерства. А в Холандия се организира благотворителна кампания за неговото спасяване. В караваната в полето на Кошарица няма ток, вода и никакво отопление. Мизерията е ужасяваща. Съпругата на боксьора Риа е тежко болна и лежи в караваната върху картони. Двамата се грижат за 25 бездомни кучета. Холандският боксьор, който се състезава на Олимпийските игри през 1964 и 1968 г., е в България от 7 години.  \"С удоволствие бих останал в България, но в момента помощта, която бих получил в Холандия, ще е много по-добра и очаквам да ми помогнат. Откраднаха ми кредитната карта, паспорта и последните пари. Имам само шофьорска книжка\", сподели боксьорът пред Bulgaria ON AIR. През 1973 г. в Джакарта Руди Люберс се изправя на ринга срещу легендата Мохамед Али. Губи, но издържа цели 12 рунда. \"Аз съм единственият бял боксьор, който се е боксирал с него и не е нокаутиран. Изгубих по точки. Останахме приятели с него. Бил съм 25 години шампион в Холандия, никой не ме е побеждавал на ринга.  През 80-те години Руди лежи в Португалия за трафик на наркотици. След като излиза от затвора се чувства самотен и забравен, затова започва да скита по света. Притеснява се, че в родината му Холандия все още се носи славата му на наркотрафикант. Но след дълги години скитничество по света, Руби се надява най-накрая да се върне в страната на лалетата. Харесайте страницата ни във Facebook ", "date": "2019.02.02", "title": "Легендарен холандски боксьор мизерства в каравана в несебърско село"}
{"url": "https://www.bgonair.bg/world/2019-02-02/tsarkvata-publikuva-spisak-s-300-sveshtenitsi-pedofili-v-teksas", "text": "Католическата църква публикува списък с имената на 300 свещеници-педофили от американския щат Тексас. Тъй като обвиненията са от 1950 година насам, много от божиите служители вече са починали.  През 2002 г. американската католическа църква беше разтърсена от поредица публикации в печата за посегателства, продължавали в Бостън десетилетия наред. Разкритията накараха хора, станали жертви на посегателства в цялата страна, също да разкажат за подобни случаи.  Много свещеници бяха дадени на съд, а църквата отпусна значителни суми за обезщетения на пострадалите. През лятото прокуратурата на Пенсилвания нанесе нов тежък удар на църквата, като огласи подробности за подобни действия, извършени от над 300 свещеници от щата върху около хиляда деца през последните десетилетия. Харесайте страницата ни във Facebook ", "date": "2019.02.02", "title": "Църквата публикува списък с 300 свещеници педофили в Тексас"}
{"url": "https://www.bgonair.bg/reportazhi/2019-02-02/10-godini-restavratsiya-i-grobnitsata-na-tutankamon-otnovo-e-dostapna", "text": "\r\n След 10 години реставрация гробницата на египетския фараон Тутанкамон отново е отворена за посетители. По време на възстановителния процес археолозите се натъкнаха и на много нови интересни находки. Екип от 25 специалисти в продължение на 10 години проведе проучване и премахване на старите подови настилки и осветление. Гробницата е обновявана многократно, но въздействието на праха, посетителите и времето са оказали своето влияние.  Учените трябваше да възстановят графити, да премахнат драскотини и изгубени предмети. Изградена е и нова вентилационна система. Сега въздухът се сменя на 30 минути.  Проектът беше отложен поради политическата нестабилност в Египет през 2011 година. Разположена в Долината на царете в Луксор, гробницата на Тутанкамон е едно от най-популярните места в Египет. Тутанкамон е управлявал преди 3300 години. За мнозина младият владетел е олицетворявал славата и блясъка на Древен Египет. Харесайте страницата ни във Facebook ", "date": "2019.02.02", "title": "10 години реставрация и гробницата на Тутанкамон отново е достъпна"}
{"url": "https://www.bgonair.bg/world/2019-02-02/rusiya-se-otteglya-ot-dogovora-za-likvidatsiya-na-raketite-sas-sreden-i-malak-obseg", "text": "\r\n Русия преустановява участието си в Договора за ликвидация на ракетите със среден и малък обсег. Това заяви президентът Владимир Путин по време на среща с министрите на отбраната и на външните работи Сергей Шойгу и Сергай Лавров.  Путин е наредил да се прекратят всякакви опити да се организират разговори по въпроса за договора. Отговорът идва като ответна мярка на изтегляне на Съединените щати от договора.  Американският президент Доналд Тръмп пък обяви, че от днес Вашингтон спира да изпълнява задълженията си по договора за ракетите с малък и среден обсег, а след половин година ще се изтеглят от него, ако Русия не започне отново да го изпълнява.  За първи път Съединените щати обвиниха Русия, че не изпълнява договора през 2014 година. Харесайте страницата ни във Facebook ", "date": "2019.02.02", "title": "Русия се оттегля от Договора за ликвидация на ракетите със среден и малък обсег"}
{"url": "https://www.bgonair.bg/world/2019-02-02/naprezhenieto-raste-novi-dve-mashtabni-demonstratsii-vav-venetsuela", "text": "\r\n Венецуела се готви за нови мащабни протести. Две демонстрации са планирани с различни послания.  Едната е по инициатива на самопровъзгласилия се президент Хуан Гуайдо, който призова привържениците си да засилят натиска над президента Николас Мадуро да подаде оставка. Мадуро също е свикал митинг на свои привърженици днес в чест на 20-годишнината от Боливарската революция.  На този фон Съединените щати възнамеряват да изпратят хуманитарна помощ на Венецуела, въпреки отказа на президента Николас Мадуро. Това заяви помощникът на американския държавен глава за националната сигурност Джон Болтън в изявление в профила си в Twitter.  Помощта ще се състои в медикаменти, хирургически материали и хранителни стоки за венецуелския народ. Съединените щати ясно подчертаха, че подкрепят Хуан Гуайдо за президент. А вицепрезидентът Майк Пенс поиска на диктатурата на Мадуро да бъде сложен край. Харесайте страницата ни във Facebook ", "date": "2019.02.02", "title": "Напрежението расте: Нови мащабни демонстрации във Венецуела"}
{"url": "https://www.bgonair.bg/bulgaria/2019-02-02/pss-alarmira-za-visoka-lavinna-opasnost-na-vitosha", "text": "От Планинската спасителна служба предупреждават за висока лавинна опасност на Витоша.  В Стара планина също има висока лавинна опасност, най-вече във високата част над гористия пояс. Рискът от лавини е висок и в Пирин. В Рила лавинната опасност е средна.  Лавинната опасност се увеличава от нетипично топлото време за втория ден на февруари в цялата страна. Максималните температури днес ще достигнат 16 градуса, като най-топло се очаква да бъде в Бургас.  В София също ще бъде топло за това време на годината - 13 градуса.  Харесайте страницата ни във Facebook ", "date": "2019.02.02", "title": "ПСС алармира за висока лавинна опасност на Витоша"}
{"url": "https://www.bgonair.bg/bulgaria/2019-02-02/sigurnost-za-lekarite-ohraniteli-v-speshnata-pomosht-v-gorna-oryahovitsa", "text": "\r\n Физическата охрана в Спешната медицинска помощ в Горна Оряховица вече е факт. От снощи на място започнаха дежурства на екипи от частна охранителна фирма, които ще се грижат за сигурността на медиците по време на работа.  Горнооряховският филиал на Спешна помощ е първият в страната, където е осигурена физическа охрана след разпореждане на здравния министър Кирил Ананиев. Това беше и основното искане на медицинския екип там, за да оттегли депозираните оставки след нападението на фелдшера Наталия Армянова.  За сигурността на медиците от 18 до 6 часа сутринта се грижи физическа охрана. Очаква се до една седмица да бъдат монтирани паник бутони в линейките.  Спешните медици са категорични, че вече се чувстват по-спокойни, а оттеглянето на оставки също започна.  Харесайте страницата ни във Facebook ", "date": "2019.02.02", "title": "Сигурност за лекарите: Охранители в Спешната помощ в Горна Оряховица"}
{"url": "https://www.bgonair.bg/bulgaria/2019-02-02/otmeniha-gripnata-epidemiya-v-kardzhaliysko", "text": "От днес се отменя грипната епидемия на територията на област Кърджали. След като вчера беше отменена и в Бургас, към днешна дата тя остава в сила на територията на общо 18 области в сраната.  Статистиката показва, че болните от грип през последната седмица са намалели, пикът отминава, но все още има опасност, защото епидемията в страната остава.  По данни на Министерството на здравеопазването през изминалата седмица са регистрирани над 10 хиляди случая на остри заразни заболявания, от които по-голямата част са били грип и остри респираторни заболявания.  Общо болните от грип в страната са били 248 на 10 хиляди души, сочат данните. Харесайте страницата ни във Facebook ", "date": "2019.02.02", "title": "Отмениха грипната епидемия в Кърджалийско"}
{"url": "https://www.bgonair.bg/bulgaria/2019-02-02/zadava-se-golyam-dvuboy-pulev-e-favorit-za-sledvasht-sapernik-na-dzhoshua", "text": "Кубрат Пулев неочаквано може да се превърне във фаворит за следващ съперник на световния шампион във версиите WBA, IBF, WBO и IBO в тежка категория – Антъни Джошуа, информира  . Специализираният портал World Boxing News направи анализ относно противника на английската звезда и стигна до извода, че съвсем скоро е възможно Кобрата да получи нов шанс да се изправи срещу Ел Джей. Причината е, че за момента няма как Джошуа да се бие с някого измежду Дионтей Уайлдър и Тайсън Фюри. Двамата проведоха знаменит мач през декември, който завърши без победител. В момента антуражите им преговарят за реванш, след който се очаква да има и трети сблъсък. Това означава, че в близката година е невъзможно Джошуа да се бие срещу американеца или Циганския барон. Хората на Джошуа вече са резервирали стадион \"Уембли\" за 13 април, когато може да се проведе евентуален мач между него и Пулев. Това означава, че българинът ще има само 11 седмици за подготовка. И заради това не е изключено те да се срещнат през лятото. Очаква се развитие по темата да има през новата седмица. Джошуа и Кобрата трябваше да се боксират през есента на 2017 г., но българинът се контузи и мястото му беше заето от Карлос Такам, който загуби по точки. Харесайте страницата ни във Facebook ", "date": "2019.02.02", "title": "Задава се голям двубой: Пулев е фаворит за следващ съперник на Джошуа"}
{"url": "https://www.bgonair.bg/bulgaria/2019-02-02/tsarkvata-otbelyazva-golemiya-hristiyanski-praznik-sretenie-gospodne", "text": "На днешния 2 февруари Православната църква отбелязва големия християнски празник Сретение Господне. В българските народни традиции обаче датата се отбелязва като празник на оцеляването и съхраняването на мъжката сила. На 2 февруари народът ни отдава чест и възхвала на мъжката челяд, на която се е крепяло семейството и мирът. По време на турското робство по това време на годината поробителите минавали да взимат християнски момчета за еничари. От която къща вземали момче, те поставяли кървав знак на портата, а народът наричал това кръвен данък. Според легендата, за да не даде момчето си за еничар, българска майка заклала петел и с кръвта му белязала външните врати на дома си, за да се заблудят поробителите. И наистина, щом те видели кръвта на вратата, подминали къщата, убедени, че детето вече е взето. В чест на петела празникът е наречен от народа Петльовден. Според традицията днес жертвената птица се заколва на прага, а с кръвта й по челата на момчетата се прави кръстен знак, за да бъдат живи и здрави. Главата на птицата се оставя на портата, а перата се запазват и използват при болести на децата. Закланият петел се сготвя, а от него се раздава на съседи за здравето на момчетата, които са продължителите на рода. Харесайте страницата ни във Facebook ", "date": "2019.02.02", "title": "Църквата отбелязва големия християнски празник Сретение Господне"}
{"url": "https://www.bgonair.bg/bulgaria/2019-02-02/sabotata-shte-bade-topla-maksimalnite-temperaturi-gonyat-17", "text": "Топъл февруарски ден ни очаква днес, сочи прогнозата за времето на НИМХ. Над страната ще има разкъсана средна и висока облачност. Ще се появи слаб, в южните и източните райони умерен юг-югозападен вятър и с него ще се пренася по-топъл въздух.  През деня ще бъде топло за началото на февруари, като на много места максималните температури ще са между 12° и 17°, за София 12-13°.  Над Черноморието ще преобладава слънчево време с разкъсана предимно висока облачност. По Южното Черноморие градусите ще достигнат 15-16°. Над планините ще има разкъсана средна и висока облачност, по-значителна над масивите от Западна България. Ще духа умерен, по високите и открити части и временно силен югозападен вятър.  Максимална температура на височина 1200 метра около 8°, на 2000 метра – около 3°. Харесайте страницата ни във Facebook Снимка: Pixabay", "date": "2019.02.02", "title": "Съботата ще бъде топла, максималните температури гонят 17°"}
{"url": "https://www.bgonair.bg/bulgaria/2019-02-02/velikotarnovskite-obshtini-poiskaha-58-mln-leva-za-neotlozhni-remonti", "text": "Общините от област Велико Търново подадоха 11 искания за неотложни възстановителни работи за близо 5 милиона и 800 хиляди лева до Междуведомствената комисия по бедствия и аварии към Министерския съвет. Отправя се искане за 1,3 милиона лева за изпълнение на втория етап от укрепването на активизиралото се преди близо година свлачище до църквата \"Св. 40 мъченици\" във Велико Търново.  Близо 900 хиляди лева по линия на бедствията и авариите иска община Велико Търново за ремонта на пътя, водещ до древноримския град Никополис ад Иструм. Пътят е напълно непроходим, което възпрепятства туристическите посещения.   Над 1,7 милиона лева е искането за почистване на коритото на река Янтра в два рискови участъка, съобщава БНР. Общините кандидатстват за финансиране и за ремонти на църкви и мостове, които бяха разрушени при големите наводнения преди 5 години. Харесайте страницата ни във Facebook ", "date": "2019.02.02", "title": "Великотърновските общини поискаха 5,8 млн. лева за неотложни ремонти"}
