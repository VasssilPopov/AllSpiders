{"url": "https://www.bgonair.bg/world/2018-01-31/zaginal-i-tezhko-ranen-sled-udar-mezhdu-kamion-i-vlak-v-sasht", "text": "Един човек загина, а втори е със сериозни наранявания, след като камион за боклук се сблъска с влак, превозващ членове на Републиканската партия в САЩ. Белият дом заяви, че нито един от политиците не е пострадал тежко при катастрофата в американския щат Вирджиния. Републиканците са били на път за работен семинар.", "date": "2018.01.31", "title": "Загинал и тежко ранен след удар между камион и влак в САЩ"}
{"url": "https://www.bgonair.bg/world/2018-01-31/helikopter-padna-varhu-kashta-v-kaliforniya-trima-zaginaha", "text": "Хеликоптер падна върху къща в американския град Нюпорт Бийч в щата Калифорния. Трима души загинаха. Хеликоптерът превозващ 4-ма души на борда излетял от летище \"Джон Уейн\" и паднал на около 1,5 км от него.  Според предварителните данни тримата загинали са били в хеликоптера, а четвъртият е бил ранен.  Пострадал е и човек, който се оказал близо до мястото на падането на машината. За състоянието му не се съобщава нищо.", "date": "2018.01.31", "title": "Хеликоптер падна върху къща в Калифорния, трима загинаха"}
{"url": "https://www.bgonair.bg/world/2018-01-31/sekretni-dokumenti-byaha-prodadeni-po-nevnimanie-v-avstraliya", "text": "Пакет със секретни документи, заключени в шкаф, беше продаден по невнимание в магазин за стоки втора ръка в Австралия. Те са намерени, след като клиент на магазина купува старата мебел и разбива ключалката. Разследване на австралийската телевизия ABC разкри, че документите съдържат чувствителна информация от предишни правителства. Сред тях как бивш премиер планирал да премахне социалните помощи за граждани под 30-годишна възраст. И още - други бивши премиери били предупредени за рисковете от нововъведените строителни изолации, които по-късно отнемат живота на четирима души при инциденти.", "date": "2018.01.31", "title": "Секретни документи бяха продадени по невнимание в Австралия "}
{"url": "https://www.bgonair.bg/world/2018-01-31/shefat-na-quiksilver-izchezna-bezsledno", "text": "\r\n [related_articles] Мистериозно изчезна Пиер Аниес, шефът на компанията за сърф облекла и оборудване Quiksilver. Моторната му лодка му беше намерена на френския Атлантически бряг, изхвърлена от вълните. 54-годишният Аниес е изпратил съобщение на бреговата охрана, че е попаднал в гъста мъгла и ще се забави. Оттогава контакт с него не е установен. Незабавно беше предприета операция по издирването му, но от Аниес все още няма следа.", "date": "2018.01.31", "title": "Шефът на Quiksilver изчезна безследно"}
{"url": "https://www.bgonair.bg/world/2018-01-31/protesti-v-kataluniya-zaradi-zabranata-na-kandidaturata-na-puchdemon-za-premier", "text": "Бурни протести в Барселона след решението на каталунския парламент да отложи гласуването на кандидатурата на Карлес Пучдемон за премиер.  Стотици каталунци излязоха по улиците, развявайки флага на областта и скандирайки името на избягалия в Брюксел бивш лидер. Председателят на каталунския парламент Роже Торен отложи пленарното заседание без да посочи нова дата за провеждането му, но беше категоричен, че няма да предложи друг кандидат за поста.  Конституционният съд в Мадрид забрани Пучдемон да бъде избиран за лидер на областта ако не присъства лично на парламентарното заседание.  Ако пристигне в Каталуния обаче бившият лидер на областта ще бъде арестуван, тъй като заповедта му за арест все още е в сила. ", "date": "2018.01.31", "title": "Протести в Каталуния заради забраната на кандидатурата на Пучдемон за премиер"}
{"url": "https://www.bgonair.bg/world/2018-01-31/rechta-na-tramp-shte-izgradim-edna-sigurna-silna-i-gorda-amerika", "text": "\r\n На фона на бурни аплодисменти в американския Конгрес, президентът Доналд Тръмп произнесе първата си реч. За разлика от изказването си по време на встъпването си в длъжност преди година, сега словото на държавния глава беше доста по-оптимистично и изпълнено с надежда за обединение. В речта, гледана на живо по телевизията от 40 млн. американци, Тръмп заяви, че стремежът на неговата администрация е да изгради една сигурна, силна и горда Америка. Малко след като президентът заяви, че никога не е имало по-добър момент от този да се изживее американската мечта, законодателите в Конгреса избухнаха в аплодисменти и станаха на крака. Бурни ръкопляскания от страна на републиканското мнозинство последваха и думите му, че протяга ръка към демократите, за да бъде преодоляно политическото разделение.  ", "date": "2018.01.31", "title": "Речта на Тръмп: Ще изградим една сигурна, силна и горда Америка"}
{"url": "https://www.bgonair.bg/kriminalno/2018-01-31/balgarin-e-arestuvan-v-germaniya-za-trafik-na-migranti", "text": "\r\n 53-годишен български гражданин е сред задържаните в Германия общо трима души за трафик на мигранти. Днес немската полиция проведе мащабна акция на седем различни адреса в Берлин, Бремен и още няколко града. Заедно с нашия сънародник са арестувани още 44-годишен турски гражданин и 37-годишен поляк. В акцията са участвали над 200 служители на реда в четири провинции. От полицията обясниха, че заподозрените са товарили по над 40 души в камион, за да ги прекарат през границата.  Според разследващите през лятото и есента на миналата година тримата са вкарали в Германия най-малко 160 души. Това е ставало с камиони със стоки, които са идвали от Балканите и са минавали през Полша или Чехия. По данни на полицията трафикантите са взимали по 8 хиляди евро на мигрант.", "date": "2018.01.31", "title": "Българин е арестуван в Германия за трафик на мигранти"}
{"url": "https://www.bgonair.bg/sutreshen-blok/2018-01-31/aktsentite-ot-rechta-na-tramp-patriotizam-i-pari", "text": "\r\n Словото на държавния глава бе съпътствано с бурни аплодисменти, наситено с патриотични послания, оптимизъм и увереност в американския народ. Речта на Тръмп е най-споделяната в историята на Twitter с 3 милиона гледания.  \"Изненада ме, че той чете през цялото време, а не импровизира както е по-характерно за него. Беше изключително стриктен и последователен. Явно вярва на тези, които са написали словото му. Имаше една рядка доза патриотизъм в думите му\", отбеляза журналистът Бетина Жотева. В студиото на \"България сутрин\" бившият зам.-министър на външните работи Милен Керемедчиев посочи, че речта в Давос била силно предзнаменование за вчерашната реч на Тръмп, в която основните акценти били патриотизъм и пари. \"Той разби наистина закостенели виждания из целия свят. Разтърси света с признаването на Ерусалим, влезе с шут в Сирийския конфликт, преобърна взаимоотношенията с Иран, обърна отношенията със Саудитска Арабия, ще започне търговска война с Китай. \"Разрушителят\" Тръмп разбива стереотипи и това не е най-лошото нещо, което можеше да се случи на света. Големите на деня агресират в своята политика, а той втърдява тона\", подчерта Керемедчиев.   \"Няма нищо окончателно от това, което е направил Тръмп. Нито ДАЕШ е разбита, нито договорът с Иран е приключен, нито здравната или данъчната реформа е завършена. Дори отваря нови порти за напрежение по целия свят. В Близкия изток напрежението ще остане. Реализацията на политиките му ще я видим чак догодина\", категорична беше Жотева пред Bulgaria ON AIR.", "date": "2018.01.31", "title": "Акцентите от речта на Тръмп пред Конгреса – патриотизъм и пари"}
{"url": "https://www.bgonair.bg/economy/2018-01-31/nov-spad-na-bezrabotitsata-v-balgariya-prez-dekemvri", "text": "Безработицата в България е спаднала до най-ниските си нива от поне 4 месеца през декември 2017 г. на месечна база – до 6,1%. Това сочат последните сезонно изгладени данни на Евростат, публикувани в сряда. На годишна база също продължава да се наблюдава сериозно понижение, като през декември 2015 г. без работа са били 6,7% от трудоспособното население в страната. Безработните у нас през последния месец на 2017 г. са били общо 209 хил. души, показват още данните на европейската статистика. Нивото на младежка безработица в страната също продължава леко да намалява, макар че остава доста по-високо от общата безработица. През декември тя е достигнала 12,3%, като за сравнение четири месеца по-рано – през септември, е била на ниво от 12,9%. На годишна база обаче се отчита забележително понижение, като през декември 2016 г. тя е била 14,9%, или с 2,6 пр.п. по-висока. Общо 24 хил. младежи на възраст под 25 години у нас са били без работа през последния месец на миналата година. Снимка: Pixabay Повече новини четете на ", "date": "2018.01.31", "title": "Нов спад на безработицата в България през декември"}
{"url": "https://www.bgonair.bg/economy/2018-01-31/rabotodateli-iskat-dopalnitelni-oblekcheniya-pri-naemaneto-na-hora-ot-treti-strani", "text": "Бизнесът поиска някои нови облекчения за наемането на работници от трети страни по време на заседанието на Националния съвет за тристранно сътрудничество, съобщава    \r\nПо време на срещата бяха дискутирани предложения за промени в Закона за трудовата миграция и трудовата мобилност. Предложенията представи социалният министър Бисер Петков, който уточни, че промените се правят поради необходимостта до 23 май тази година България да въведе в националното законодателство изискванията на европейска директива за условията за влизане и пребиваване на граждани на трети държави с цел провеждане на научно изследване, стаж, доброволческа дейност, програми за ученически обмен. Целта на директивата е да се увеличи привлекателността на ЕС като място за работа в областта на научните изследвания, за придобиване на висше образование и за други културни и социални програми за обмен. Социалните партньори обсъдиха промените, въпреки че вече са приети в социалната комисия на парламента. Министърът на труда и социалната политика Бисер Петков съобщи, че списъкът на професиите, за които има недостиг на висококвалифицирани специалисти на българския пазар на труда е актуализиран с три нови единични групи професии. Това са инженер в промишленото производство, инженер-химик и електроинженер. Списъкът се актуализира ежегодно от социалния министър до 31 януари.  Работодателите настояват за отпадане или смекчаване на изискването общият брой на граждани от трети държави, работещи за местен работодател, да не надвишава 10% от средносписъчната численост на наетите по трудово правоотношение български граждани. Сред аргументите за това са острите нужди на пазара на труда заради липсата на работна сила. От КТ \"Подкрепа\" са против предложението на работодателите, тъй като то би довело до трудов и социален дъмпинг и цели да се задържат заплатите в момент, в който има условия за повишаването им. От синдиката отново поискаха провеждането на открит дебат с ясни аргументи и доказателства за фактите, базирани на официални данни, а не с внушения и неистини-колко и какви са свободните работни места и защо работодателите осъществяват дългогодишен натиск върху управляващите за улесняване на вноса на работници от трети страни в ущърб на българските работници. Ваня Григорова от КТ \"Подкрепа\" допълни още, че е крайно време бизнесът да започне да обявява в бюрата по труда всичките си свободни работни места, защото там е мястото, където се срещат търсещи и предлагащи работа. Тя цитира и данни на Агенцията по заетостта към 16 януари 2018 г. , според които са обявени едва 9511 свободни работни места. Регистрираните безработни към края на декември са над 232 хиляди души.", "date": "2018.01.31", "title": "Работодатели искат допълнителни облекчения при наемането на чужденци"}
{"url": "https://www.bgonair.bg/bulgaria/2018-01-31/220-hil-balgari-sa-bili-zhertva-na-prestaplenie-v-poslednata-godina", "text": "220 хил. българи, или 4%, твърдят, че лично са били жертва на грабеж/престъпление в последната една година. Това показват данни от национално представително проучване на Изследователски център \"Тренд\" и \"24 часа\" за нагласите на българите към личната им сигурност. Всеки пети пък е готов сам да се защитава дори и с насилие. 62% биха се обърнали към полицията, ако се почувстват незащитени при престъпление, а 35% - към роднини, приятели и съседи. В тази група по-често попадат 18-29-годишни - над една четвърт, показват данните. Помощ от полицията са склонни да търсят повече жителите на малки селища в сравнение със София. 78% твърдят, че в България човек не може да се разхожда навсякъде и по-всяко време, без да се страхува от престъпление. В същото време 90% споделят, че в последната една година нито те, нито техни близки са били обект на грабеж или нападение. Високи са дяловете на обявилите, че изпитват страх от крадци (78%), хора от ромски произход (64%), хулигани (69%). 8% от анкетираните от \"Тренд\" се страхуват от полицейско насилие, показват още данните. 38% се страхуват от насилие от мигранти, сред тях повечето са жени. Страхът от мигранти е най-масов в София - всеки втори, докато в по-малките градове и села делът на уплашените е по-нисък. Четете повече в ", "date": "2018.01.31", "title": "220 хил. българи - жертва на престъпление в последната година"}
{"url": "https://www.bgonair.bg/bulgaria/2018-01-31/evropredsedatelstvoto-galta-oshte-50-miliona", "text": "Правителството одобри близо 50 милиона лева за събитията от календара на Българското председателство на Съвета на Европейския съюз през 2018 г. Средствата са предвидени в централния бюджет, съобщава  . Основната част от дейностите са свързани с осигуряването на събитията, които ще се проведат в страната, както и за организиране на такива зад граница, също така за културната програма, за осигуряване на медийно покритие, публикации и реклама на събитията, за плащания по вече сключени през 2017 г. договори за хотелско настаняване, храна, транспорт, превод и др. С друго решение пък са одобрени разходи за над 2 милиона лева, които са предназначени за дължими плащания към бенефициенти по влезли в сила съдебни решения за отменени финансови корекции от програмен период 2007-2013 г. Предвиждат се промени по бюджетите на Министерството на икономиката в размер на 237 хил. лв., на Министерството на околната среда и водите – 1 626 хил. лв. и на Министерството на транспорта, информационните технологии и съобщенията – 222 хил. лв.", "date": "2018.01.31", "title": "Европредседателството гълта още 50 милиона лева"}
{"url": "https://www.bgonair.bg/bulgaria/2018-01-31/bezstopanstvenite-kucheta-prez-poslednite-godini-stavat-vse-po-malko", "text": "Броят на безстопанствените кучета от 2013 год. до сега намалява, пише  Данните са от отчет за изпълнение на общинските програми за овладяване на популацията за 2016 г. Според него общият брой на безстопанствените кучета, получен при събиране на данните от всички общини, е 25 861. През 2013 г. те са били 35 383, съобщиха от правителствената пресслужба. За 2016 г. се отчита незначително повишаване на броя им – с 0,97% или 733 повече, от този през 2015 г. През 2016 г. се отчита увеличаване на броя на регистрираните приюти в страната – 44, в сравнение с 2015 г., когато са с три по-малко. Наблюдава се трайна тенденция на увеличаване броя на регистрираните и въведени в интегрираната информационна системата ВетИС домашни кучета през 2016 г. – 33 882. През 2015 г. техният брой е бил 29 215.", "date": "2018.01.31", "title": "Безстопанствените кучета стават все по-малко"}
{"url": "https://www.bgonair.bg/bulgaria/2018-01-31/vizhte-top-10-na-nay-zaraznite-bolesti", "text": "Заразните заболявания се причиняват от бактерии, вируси, паразити и гъбички. Обикновено техните размери са такива,че няма как да си дадем сметка за срещата с тях и е до някъде невъзможно да се изолираме и да ги избегнем напълно. За всеки болестотворен, паразитиращ микроорганизъм е от ключово значение да си изработи няколко качества, без които е изгубен. На първо време това е да успее да проникне в гостоприемника по някакъв начин – било то през лигавица, кръв, или директно през кожата – след което да е способен да се задържи там, да се храни и размножава. Пострадалият индивид не е безкраен източник на ресурси – паразитната афера ще приключи с активиране на имунитета му или в най-лошия случай – загуба на битката и фатален край. Ето защо за микроорганизма е важно да може да се разпространява и пренася на други жертви. Обикновено начинът, по който размножилите се микроорганизми напускат гостоприемника е същият, по който са попаднали на него – чрез слюнка, кръв и др. Трансмисията може да бъде както директна – от човек на човек (рубеола, коклюш)... или животно на човек (бяс), така и индиректна – чрез вода, хранителни продукти или повърхности, контаминирани (замърсени) с микроорганизмите. Не малка част от последните циркулират и свободно в природата и могат да се открият във въздуха, почвата и водата. Човекът като източник на зараза предоставя голямо разнообразие на болестотворните микроорганизми – едни от тях използват за разпространение секретите при кихане и кашляне, други отпадните продукти на храносмилателната и отделителната система, а има и такива, разпространяващи се по кръвен и полов път. Това колко е заразен един микроорганизъм зависи от много фактори. Освен пътищата му за разпространение – например въздушно-капковият е най-заразен – значение има и т. нар. доза – колко бактерии от един вид трябва да постъпят, за да предизвикат болест. Силно заразните и болестотворни микроорганизми имат ниска болестотворна доза. Досадната хрема не се появява магически. Обикновено тя е резултат на някои от многото видове вируси, които циркулират в пространството. Дори и да изработим имунитет след преболедуване, това не пречи да се заразим скоро след това с някой друг, който обаче ще даде същите оплаквания.", "date": "2018.01.31", "title": "Вижте Топ 10 на най-заразните болести!"}
{"url": "https://www.bgonair.bg/economy/2018-01-31/balgariya-popadna-v-ofshoren-spisak-na-ukrayna", "text": "От 1 януари 2018 г. в Украйна влизат в сила законови изменения, които разширяват списъка на държавите с офшорен режим. Справка на Investor.bg показа, че сред добавените страни са Естония, Латвия, Унгария, както и Малта, Грузия, Доминика и Сингапур. По-любопитното е, че България също фигурира в списъка, и то още от 2015 г. Проблемът е, че въпросният списък автоматично превръща сделките с тези държави в контролирани за целите на трансферното ценообразуване. Офшорният списък е актуализиран съгласно решение на украинското правителство от 27 декември 2017 г. и в него са включени нови 19 страни. Иначе казано - ако украинска банка превежда средства от местно лице на една от страните в списъка, то тези преводи са проверявани и контролирани съобразно данъчното законодателство и мерките за изпиране на пари. Нещо повече, местната приходната администрация веднага трябва да подаде данни на разузнавателните служби и може да се стигне дори до спиране на трансакцията. Пълният украински офшорен списък включва 85 страни. В него са изброени и критериите, по които Украйна определя коя държава да бъде включена. Например, там попадат страни, които не предоставят своевременен и пълен обмен на данъчна и финансова информация по запитвания на Държавната фискална служба на Украйна. В списъка влизат и държави, които не са сключили с Украйна договорки за обмен на информация, както и територии, в които ставката на данъка върху печалбата за предприятията е с 5 и повече процента по-ниска, отколкото в Украйна (т.е. по-нисък от 13%). Трябва също да уточним, че тук не говорим за номинална данъчна ставка, а за действително данъчно облагане, при което са взети предвид всички облекчения по отделни сектори, територии и дейности. Съгласно законодателството на Украйна всички сделки с фирми от страни, включени в списъка, попадат под \"особен\" контрол за трансферните цени. Според различни украински медии по този начин страната се бори с данъчните измами. Целта е да се елиминират възможностите за непълно плащане на данъци, защото по този начин не се допускат отклонения на данъчното облагане чрез сделки със свързани лица. Т.е., ако дадена българска фирма има търговски отношения с дружество в Украйна, то е възможно тя да бъде подложена на допълнителни проверки за извършените сделки и дали те са икономически изгодни и следват пазарните принципи. Според медийни публикации Естония (по данни на естонската държавна телевизия), например, не е била уведомена за това, че е поставена в списъка, което пък е довело до различно данъчно третиране на естонските фирми, които оперират в Украйна. На запитване от страна на Investor.bg от българското Министерство на финансите поясняват, че са запознати с решението. \"На 27 декември 2017 г. кабинетът на министрите на Украйна прие Постановление № 1045, с което е утвърден Списък на държави, търговските сделки с които се считат за контролирани и по отношение на които се прилагат правилата за „трансферно ценообразуване“. Списъкът съдържа 85 държави (територии), които отговарят на критериите, определени в Данъчния кодекс на Украйна. За да бъде включена една държава в списъка, е необходимо тя да отговоря само на един критерий. България е включена в списъка по критерия \"корпоративен данък\", по-нисък от 13%\", обясниха от финансовото министерство. Снимка: Pixabay  ", "date": "2018.01.31", "title": "България попадна в украински офшорен списък"}
{"url": "https://www.bgonair.bg/bulgaria/2018-01-31/stiv-hanke-balgariya-shte-sgreshi-ako-vleze-v-evrozonata", "text": "Снимка: Олег Попов, Bulgaria ON AIR  Замяната на лева с еврото е лошо решение за България, пише в свой анализ за Forbes \"бащата на валутния борд\" у нас Стив Ханке. Причините страната ни да остане извън еврозоната и да запази валутния си борд са няколко. На първо място експертът отбелязва, че българският лев е обвързан с еврото, \"негов клонинг е\", и реално страната ни вече е част от валутния съюз като е негов  \"неформален член\". Припомняме, че именно това е един от аргументите \"за\" на българското правителство за кандидатстване за членство в ERM II - неофициално сме част от еврозоната и сме подвластни на всички проблеми в нея, но нямаме право да се възползваме от позитивите. Стив Ханке е категоричен: валутният борд в България е много успешен. Той е научил правителството на фискална дисциплина, спрял е хиперинфлацията през 1997 година и е предпазил икономиката от всички външни финансови кризи, включително при колапса на руската рубла и рецесията от 2009 година. Според икономиста валутният борд е спасил и банковата система при колапса на КТБ през 2014 година.", "date": "2018.01.31", "title": "Стив Ханке: България ще сгреши, ако влезе в еврозоната! "}
{"url": "https://www.bgonair.bg/denqt-on-air/2018-01-31/merktie-sreshtu-mrasniya-vazduh-v-sofiya-sa-prekaleno-leki-smyata-obshtinski-savetnik", "text": "\r\n Приетите мерки за борба с мръсния въздух в София, които бяха гласувани през миналата седмица от Столичния общински съвет, няма да доведат до очакваните и желани резултати. Това смята общинският съветник от ВМРО Карлос Контрера. По думите му Патриотите не са подкрепили мерките, защото според тях те са прекалено меки. \"Ограничението на влизането и паркирането в центъра не решава въпросите с крайните квартали, където всъщност замърсяването също е доста голямо\", подчерта Контрера в ефира на  . Общинският съветник от ВМРО заяви още, че  при гласуването на бюджета на столицата, групата на патриотите и тази на ГЕРБ са се обединили около мнението, че градският транспорт в София е неудобен. \"Това, което трябва да се направи и стигнахме до консенсус с кмета Фандъкова, е да се дадат повече средства в публичния транспорт от бюджета, за да намалим интервалите на движение, за да стане градският транспорт по-удобен за хората. Особено за тези от крайните квартали, които имат една или две линии, които ги обслужват\", поясни Карлос Контрера пред  . Той подчерта още, че битовото отопление е основен замърсител в София и според него трябва да се предприемат радикални мерки за забрана на опасните за здравето начини на отопление.  Общинският съветник от ВМРО коментира и гласувания заедно с мерките срещу мръсния въздух рекорден бюджет на Столичната община от над 1,5 млрд. лева. Според Карлос Контрера това е добър бюджет с повишение на някои приходи. По думите му разпределените средства в него акцентират върху смятаното за важно от столичани. \"Повече средства за градския транспорт, повече средства за зелената система - паркове, градинки\", заяви в студиото на   Карлос Контрера. Той обясни, че в бюджета на Столичната община са заложени и традиционно средства за строеж и реновиране на детски градини.", "date": "2018.01.31", "title": "Мерките срещу мръсния въздух в София са прекалено меки, смята общински съветник"}
{"url": "https://www.bgonair.bg/denqt-on-air/2018-01-31/gerb-iska-realni-fakti-za-komunizma-da-ne-ostavat-idnite-pokoleniya-izlagani", "text": "\r\n Реанимирането на комунизма с красиви фрази, но без факти, се случва сега!  Трябва да махнем оценките от учебниците по история и да сложим реалните събития, за да може идните поколения да не бъдат излъгани! Категоричен бе в  депутатът от ГЕРБ Маноил Манев. Гостът на телевизията коментира новата програма по история, в която ще се изучава периодът 1944-1989 г., като часовете, посветени на предмета, ще се увеличат двойно. Манев подчерта, че няма как цял един период от миналото ни да отсъства. \"Не можем да се преструваме, че не е имало Народен съд\", настоя той. \"Горди сме как през Втората световна война сме спасили българските евреи, а знаем ли, че човекът, отговорен за това, е осъден от Народния съд като фашист\", попита риторично политикът. Пред   Маноил Манев допълни още, че \"довчера този период е бил изписван в учебниците по история така, както той самият го е учил по време на средното си образование\". По повод острите реакции на БСП в пленарната зала на тази тема, депутатът изрази мнението си, че отзвукът им идва заради фамилиите, които децата ни ще прочетат в учебниците. \"Имената на управлявалите по онова време имат своите наследници днес и те ще бъдат разпознати. Има родове, които от 1956 г. насам винаги са били във властта, а сега са видни бизнесмени\", посочи Манев. Той коментира и случая с четиримата задържани днес за отвличането на Адриан Златков, сред които е и Ивайло Борисов - Ториното. Маноил Манев подчерта, че работата на МВР не бива да се \"оценява на парче\". Тя е дълъг процес, който дава резултати, когато се прави професионално, заяви той.", "date": "2018.01.31", "title": "ГЕРБ иска реални факти за комунизма, за да не остават идните поколения излъгани!"}
{"url": "https://www.bgonair.bg/bulgaria/2018-01-31/proslovutite-lavcheta-ot-razgrad-zaminavat-za-holandiya-v-kraya-na-sedmitsata", "text": "\r\n Щастлива развръзка, макар и с малко отлагане. Лъвчетата Терез и Масуд от Разград заминават в холандския спасителен център в края на седмицата.  След протести, поискана оставка на министъра на околната среда и водите Нено Димов, и най-накрая личната намеса на премиера, лъвчетата ще напуснат страната. ", "date": "2018.01.31", "title": "Прословутите лъвчета от Разград заминават за Холандия в края на седмицата"}
{"url": "https://www.bgonair.bg/denqt-on-air/2018-01-31/komunisti-natsisti-eto-zashto-bsp-iska-ostavkata-na-obrazovatelniya-ministar", "text": "\r\n Пореден ден на напрежение между управляващи и опозиция в парламента. БСП поиска оставката на министъра на образованието Красимир Вълчев, заради новата програма по история за 10-и клас, в която е включено изучаването на комунизма. \" \", обясни депутатът от БСП  .  От ГЕРБ днес пък недвусмислено заявиха, че \"няма да позволят преоблечените комунисти да се представят за други\". \" \", коментира гостът в предаването  . Народният представител от БСП подчерта, че трябва да бъде направен прочит на периода 1944-1989 г., но не и от политиците. Според него има преекспониране на някои факти и се гледа едностранчиво на този период. Социалистът предложи погледите да бъдат насочени към бедността у нас, която по думите му става все по-ужасяваща.  , отбеляза още Владимиров. \"Червеният\" депутат коментира и решението на БСП да промени въпроса за инициирания от партията референдум за ратифицирането на Истанбулската конвенция. Точната му формулировка вече е \"Против ли сте НС на Република България да ратифицира така наречената Истанбулска конвенция от 11.05.2011 г.?\" \" \", посочи Станислав Владимиров.  ", "date": "2018.01.31", "title": "Комунисти, нацисти... Ето защо БСП иска оставката на образователния министър"}
