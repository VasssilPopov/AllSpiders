{"url": "https://www.bgonair.bg/world/2018-06-25/sasht-otkaza-viza-na-bivshiya-generalen-sekretar-na-nato", "text": "Бившият генерален секретар на НАТО Хавиер Солана без право на безвизово пътуване до САЩ. Причината за това е негово посещение в Иран. Според системата автоматично се отказва достъп до САЩ на тези, които посетят една от седемте държави в списъка - Ирак, Сирия, Иран, Судан, Либия, Сомалия и Йемен, преди или след 1 март 2011 г.  Те трябва да подадат документи за виза. Правилата са въведени преди наложената от президента на САЩ Доналд Тръмп спорна забрана, отнасяща се до пет мюсюлмански държави и Северна Корея.  Хавиер Солана беше генерален секретар на НАТО в периода от 1995 до 1999 година. По време на неговия мандат Алиансът за първи път се разшири на Изток, включвайки страните от Вишеградската четворка през 1998 година.", "date": "2018.06.25", "title": "САЩ отказаха виза на бившия генерален секретар на НАТО"}
{"url": "https://www.bgonair.bg/world/2018-06-25/shofyor-pomete-peshehodtsi-v-dablin-dvama-sa-v-tezhko-sastoyanie", "text": "Автомобил помете пешеходци в Дъблин. Най-малко четирима души са ранени, двама от които са в тежко състояние.  Инцидентът е станал в близост до църква, в която трябвало да се проведе служба. Очевдици разказват, че се чул силен сблъсък. На място са пристигнали екипи на полицията и спешна помощ.  Изключена е версията за терористичен акт. Причината за инцидента е, че на шофьора му е прилошало.", "date": "2018.06.25", "title": "Шофьор помете пешеходци в Дъблин, двама са в тежко състояние"}
{"url": "https://www.bgonair.bg/bulgaria/2018-06-25/v-pavel-banya-zabranyavat-shumnite-tarzhestva-na-otkrito", "text": "\r\n В курортния град Павел баня, по предложение на кмета, общинският съвет ще гласува решение за забраната за провеждане на семейни тържества по площади и улици. Причината е недоволството на хората, които се жалват от силния шум от ромските тържества, които правили, изграждайки палатки с оркестри и силна музика.  През последните месеци жалбите в Павел Баня се увеличили многократно, което принудило кметът да вземе това решение. ", "date": "2018.06.25", "title": "В Павел баня забраняват шумните тържества на открито"}
{"url": "https://www.bgonair.bg/world/2018-06-25/dva-pati-poveche-razgovori-v-es-sled-padaneto-na-taksite-za-rouming", "text": "\r\n Два пъти повече разговори са се провели в Европейския съюз след премахването на таксите за Роуминг. Това заяви еврокомисарят Мария Габриел на Цифровата асабмлея, която се провежда в София.  В рамките на събитието Европейската комисия обяви старта на своята програма за цифровизацията на Западните балкани.  По време на конференцията премиерът Бойко Борисов посъветва съседните на България страни да мислят приоритетно за дигиталното си бъдеще.", "date": "2018.06.25", "title": "Два пъти повече разговори в ЕС след падането на таксите за роуминг"}
{"url": "https://www.bgonair.bg/world/2018-06-25/nyakolko-raneni-sled-prestrelka-v-monpelie", "text": "Стрелба във френския град Монпелие. Няколко души са ранени, един от които сериозно, след като неизвестни мъже открили огън.  Мишена на атаката е бил 20-годишен младеж. Той е с множество огнестрелни рани. Причините за инцидента се изясняват.  Смята се, че става дума за криминална проява. На място има полиция, а районът е отцепен.", "date": "2018.06.25", "title": "Няколко ранени след престрелка в Монпелие"}
{"url": "https://www.bgonair.bg/bulgaria/2018-06-25/da-zapazim-koral-zavede-isk-ot-1-mlrd-evro-sreshtu-fotokapanite", "text": "\r\n Напрежението на къмпинг \"Корал\" не стихва. След като от фирмата собственик на терена ограничиха достъпа до плажа, сега бяха монтирани и фотокапани за нарушителите. От своя страна природозащитниците заведоха иск от 1 млрд. евро срещу фирмата. От сдружение \"Да запазим Корал\" са получили сигнал, че охраната на частния имот гони чехи, които са си разпънали палатка в горичката до плажа.  Рената и дъщеря ѝ почиват на \"Корал\" вече седем години, но са изненадани, че това лято има нови правила и трябва да махнат палатката си От сдружение \"Да запазим Корал\" внесоха жалба срещу частната фирма, заградила имота заради поставените \"фотокапани\" на плажа.   ", "date": "2018.06.25", "title": "\"Да запазим Корал\" заведе иск от 1 млрд. евро срещу фотокапаните"}
{"url": "https://www.bgonair.bg/bulgaria/2018-06-25/otvad-granitsite-pet-balgarki-se-zavarnaha-s-medali-ot-oncology-games", "text": "\r\n Пет българки се завърнаха с медали от първите в света спортни игри за хора, болни от рак.  В състезанието участваха националните отбори на 6 държави - Италия, Испания, Англия, Гърция, Полша и България.  Сънародничките ни успяха да се преборят с конкуренцията и завоюваха 12 медала в 9 различни дисциплини.  Голямата цел на организаторите на \"Oncology Games\" е да докажат, че спортът е изключително полезен по време на лечението.", "date": "2018.06.25", "title": "Отвъд границите: Пет българки се завърнаха с медали от \"Oncology Games\""}
{"url": "https://www.bgonair.bg/world/2018-06-25/ek-s-nadezhda-erdogan-da-ostane-angazhiran-partnyor-na-es", "text": "С абсолютно мнозинство Реджеп Ердоган спечели президентския вот в Турция още на първия тур. Не закъсняха и световните реакции след изборите.  Европейската комисия изрази надежда Турция да остане ангажиран партньор на Европейския съюз. Руският президент Владимир Путин поздрави турския си колега за преизбирането му и подчерта, че резултатите свидетелстват за големия политически авторитет на Ердоган.  Държавният глава Румен Радев и премиерът Бойко Борисов също поздравиха Ердоган за преизбирането му. Двамата изразиха надежда, че ще работят за още по-успешно патрньорство между България и Турция.", "date": "2018.06.25", "title": "ЕК с надежда Ердоган да остане ангажиран партньор на ЕС"}
{"url": "https://www.bgonair.bg/denqt-on-air/2018-06-25/rezultatat-na-izborite-v-turtsiya-beshe-ochakvan-otbelyaza-ekspert", "text": "\r\n Резултатът на изборите в Турция беше очакван. Той можеше да бъде и по-добър за Реджеп Ердоган, но пък е много близък до този на референдума през 2017 г. Това каза в студиото на   бившият външен министър и посланик в Турция Стоян Сталев. Той отбеляза, че разделението на югоизточната ни съседка е факт. Същевременно обаче опозицията не успявала да намери по-широк път към избирателите и оставала териториално ограничена в по-големите и светски центрове на страната. \"Oгромната религиозна инфраструктура на Турция, която силно подкрепя партията на държавния глава, му оказва голяма помощ. Ролята ѝ сред населението и избирателите е мащабна\", подчерта Стоян Сталев. По думите му Ердоган се опитва да сплоти страната си на принципа на национализма и може би именно на това се дължи неговото агресивно говорене по отношение на Европа.  \"Все пак национализмът не е това, което трябва да сплотява едно общество. Това не е печелившата карта. Един умерен патриотизъм винаги е необходим, но турският държавен глава стига до крайности\", коментира още бившият външен министър. Той отбеляза, че в турския парламент резултатът за Ердоган е добър от коалиционна гледна точка – 42% за партията, но като коалиционна група получават 52-53%, а това представлявало сериозно мнозинство.", "date": "2018.06.25", "title": "Резултатът на изборите в Турция беше очакван, отбеляза експерт"}
{"url": "https://www.bgonair.bg/denqt-on-air/2018-06-25/pobedata-na-erdogan-ochakvana-turtsiya-savsem-razlichna-ot-dnes", "text": "\r\n От днес Турция вече е съвсем различна, подчерта журналистът Мехмед Юмер. Реджеп Ердоган спечели провелите се вчера президентски избори и получи абсолютно мнозинство, а за Юмер победата на турския държавен глава не е изненада. \" \", каза Юмер пред  . Журналистът посочи, че всички международни наблюдатели, журналисти и опозиционери изтъкват огромни съмнения в прозрачността на тези избори. Според Юмер наблюдателите са се оплаквали от прекалено многото полицаи, струпани около секциите за гласуване, както и от пунктовете за проверка между населените места. \"Ако Ердоган не беше успял да сплаши най-близките си, той нямаше да има тази власт\", отбеляза Мехмед Юмер в предаването  . Според него турските граждани в Белгия, Германия и Холандия, които масово са гласували за Ердоган, не са интегрирани в цивилизованото общество, което да промени манталитета им.  \" \", коментира още Юмер. Журналистът отчете, че до началото на изборния ден от опозицията са били резки в своите изказвания. В крайна сметка обаче са заявили, че волята на народа трябва да се зачита. В тази връзка Юмер попита: ", "date": "2018.06.25", "title": "Победата на Ердоган - очаквана, Турция - съвсем различна от днес"}
{"url": "https://www.bgonair.bg/economy/2018-06-25/15-skok-za-godina-otbelyazvat-potrebitelskite-zaemi", "text": "През май кредитирането в България запазва своята тенденция от последните месеци и продължава да расте с бързи темпове. През миналия месец най-голям годишен ръст отбелязват потребителските заеми. Те се увеличават с 15%, като за сравнение априлският ръст беше 14,4%. Към 31 май общият размер на потребителските кредити достига 8,629 млрд. лв., показват предварителните данни на Българската народна банка. Заемите за домакинствата и фирмите, които ги обслужват, в края на май възлизат на 20,817 млрд. лв. За една година те се увеличават с 8,8%, забавяйки леко ръста си спрямо годишното повишение от 9,1% през април 2018 година. В края на май 2018 г. жилищните кредити възлизат на 9,830 млрд. лв. и нарастват на годишна база с 9,8%, докато годишното увеличение през април беше 9,3%. На годишна база другите кредити намаляват с 21,6% (14,1% годишно понижение през април 2018 г.), като достигат 1,026 млрд. лева. Заемите, предоставени на финансови предприятия, в края на май възлизат на 2,329 млрд. лв. (2,2% от БВП) в края на май 2018 година. В сравнение със същия месец преди година те се увеличават с 57,7% (54,8% годишно повишение през април 2018 година). Четете повече в  Снимка: Pixabay", "date": "2018.06.25", "title": "15% скок за година отбелязват потребителските заеми"}
{"url": "https://www.bgonair.bg/denqt-on-air/2018-06-25/shte-se-nameri-li-obshto-reshenie-za-regulirane-na-migratsiyata-v-evropa", "text": "\r\n Най-малко 6 млрд. евро инвестиции са необходими, за да бъде затворен средиземноморският маршрут, по който бежанци от африканските страни проникват в ЕС. Това каза председателят на Европейския парламент Антонио Таяни. Как ще бъде решен проблемът с мигрантите? \"Европа закъсня. И все повече продължава да изостава. В ЕС има нещо много мудно и това е бюрокрацията. Докато лидерите се съберат, обмислят, решат и подпишат определени договори се трупат редица проблеми. Необходимо е да бъдем твърди и да решаваме нещата на момента\", коментира в студиото на   журналистът и преводач Мажд Алгафари. По думите му е невъзможно да бъдат затворени границите за бежанци, тъй като, ако такива пристигнат няма как да бъдат върнати. А парадоксът в случая е, че ако пък ги приемем в страната ще нарушим приетите клаузи. \"На приказки всичко може да се случи. В действителност обаче нещата са различни. А когато пък налице са и трафиканти, няма сила, която може да спре мигрантите да достигнат до своята цел\", подчерта Алгафари. По-рано днес председателят на Европейския парламент Антонио Таяни каза, че срещата на върха на ЕС, която ще се проведе в края на седмицата, е последният шанс надеждите на половин милиард европейски граждани да не останат напразни. Страните - членки на ЕС ще трябва да намерят общо решение за регулиране на миграцията в Европа.  Според Таяни за целта е необходимо по-тясно сътрудничество между ЕС и транзитните африкански страни като Мароко, Тунис, Либия, Мали, Мавритания, Чад и Алжир, а предоставяне на финансова подкрепа на тези държави, както бе постъпено с Турция, ще спомогне никой от Северна Африка повече да не се опитва да се добере до Европа по море. \"Между 7 и 10 млрд. евро е финансовият поток идващ от бежанците. Изправени сме пред едни добре организирани групи за трафик на мигранти. За да се справим с този проблем ни е нужно ефективно законодателство, до което обаче може да се стигне чрез промяна на европейския договор за бежанците\", посочи експертът по международна сигурност Димитър Гърдев пред   ", "date": "2018.06.25", "title": "Ще се намери ли общо решение за регулиране на миграцията в Европа?"}
{"url": "https://www.bgonair.bg/world/2018-06-25/makedoniya-predlozhi-presni-domati-sreshtu-podkrepa-za-chlenstvo-v-es", "text": "Македонският външен министър Никола Димитров предложи пресни домати срещу подкрепа за членство в Европейския съюз.  Франция и Холандия запазват резервите си и са против преговори с Република Македония и Албания за членство в общността.  Утре външните министри на Европейския съюз ще обсъдят в Люксембург въпроса за разширяването на блока.  Република Македония и Албания се надяват Европа да се съгласи да придвижи процедурата, което да бъде подкрепено и на срещата на върха на ЕС в четвъртък.  А върховният представител на ЕС по въпросите на сигурността и външната политика Федерика Могерини, призова министрите да подкрепят започването на преговори за присъединяването на Република Македония. Според нея Западните Балкани са постигнали впечатляващ напредък.", "date": "2018.06.25", "title": "Македония предложи \"пресни домати\" срещу подкрепа за членство в ЕС"}
{"url": "https://www.bgonair.bg/economy/2018-06-25/s-okolo-7-shte-poskapnat-parnoto-i-toplata-voda-prognozirat-ot-kevr", "text": "\r\n До 7% е възможно да поскъпнат парното и топлата вода от 1 юли. Това прогнозира Комисията за енергийно и водно регулиране (КЕВР) предвид очакваното увеличение на цената на природния газ с близо 11% на фона на исканите от \"Булгаргаз\" 18%. Окончателното решение на енергийния регулатор ще стане факт на 1 юли. Едва тогава ще е ясно и каква ще бъде новата цена на електроенергията. От регулатора увериха, че по-малкото увеличение няма да доведе до шоково поскъпване преди отоплителния сезон. По правило 70 на сто от цените на парното и топлата вода зависят именно от цената на синьото гориво. Така очакваното поскъпване ще е именно с около 7 на сто, но ще бъде различно за отделните топлофикации.", "date": "2018.06.25", "title": "С около 7% ще поскъпнат парното и топлата вода, прогнозират от КЕВР"}
{"url": "https://www.bgonair.bg/economy/2018-06-25/otdelyame-19-ot-dnevniya-si-nadnik-za-galon-benzin", "text": "Българският шофьор отделя 19% от дневния си надник за един галон бензин. Много или малко е това на фона на цените по света? Изчисленията показват къде е най-достъпният бензин в сравнение между 61 държави. България се нарежда на 23 място със средна цена на галон бензин от 4,89 долара - или 19% от бюджета на всеки българин. По този показател – на ниво на достъпност, сме на 52 място от общо 61 държави. По третия показател – каква част от заплатата си харчим годишно за гориво – сме на 33 място. Изчисленията са на Съюза на българските автомобилисти, а използваните данни на Bloomberg.  Според анализаторите средната цена на бензина у нас е 2,15 лв. По-този показател страната ни е с по-скъп бензин от средното ниво в света - от 1.94 лв. за литър. Сред отделните държави обаче има съществени разлики, които правят стойностите на горивото по-ниски или по-високи.  Като общо правило по-богатите държави имат по-високи цени, а по-бедните страни и страните, които произвеждат и изнасят петрол, имат значително по-ниски цени. В клакацията за най-евтин бензин в света Венецуела е на първо място. През 2016 г. президентът Николас Мадуро увеличи бензина с 6000%, но все още пълненето на един резервоар струва по-малко от чашка кафе. Средната цена на литър бензин в страната е 0,01 щатски долара. Забележително изключение са САЩ, които са сред икономически развитите нации, но в същото време имат ниски цени на горивата. Различията в цените в отделните държави се дължат на различните данъци и субсидии на бензина. Всички имат достъп до едни и същи цени на петрола на международните пазари, но всеки има различна данъчна политика, което води и до финансови разлики. В резултат на това цените на дребно на бензина са различни. Снимка: Pixabay", "date": "2018.06.25", "title": "Отделяме 19% от дневния си надник за галон бензин"}
{"url": "https://www.bgonair.bg/bulgaria/2018-06-25/desislava-ivancheva-prieta-po-speshnost-v-zatvornicheskata-bolnitsa", "text": "Бившият кмет на район \"Младост\" Десислава Иванчева е приета в болницата на затвора. Тя е под медицинско наблюдение от две седмици там заради тежко заболяване. Не се знае обаче каква е диагнозата ѝ. Заедно с Иванчева в болницата е постъпила и заместничката ѝ Биляна Петрова.  Двете жени са в ареста от 17 април, когато бяха задържани показно на централен столичен булевард. Иванчева бе привлечена като обвиняема за вземане на подкуп в особено големи размери, а Петрова е бивш е сочена за неин помагач.", "date": "2018.06.25", "title": "Десислава Иванчева приета по спешност в затворническата болница"}
{"url": "https://www.bgonair.bg/bulgaria/2018-06-25/zamestnichkata-na-kamen-plochev-poema-vremenno-nzok", "text": "Досегашният подуправител на Здравната каса д-р Йорданка Пенкова временно ще бъде неин шеф. Това гласува на извънредно заседание Надзорният съвет на публичния фонд.  Пенкова ще заема управленския пост, докато депутатите не гласуват името на наследника на проф. Камен Плочев.  Предсрочното му освобождаване от шефския пост беше гласувано от народните представители миналата седмица, поради невъзможност да изпълнява ангажиментите си повече от три месеца. Причината - влошеното здравословно състояние на Плочев.", "date": "2018.06.25", "title": "Заместничката на Камен Плочев поема временно НЗОК"}
{"url": "https://www.bgonair.bg/bulgaria/2018-06-25/zhestoka-katastrofa-mezhdu-tir-i-dzhip-kray-vratsa", "text": "Жестока катастрофа затвори за часове участък от главния път Е-79 в района на околовръстното на Враца. На прав и равен участък се сблъскаха ТИР и джип.  По първоначална информация шофьорът на джипа е предприел рискова маневра - изпреварване на участък, в който това е забранено, и се ударил челно в камиона. От удара ТИР-ът буквално полетял в канавката.  Автомобилът е напълно смазан, а водачът му е в болницата с фрактури на горните крайници. Часове наред трасето беше мито заради разлетите петролни продукти, които създаваха опасност и за останалите участници в пътното движение. ", "date": "2018.06.25", "title": "Жестока катастрофа между ТИР и джип край Враца"}
{"url": "https://www.bgonair.bg/bulgaria/2018-06-25/prevozvachite-nyama-da-blokirat-sofiya-razbrali-sa-se-s-premiera", "text": "\r\n Протест на автобусни превозвачи блокира столицата. Шофьорите се заканиха - ако исканията им не бъдат чути, дори ще горят автобуси.  Причината за демонстрацията им е проектозакон на управляващата партия, който предвиждаше създаване на автомобилна камара. Целта ѝ щеше да бъде да издава лицензи и да определя кой и как може да играе на пазара.  Според представители на бранша, истинската цел на проектозакона е била да изчисти по-малките фирми от пазара. Към исканията им се присъединиха и шофьори на тежкотоварни камиони.  Всички 50 автобуси, които бяха в изключителна протестна готовност, си тръгнаха от площада около храм-паметника \"Св. Александър Невски\". Те имаха разрешение да са там до 13:30 ч., а междувременно планираха да блокират ключови столични улици.  След среща в Министерския съвет се стигна до щастлива развръзка и радостни клаксони. Там представители на превозвачите се срещнаха с премиера Бойко Борисов.  \"Законопроектът, който вече беше представен в Народното събрание, не е добре написан. Затова трябва да бъде изтеглен и в спокойна обстановка да се обсъди какви промени трябва да бъдат направени\", каза Борисов.  Едното от нещата, които най-силно притесняват Борисов, е, че Министерството на транспорта ще има съвещателен характер, тоест то няма да дава или отнема лицензи.  Министър-председателят каза, че основната цел на законопроекта е била да извади сивия сектор на светло. Борисов допълни още, че през годините ДАИ не се е справяла ефективно с оказването на контрол в бранша.  Авторите на спорния законопроект направиха извънредна пресконференция. Те отказаха да коментират отмяната на проектозакона. Отбелязаха обаче, че той е в изключителна полза на всички превозвачи.  Според авторите на закона трябва да бъде създадена една обща камара на превозвачите. Именно така всички ще могат да работят по-лесно.   ", "date": "2018.06.25", "title": "Превозвачите няма да блокират София! Разбрали са се с премиера…"}
{"url": "https://www.bgonair.bg/bulgaria/2018-06-25/anita-meyzer-na-svoboda-pusnaha-ya-sreshtu-garantsiya-ot-5-hil-leva", "text": "Анита Мейзер излиза от затвора срещу 5 000 лв. парична гаранция.  След като на няколко пъти адвокатите на Мейзер внасяха в съда искане за промяна на мярката за неотклонение, парична гаранция за свободата ѝ бе определена.  Окръжните магистрати признаха Мейзер за виновна по две обвинения - че е причинила по непредпазливост смъртта на съпруга си Николай, както и че е предложила подкуп на полицейски служител.  Анита Мейзер бе арестувана на 15 август 2016 г., след като 40-годишният културист и бивш охранител Николай Димов бе убит в дома им във Варна.", "date": "2018.06.25", "title": "Анита Мейзер на свобода! Пуснаха я срещу гаранция от 5 хил. лева"}
{"url": "https://www.bgonair.bg/bulgaria/2018-06-25/protest-sreshtu-sistemata-koyato-ubiva-i-v-haskovo", "text": "\r\n Протест на майки в Хасково. Родители на деца в неравностойно положение започнаха безсрочен протест с плакати пред сградата на местната администрация. Те настояват за бързо приемане на Закона за личната помощ. Родителите на деца с увреждания от Хасково твърдят, че недоволството им е провокирано и от отношението към тях през последната седмица. Майките ще дежурят на смени всеки ден. Хасково е поредният град след София, Варна и Бургас, които се присъединява към акцията под надслов \"Системата ни убива\".    ", "date": "2018.06.25", "title": "Протест срещу системата, която убива и в Хасково"}
{"url": "https://www.bgonair.bg/press/2018-06-25/simeon-matev-nay-dobroto-vreme-za-more-mezhdu-1-i-15-avgust", "text": "\r\n- В момента сме в период, в който валежите не са нещо необичайно. Юни е най-дъждовният месец за голяма част от страната - така че всичко е в рамките на нормалното. И през следващите дни ще има превалявания, но няма да са толкова чести. През уикенда ще настъпи чувствително понижение на температурите - няма да надвишават 26 градуса. Възможно е отново на места да има интензивни извалявания, но ще отминат сравнително бързо. Днес ще бъде ветровито и прохладно, а валежите постепенно ще спрат. Утре може да очакваме и слънце, и облаци - като в източните райони ще има повече ведри часове, докато над западните и югозападните ще се случат дори кратки превалявания и прегърмявания. По-чувствително стабилизиране ще настъпи през втората половина на следващата седмица. \r\n- Да. Току-що започналото лято ще бъде по-топло от обичайното - и изненада няма. Това е тенденция, която се наблюдава през последните 20 години. Тя се дължи на две неща. Първата причина е, че самата норма, по-която сравняваме какво лято предстои, е изчислена на база от 1960 до 1990 година и вече е твърде стара и неестествено ниска. Защото този 30-годишен период съвпада с един от най-студените в повече от 130-годишната история на метеорологичните изследвания в България. Втората причина е, че планетата е в процес на постоянно повишаване на температурата - особено през летните месеци. Колко по-топло ще бъде това лято, е трудно да се каже. Очакванията на повечето световни метеорологични централи са, че аномалията - т.е. отклонението от нормата за нашия регион, ще бъде повече от 2 градуса. Предстоят горещи дни. \r\n- Промяната на климата в последните години допринася за повече хубави дни и по-дълъг сезон. Тази година още на 15 май можеше да се отиде на плаж, защото водата достигна 20 градуса. Прогнозите са, че до средата на септември ще можем да се радваме на благоприятно време за почивка на морето - разбира се, с леките намигвания на септември. Най-общо се очертават няколко периода на стабилно време. Първият дори премина - в началото на юни, когато времето в голяма част от страната бе стабилно, без особени валежи и високи температури. Почти целият юли се проявява като месец без големи изненади. Но все пак понякога, особено в първите 10 дни, е възможно да има заоблачаване и кратки валежи, което би смутило плажуващите, които искат само слънце. \r\nПодходящи за море са дните межди 1 и 10 август. Тогава обикновено не вали, а ако все пак облаците надделеят, то преваляванията са за кратко. След 15 август зачестяват нахлуванията на студен въздух, с което лятото подсказва, че е готово да си тръгне. \r\n- Всички забелязваме, че зачестяват явления като интензивен дъжд, силна гръмотевична буря и внезапно усилване на вятъра. Заради климатичните промени се формира тенденцията те да стават част от ежедневието ни. Защото при по-висока температура в атмосферата има повече енергия, която под една или друга форма се проявява върху нас. Необходимо е хората да са запознати с метеорологичната реалност, в която живеят. Затова в сутрешния блок на Bulgaria on air не просто информираме зрителите какво време ни очаква, а по аналитичен начин им представяме климатичната обстановка в страната и света. Спорно е обаче дали явлението в региона на Варна е било торнадо. Обикновено подобни щети са свързани с мощни купесто-дъждовни облаци, при които понякога се образува и торнадо. Но много по-често има внезапно усилване на вятъра, който може да достигне и дори да надхвърли 100 километра в час. Между сградите се получава фуниевидно усилване на скоростта му, което се нарича шквал - доста по-характерно е за нашите ширини. Може да нанесе сериозни щети. Варна и регионът са сред онези части от страната, които се характеризират със сравнително малко количество валежи на годишна база. Но точно в този регион е отбелязано най-голямото количество валежи за денонощие в България. За денонощие рекордът е в порядъка на 342 литра на квадратен метър, което се равнява на половингодишна норма валежи за София - за няколко часа във Варна е паднало количество дъжд, което се излива в София за шест месеца. Това показва, че Варна има склонност към екстремни извалявания, които водят до наводнения и щети. Цялото интервю прочете във в. \" \".     ", "date": "2018.06.25", "title": "Симеон Матев: Най-доброто време за море – между 1 и 15 август"}
{"url": "https://www.bgonair.bg/bulgaria/2018-06-25/borisov-ot-bryuksel-chakam-reshenie-za-maykite-na-detsa-s-uvrezhdaniya", "text": "\r\n Премиерът Борисов очаква решение за майките на деца с увреждания от социалния министър и вицепремиера Валери Симеонов. От Брюксел премиерът уточни - не е казвал, че иска майките да му \"се махат от главата\". В момента Валери Симеонов и министърът на труда и социалната политика Бисер Петков работят по темата за хората с увреждания. Към момента обаче конкретно решение все още няма. Мждувременно протестите на майки на деца с увреждания продължават. От днес в безсрочен такъв излязоха и в Хасково. Родителите ще дежурят на смени всеки ден. Хасково е четвъртият град, който се присъединява към акцията \"Системата ни убива\" след София, Варна и Бургас.", "date": "2018.06.25", "title": "Борисов от Брюксел: Чакам решение за майките на деца с увреждания"}
{"url": "https://www.bgonair.bg/world/2018-06-25/kaliforniya-v-plamatsi-hilyadi-evakuirani", "text": "Евакуация на хиляди в Калифорния, заради огромни горски пожари.  Огънят изпепели 12 къщи и заплашва други 600 . Към момента не се съобщава за жертви и пострадали.  За борбата със стихията са мобилизирани над 230 огнеборци, които се опитват да потушат огъня с хеликоптери, булдозери и пожарни автомобили. Пламъците се разгарят допълнително от променливия вятър и жегата.", "date": "2018.06.25", "title": "Калифорния в пламъци - хиляди евакуирани"}
{"url": "https://www.bgonair.bg/bulgaria/2018-06-25/za-po-barz-gradski-transport-avtobusi-i-tramvai-v-edno-trase-na-konstantin-velichkov", "text": "Автобусните линии с номера 11, 60, 72, 102, 83, 45 и 77 ще се движат в трасето на трамваите по линии 11, 22 и 3 по бул. \"Константин Величков\" и бул. \"Възкресение\" (в участъка между пазара \"Красна поляна\" до бул. \"Сливница\"), съобщиха от Столичната община. Това е една от новите мерки за по-бърз и удобен градски транспорт. За целта превозните средства ще имат общо трасе и общи спирки. За безопасност и удобство на пътниците ще се изградят перони на спирките и ще бъдат поставени съответните указателни знаци. Анализът на Центъра за градска мобилност показва, че в този участък автобусите натрупват в пиковите часове закъснения до 10 минути. При отделянето им от общия автомобилен трафик това закъснение ще бъде прекратено. Очаква се промяната да е факт още това лято. След като промените станат факт, следващата локация, на която е предвидено изграждането на обособено трасе, е бул. \"Мадрид\", където трамваи и автобуси отново ще имат общ участък. Предстои да се анализират всички варианти за изграждане на възможно най-много такива трасета и нови бус ленти в града.  ", "date": "2018.06.25", "title": "По-бърз градски транспорт: Автобуси и трамваи в едно трасе на \"Константин Величков\""}
{"url": "https://www.bgonair.bg/world/2018-06-25/tramp-vrashta-nelegalnite-migranti-v-rodinata-bez-sad", "text": "Президентът Доналд Тръмп заяви, че иска хората, влезли нелегално в Съединените щати, да бъдат незабавно върнати там, откъдето са дошли без никакви съдебни процедури.  В Туитър държавният глава бе категоричен, че не може да се позволи на \"всички тези хора да нахлуят в нашата страна. Когато някой влезе, трябва незабавно, без съдии или съдебни дела, да го върнем там, откъдето е дошъл. Нашата система е подигравка с добрата имиграционна политика, със закона и реда. Повечето деца идват без родители\".  Коментарът дойде само часове, след като стотици деца на мигранти в Съединените щати бяха събрани със семействата си.  До щастливата развръзка се стигна, след като в началото на седмицата Тръмп подписа указ, с който слага край на политиката за отделянето на деца от семействата им, преминали нелегално границата с Мексико.", "date": "2018.06.25", "title": "Тръмп връща нелегалните мигранти в родината без съд"}
{"url": "https://www.bgonair.bg/bulgaria/2018-06-25/zemedeltsite-na-spas-panchev-napuskat-reditsite-na-bsp", "text": "\r\n В навечерието на вота на недоверие – трус в червените редици. След като \"Земеделският съюз\" на Спас Панчев реши да напусне коалицията, от \"Позитано\" 20 призоваха двамата депутати от партията – самия Панчев и Димитър Георгиев, да напуснат парламента.  На съвместно заседание на Коалиционния съвет на \"БСП за България\", Изпълнителното бюро на БСП и ръководството на парламентарната група е взето решение за изключване от коалицията на \"Зeмеделския съюз Александър Стамболийски\" заради решение да се явят сами на местните избори. Така формацията на Панчев по всяка вероятност ще остане и без субсидия.", "date": "2018.06.25", "title": "Земеделците на Спас Панчев напускат редиците на БСП"}
{"url": "https://www.bgonair.bg/world/2018-06-25/500-bedstvashti-migranti-spaseni-kray-libiya", "text": "Либийската брегова охрана спаси близо 500 бедстващи в морето мигранти при три отделни операции край бреговете на Либия само за ден.  Половината от тях са жени и деца. И трите препълнени с хора гумени лодки са пътували към към Европа - предпочитан път за много гладуващи африкански мигранти.  Много от тях обаче не достигат крайната си цел, тъй като често условията за пътуване са ужасяващи.", "date": "2018.06.25", "title": "500 бедстващи мигранти спасени край Либия"}
{"url": "https://www.bgonair.bg/world/2018-06-25/prodalzhava-sporat-v-es-za-migrantite", "text": "\r\n Лидерите на 16 държави от Европейския Съюз, сред които и България, приключиха срещата си в Брюксел, на която безрезултатно се опитаха да преодолеят различията си по въпросите за миграцията.  Форумът предшества срещата на върха другата седмица и бе по инициатива на германския канцлер Ангела Меркел, която е притискана от съюзниците си да втвърди правилата по отношение на миграцията.  Самата Меркел защити тезата, че евентуални двустранни или тристранни споразумения между държави относно придвижването на кандидати за убежище в съюза ще бъдат взаимноизгодни за страните.  Френският президент Еманюел Макрон настоя, че ЕС следва да е солидарен, да има интеграция и да се спазват правата на всички.  Българският премиер повтори искането да има \"горещи точки\" извън Европейския Съюз, в близост до зони на конфликти.", "date": "2018.06.25", "title": "Продължава спорът в ЕС за мигрантите"}
{"url": "https://www.bgonair.bg/world/2018-06-25/erdogan-ostava-prezident-na-turtsiya-opozitsiyata-shte-osporva-vota", "text": "\r\n Турският президент Реджеп Ердоган спечели провелите се вчера в страната президентски избори. Той е получил абсолютно мнозинство от 53% от гласовете, съобщи председателят на ЦИК Сади Гювен.  Втори с 31 на сто подкрепа остана основният опонент на Ердоган – Мухаррем Индже.  Партията на справедливостта и развитието на Ердоган обаче загуби мнозинството си на вчерашния парламентарен вот и сега би могла да управлява само в съюз с националистическите си партньори, с които сключи предизборен алианс.  В студиото на \"България сутрин\" бившият ни консул в Одрин Георги Димов припомни, че вотът в Турция се проведе в условията на извънредно положение, а преди това бяха арестувани журналисти и граждани, заради публикациите им в социалните мрежи. Журналистът Илхан Андай коментира и сигналите за фалшификации на изборите. Той заяви още, че разговорите между София и Анкара показали, че победата на Ердоган е вдигнала цената и на премиера Бойко Борисов, който вече изпрати поздравителен адрес до президента Реджеп Ердоган. Опозиционната Републиканска народна партия, която издигна кандидатурата на Мухаррем Индже обяви, че ще оспори резултата от вота, като постави под съмнение точността и надеждността на изборните данни.", "date": "2018.06.25", "title": "Ердоган остава президент на Турция, опозицията ще оспорва вота"}
{"url": "https://www.bgonair.bg/world/2018-06-25/hilyadi-na-protest-v-solun-zaradi-imeto-na-makedoniya", "text": "Над 5 хиляди души излязоха вчера по улиците на Солун, в знак на протест срещу споразумението между Скопие и Атина за името на Македония.  Шествието мина покрай сградата на македонското консулство във втория по големина гръцки град, а след това се насочи към офисите на партиите в управляващата коалиция.  Недоволните от споразумението гърци започнаха да хвърлят бутилки по прозорците на партийните офиси. Наложи се полицията да използва сълзотворен газ и зашеметяващи гранати, за да отблъсне тълпата.  Не се съобщава за ранени и арестувани.", "date": "2018.06.25", "title": "Хиляди на протест в Солун заради името на Македония"}
{"url": "https://www.bgonair.bg/world/2018-06-25/dve-zemetreseniya-v-gartsiya-do-obyad", "text": "Поредица от земетресения в Гърция. Малко преди 12 часа, Солун беше разтърсен от 4,1 по Рихтер. Епицентърът е бил на 34 километра източно от града, а рано сутринта, западната част на полуостров Пелопонес беше ударена от 5,4 по Рихтер. Въпреки силата му, трусът е станал в морето – на 34 километра югозападно от град Пилос. Не се съобщава за щети и пострадали.", "date": "2018.06.25", "title": "Две земетресения в Гърция до обяд"}
{"url": "https://www.bgonair.bg/sutreshen-blok/2018-06-25/erdogan-specheli-kakvo-sledva-ottuk-natatak", "text": "\r\n Турският президент Реджеп Таийп Ердоган затвърди властта си в ключови избори, които сам инициира година и 5 месеца по-рано от предвиденото. Така, той си осигури нов 5-годишен мандат. Втори остана основният му опонент Мухарем Индже. \"Ердоган проведе избори по перфектен начин. Опозицията проведе прекалена демокрация. Те сбъркаха, че извъртяха номер на Мухарем Индже. Ако той бе станал лидер на партията на опозицията, щеше да има повече гласове. Ердоган губи от чара си. Оттук нататък Бог да им е на помощ на икономиката\", отбеляза журналистът Илхан Андай. Според бившия ни консул в Одрин Георги Димов поради западащото състояние на турската икономика, социалното разслоение се задълбочавало. \"Сривът на турската лира накара едни да обеднеят много, а други драстично да забогатеят. Икономиката е в много тежко състояние. Балонът ще се пръсне след изборите. Ердоган управлява автократично. За тези лидери е характерно да бъдат арогантни и постоянно да търсят срещу кого да воюват, за да подхранват авторитета си\", поясни още той в \"България сутрин\".  Димов припомни още, че изборите се провеждат в извънредно положение, а преди това бяха арестувани журналисти и хора, поради публикациите им в социалните мрежи. \"С тези избори се утвърди националислямизмът\", категоричен бе той.  \"Бяха заловени чували с фалшиви подпечатани бюлетини. А за колко още не сме разбрали? Трябва да си помислим какво следва за нас. В Кърджали, чрез видео материал, Ердоган каза, че ще присъства в тези региони. Той се държи все едно е открил огъня\", посочи Андай пред Bulgaria ON AIR.   За финал на разговора журналистът изтъкна, че разговорите между София и Анкара показали, че победата на Ердоган е вдигнала цената и на Бойко Борисов.  ", "date": "2018.06.25", "title": "Ердоган спечели! Какво следва оттук нататък?"}
