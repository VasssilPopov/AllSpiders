{"url": "https://www.bgonair.bg/world/2019-04-02/sasht-prekrati-dostavkite-na-oborudvane-za-turskite-samoleti", "text": "САЩ прекрати доставките на оборудване за изтребителите F-35 за Турция. Причината е решението на Анкара да разположи руски зенитни ракетни системи ЕС-400.  Вашингтон не веднъж е отправял предупреждения към Анкара, че руските системи ЕС-400 не могат да се интегрират в системите за противовъздушна отбрана на НАТО. Казусът с изтребителите F-35 е поредният скандал между САЩ и Турция. Анкара получи първите два изтребителя F-35 през юни миналата година.  ", "date": "2019.04.02", "title": "САЩ прекрати доставките на оборудване за турските самолети"}
{"url": "https://www.bgonair.bg/world/2019-04-02/nova-kriza-vav-venetsuela-tokat-doyde-no-vodata-sprya", "text": "Върховният съд на Венецуела поиска снемане на имунитета на самообявилия се за президент Хуан Гуайдо.  Междувременно страната е изправена пред водна криза. В столицата Каракас се извиха дълги опашки. През последните дни спирането на вода зачести.  Това е поредната криза в страната след поредицата от спиране на тока. Прекъсването на електрозахранването принуди президента Николас Мадуро да уволни министъра на енергетиката. Харесайте страницата ни във Facebook ", "date": "2019.04.02", "title": "Нова криза във Венецуела: Токът дойде, но водата спря"}
{"url": "https://www.bgonair.bg/economy/2019-04-02/bitkoynat-poskapna-do-rekordni-niva-za-poslednite-chetiri-mesetsa", "text": "Биткойнът поскъпна изненадващо във вторник до най-високото си ниво от ноември, повеждайки ръста при криптовалутите, съобщава Bloomberg. Така се слага край тримесечното спокойствие на пазара на виртуални валути, който в момента е на стойност 160 млрд. долара, пише  . Трейдърите се опитват да посочат причината за поскъпването, което изпрати биткойна за кратко над границата от 5 хил. долара и увеличи стойността на цифровите активи с около 17 млрд. долара за по-малко от час. Най-популярната криптовалута поскъпва с 13,45% до 4678,37 долара малко преди обяд българско време по данни на Coin Desk. Рипъл, етър и лайткойн също повишиха цената си, както движение във възходяща посока отбелязаха и акциите на компании в Азия, свързани с криптовалутите. Въпреки че внезапните промени в цената на биткойна не са нещо ново, то движенията на виртуалната валута бяха сравнително потиснати през тази година. Причината е в срива от 74%, който претърпя биткойна през миналата година и обезсърчаването на инвеститорите, че валутата не може да бъде широко приета. Джорд Харап, главен изпълнителен директор на Bitspark, смята, че все още няма катализатор за внезапен скок в цената и всеки би могъл да предполага каква е причината. Харесайте и страницата ни във Facebook ", "date": "2019.04.02", "title": "Биткойнът поскъпна до рекордни нива за последните четири месеца"}
{"url": "https://www.bgonair.bg/economy/2019-04-02/efektat-brexit-oshte-avtomobilni-proizvoditeli-zatvaryat-zavodite-si-na-ostrova", "text": "Още два автомобилни производителя - Mini, който е част от BMW Group, и принадлежащият на PSA - Vauxhall, затварят заводите си във Великобритания, за да могат да се справят с проблемите, произтичащи от предстоящото напускане на ЕС. В BMW решиха да изтеглят лятното прекъсване на работа на завода на Mini в Оксфорд за април, за да сведат до минимум риска от евентуалното прекъсване на доставките в случай на Brexit без сделка.  На свой ред PSA спря производството на моделите на Vauxhall и на Opel в Елсмор (пристанище близо до Ливърпул). Автомобилната индустрия е един от отраслите, които ще пострадат най-сериозно заради Brexit. Това ще доведе до рязък спад в продажбите, както и в инвестициите, тъй като редица компании вече обявиха, че започват реорганизация на производствените си дейности. А някои дори ще преместят предприятията си в други държави. Nissan вече промени плановете си за производството на кросоувъра X-Trail в Съндърланд, а BMW спира работа на завода си за двигатели в Суиндън, като вече обяви, че търси ново място в Европа, където той да бъде преместен, информира    Снимка: Pixabay.com Харесайте страницата ни във Facebook ", "date": "2019.04.02", "title": "Ефектът Brexit: Автомобилни производители затварят заводите си на Острова"}
{"url": "https://www.bgonair.bg/world/2019-04-02/sasht-prekratiha-dostavkite-na-f-35-za-turtsiya", "text": "САЩ прекратиха доставките на оборудване за изтребителите F-35 за Турция. Причината е решението на Анкара да разположи руски зенитни ракетни системи C-400.  Вашингтон неведнъж е отправял предупреждения към Анкара, че руските системи Ес-400 не могат да се интегрират в системите за противовъздушна отбрана на НАТО.  Казусът с изтребителите F-35 е последният скандал от поредицата дипломатически спорове между САЩ и Турция.  Анкара получи първите два изтребителя F-35 през юни миналата година.", "date": "2019.04.02", "title": "САЩ прекратиха доставките на оборудване за F-35 за Турция"}
{"url": "https://www.bgonair.bg/world/2019-04-02/turtsiya-dumite-na-chavushoglu-za-veroizpovedaniyata-sa-greshno-prevedeni", "text": "\r\n Турското външно министерство с позиция за изказването на външния министър Мевлют Чавушоглу, че след намесата на Турция българският парламент е приел поправките в Закона за вероизповеданията.  В позицията се казва, че думите на Чавушоглу са грешно преведени.  Според изявлението \"някои злонамерени кръгове са прибегнали до този подход, за да навредят на турско-българското приятелство.\"   \"Турция и България като две съседни, приятелски и съюзнически страни, полагат грижи за ненамеса във вътрешните си работи\", се казва още в позицията на турското външно министерство.", "date": "2019.04.02", "title": "Турция: Думите на Чавушоглу за вероизповеданията са грешно преведени"}
{"url": "https://www.bgonair.bg/world/2019-04-02/velikobritaniya-pak-nyama-saglasie-za-prodalzhavane-na-brexit", "text": "\r\n Британските депутати отново не успяха да постигнат съгласие по предложенията за следващите стъпки в процеса по Brexit. Те отхвърлиха и четирите алтернативни варианта. Само три гласа не достигнаха за предложението Великобритания да остане в митническия съюз. Сред другите варианти бяха оставане в европейския пазар, повторен референдум и дори отмяна на Brexit. Гласуванията в парламента не са правно обвързващи и те не задължават правителството да изпълни решението на депутатите. Сега премиерът Тереза Мей има право до 12 април да потърси по-дълга отсрочка от Европейския съюз, за да промени курса или Великобритания да напусне без сделка. \"Разочароващо е, че нито едно решение не спечели мнозинство. Ако е достатъчно за премиера да има три шанса в сделката си, предлагам Камарата на общините да има шанс да разгледа отново възможностите, които имахме пред нас в дебат в сряда, така че Камарата да успее, там където премиерът не успя да представи надеждни икономически отношения с Европа за бъдеше, което ще попречи да се сринем без сделка\", каза лидерът на лейбъристите Джереми Корбин. Харесайте и страницата ни във Facebook ", "date": "2019.04.02", "title": "Великобритания: Пак няма съгласие за продължаване на Brexit"}
{"url": "https://www.bgonair.bg/world/2019-04-02/chetirima-dushi-zaginaha-sled-vzriv-vav-voenno-uchilishte-v-rusiya", "text": "Взрив избухна във висше военно училище в Санкт Петербург. Ранени са най-малко четирима души. Взривът е срутил стълбище, което е блокирало близо 20 души на третия етаж на сградата. Всички обаче вече са евакуирани.  По непотвърдени данни е избухнала мина. Според Министерството на отбраната става дума за самоделно взривно устройство. Руските медии обаче съобщават, че служителите на школото са пренасяли учебни гранати. Една от тях паднала и се взривила случайно. При последвалото претърсване е открит и втори, неизбухнал снаряд. На място има пожарни, линейки и служби за сигурност, там е и губернаторът на Санкт Петербург.  ", "date": "2019.04.02", "title": "Най-малко четирима ранени след взрив във военно училище в Русия"}
{"url": "https://www.bgonair.bg/world/2019-04-02/riyad-kupuva-s-milioni-malchanieto-na-detsata-na-ubitiya-hashogi", "text": "Саудитска Арабия изплаща хиляди долари на децата на убития журналист Джамал Хашоги. Това разкри вестник \"Вашингтон поуст\", за който работеше саудитският дисидент.  Двамата синове и двете дъщери на Хашоги са получили имоти на обща стойност от близо 4 милиона долара. Целта на Рияд е да постигне с тях дългосрочно споразумение за това те да продължат да се въздържат от публични изказвания за убийството на баща си.  Освен луксозните къщи в саудитския град Джеда, четирите деца получават и месечни вноски от по 10 хиляди долара всеки.  Джамал Хашоги беше убит през октомври миналата година в сградата на саудитското консулство в Истанбул. Харесайте страницата ни във Facebook", "date": "2019.04.02", "title": "Рияд купува с милиони мълчанието на децата на убития Хашоги"}
{"url": "https://www.bgonair.bg/direktno/2019-04-02/koi-sa-nay-dobrite-bolnitsi", "text": "\r\n \"Пациентите днес искат бързо и адекватно лечение и по възможност за малко пари\", каза д-р Станимир Хасърджиев от Националната пациентска организация в предаването   по   . Той беше категоричен, че моделът на плащане за здравеопазване у нас е грешен. Директорът на \"Александровска болница\" доц. Костадин Ангелов припомни познат проблем - лекарите у нас не достигат. И така на пациент трудно се отделят повече от 7-10 минути. Андрей Марков от \"Българската болнична асоциация\" обясни, че пациентите у нас винаги търсят най-добрия лекар. Но за съжаление в България битуват недобри отношения между медици и пациенти понякога. Повече за класацията \"Най-добрите болници\", организираната от ББА и Investor Media Group вижте във видеото.    ", "date": "2019.04.02", "title": "Кои са най-добрите болници?"}
{"url": "https://www.bgonair.bg/world/2019-04-02/samoleti-na-gratskite-voennovazdushni-sili-shte-pazyat-makedoniya", "text": "Самолети на гръцките военновъздушни сили ще пазят и патрулират въздушното пространство на Македония. За това се разбраха в Скопие гръцкият премиер Алексис Ципрас и колегата му Зоран Заев.  Ципрас е на историческо посещение в Северна Македония - първото след подписването на споразумението за името на бившата югославска република.  В знак на приятелство - двамата премиери си направиха селфи пред сградата на парламента в Скопие. Жест, аплодиран и от двете делегации. Предвижда се в края на визитата си гръцкият премиер да участва и в бизнес - форум.  Ципрас пристигна с делегация от над 120 предприемачи от всички сектори. Гръцки компании вече обещаха да инвестират над 500 милиона евро в енергетиката на Северна Македония. \r\n ", "date": "2019.04.02", "title": "Самолети на гръцките военновъздушни сили ще пазят Македония"}
{"url": "https://www.bgonair.bg/economy/2019-04-02/facebook-razrabotva-spetsialna-stranitsa-za-kachestveni-novini", "text": "Facebook работи над създаването на \"страница с новини\" на платформата си с цел да подкрепи финансово \"висококачествената и достойна за доверие\" журналистика. Това заяви основателят на социалната мрежа Марк Зукърбърг, цитиран от Bloomberg и Handelsblatt. \"Искаме това да позволи на преден план да се поставя висококачествената и достойната за доверие информация\", каза Зукърбърг по време на дискусия с Матиас Дьопфнер, президента на германския медиен гигант Axel Springer. Видеото от дискусията бе качено на страницата на Зукърбърг във Facebook. Според него 10 до 15 процента от потребителите на Facebook (сега те са 2,3 милиарда души) ще бъдат заинтересовани от новото пространство, посветено на новините. Без да навлиза в детайли за формата на тази нова услуга, Зукърбърг уточни, че тя се нуждае от известен подбор сред публикуваната информация и добави, че се надява да я изгради заедно с големите медийни групи. Той не изключи плащания по лицензи на участващите медийни компании. В същото време Зукърбърг подчерта, че планът все още е в начален стадий и че Facebook иска да го развие заедно с индустрията. В отношението на Facebook към медийното съдържание през последните няколко години имаше промени. Първоначално онлайн мрежата се превърна във все по-важна платформа за медийните компании за достигане до потребителите.", "date": "2019.04.02", "title": "Facebook разработва специална страница за качествени новини"}
{"url": "https://www.bgonair.bg/world/2019-04-02/dzho-baydan-otnovo-be-obvinen-v-seksualen-tormoz", "text": "Вицепрезидентът на Барак Обама и потенциален кандидат за поста на Доналд Тръмп Джо Байдън отново бе обвинен в неуместни докосвания на жени от своя щаб. Той е считан за един от основните конкуренти за президентското кресло в Белия дом.  В края на миналата седмица Байдън бе обвинен в сексуален тормоз от една от своите служителки.  След появата на подобни твърдения, днес втора жена заговори срещу демократа. Ейми Лапос е бивш сътрудник на конгресмена от Демократическата партия. Тя разказа случка отпреди 10 години, когато на предизборно мероприятие за събиране на финансиране в Кънектикът Джо Байдън влязъл в кухнята, за да благодари на екипа си и я хванал зад врата и придърпал към себе си. Лапос не приема това и го определи, като „неканени изрази на привързаност и превръщането на жената в предмет“. Тя дори призова Байдън да не се кандидатира за президент. Историята й идва дни след публикувана статия от бивш кандидат на демократите за изборна длъжност в Невада. Люси Флорес пише, че по време на кампанията през 2014-а година Джо Байдън я е целунал по косата. По-късно тя уточни - не обвинява вицепрезидента в сексуално посегателство, а в навлизане в личното й пространство.  Седемдесет и шест годишният Байдън отговори с писмено становище, в което обяви, че никога не е посягал сексуално на свои служители. \"Вярвам, че нито веднъж, никога не съм се държал непристойно. Но стигнахме до момент, в който жените усещат, че могат и трябва да споделят преживяванията си, а мъжете трябва да обърнат внимание на това. И аз ще го направя\", написа Байдън.  ", "date": "2019.04.02", "title": "Джо Байдън отново бе обвинен в сексуален тормоз"}
{"url": "https://www.bgonair.bg/bulgaria/2019-04-02/chetirima-balgari-zaginaha-v-samoletna-katastrofa-v-makedoniya", "text": "\r\n Четирима българи загинаха в самолетна катастрофа в Македония. Става въпрос за шефа на фирма за рециклиране на отпадъци Георги Бошнаков и семейството му. Машината, която е била регистрирана в Германия, се е разбила на 35 километра от Скопие. Катастрофата е станала край връх Солунска глава в планината Якубица. На борда на самолета са били Бошнаков, съпругата му Калина и двете им дъщери - на 14 и 19 години. Пред Bulgaria ON AIR ръководителят на специалното звено за разследване на авиационни събития Христо Христов потвърди, че загиналите са именно семейството на Бошнаков. \"Намерени са мястото на катастрофата и самолета. За съжаление, всички на борда са загинали. Той с немска регистрация. Собственост е на български граждани. Пилотът е очаквал да кацне у нас около 18:50. Той е казал, че заобикаля облаци, но след това връзка се е изгубила. Пилотът е български гражданин. Освен него са загинали едно дете и други двама наши сънародници. Собственикът на самолета е Георги Бошнаков\", каза Христов. Преди да изчезне от радарите пилотът е съобщил за силна турбуленция и заради лошите метереологични условия е поискал разрешение да кацне в Скопие. После е поискал разрешение да продължи към София. Изчезнал е от радарите в 17 часа и 16 минути българско време. Очаква се акцията по издирване на останките на самолета да бъде възобновена в този час. България е в готовност да изпрати екипи на място. По информация на Външното ни министерство, заради труднодостъпния район Скопие е поискал помощ от страната ни.  \r\n  ", "date": "2019.04.02", "title": "Четиримa българи загинаха в самолетна катастрофа в Македония (обновена)"}
{"url": "https://www.bgonair.bg/world/2019-04-02/gratskiyat-premier-na-istorichesko-poseshtenie-v-severna-makedoniya", "text": "Гръцкият премиер Алексис Ципрас на историческо посещение в Северна Македония - първото след подписването на споразумението за името на бившата югославска република. Той вече се срещнa с колегата си Зоран Заев и министри от кабинета. Предвидени са и разговори и с македонския президент. В края на визитата си гръцкият премиер ще участва и в бизнес - форум. Ципрас пристига с бизнес делегация от над 120 предприемачи от всички сектори. Гръцки компании вече обещаха да инвестират над 500 милиона евро в енергетиката на Северна Македония.  ", "date": "2019.04.02", "title": "Гръцкият премиер на историческо посещение в Северна Македония"}
{"url": "https://www.bgonair.bg/denqt-on-air/2019-04-02/politicheskoto-naprezhenie-sasipva-balkanite-smyata-bivshiyat-poslanik-bobi-bobev", "text": "\r\n Балканският полуостров е разкъсван от политическо напрежение в последните години, а това влияе негативно на всички страни намиращи се там. Това заяви в \" \" бившият посланик в Албания и Косово д-р Боби Бобев. Според него много трудно ще бъде осъществена идеята за зона подобна на Шенген, в която да участват Албания, Косово, Черна гора и Северна Македония. Д-р Бобев също така сподели, че идеята за свободен обмен на хора, капитали и стоки на Балканския полуостров няма как да бъде реализирана, докато страните не изчистят проблемите помежду си. \r\n\"Прищина и Белград са на нож. В последните месеци диалогът между двете страни спря. В Косово се разклати правителствената коалиция - министър-председателят казва едно, а президентът и председателят на парламента друго. Сърбия и Косово трябва да седнат на масата за преговори. Това ще е доста трудно, но в края на краищата трябва да го направят. Не мисля, че Албания, Черна гора, Косово и Северна Македония ще формират конфедерация. Те искат да направят минипространство  подобно на Шенген, което да е за обмен на стоки, хора и капитали. Това обаче е малко вероятно, тъй като на Балканите цари политическо напрежение\", обясни Бобев. Той също така допълни, че извинението от страна на Турция, за изказването на Мевлют Чавушоглу относно родната политика, е начин да бъдат изгладени отношенията между двете държави. \r\n\"Това, което каза говорителят на външното министерство на Турция, е извинение с половин уста. Те не искат да възникне напрежение в нашите взаимоотношения. За момента не се говори за отлагане на посещението на Чавушоглу. Това означава, че ще има финализиране на случая\", каза бившият посланик.  ", "date": "2019.04.02", "title": "Политическото напрежение съсипва Балканите, смята Боби Бобев"}
{"url": "https://www.bgonair.bg/denqt-on-air/2019-04-02/sled-dumite-na-chavushoglu-balgariya-ne-moli-za-izvinenie-balgariya-nastoyava", "text": "\r\n Напрежение между София и Анкара. Турция обясни думите на Чавушоглу като грешка в превода. Външният им министър каза, че след намесата на Турция, българският парламент е приел поправките в Закона за вероизповеданията. \"Това, че се стигна до толкова много обяснения сочи, че трябва да се еманципираме от твърдения за натиск върху държавата ни. Реагирахме изключително бързо, точно и ясно. По никакъв начин няма да търпим намеса в суверенитета ни. Имаше експлоатация на името на България за вътрешно политически цели на Турция. Но след изборите отново оставаме съседи\", изтъкна зам.-външният ни министър Георг Георгиев.  В студиото на \"Денят ON AIR\" той подчерта, че за да може да се говори за натиск, то някой трябва да се е поддал.  \"По никакъв начин представителите на властите у нас са дали индикация за поддаване. Други твърдения ми се струват несъстоятелни. България не моли за извинение. България настоява. Ще продължим да бъдем съюзници в НАТО, ще продължим да бъдем съседи. Важно е да осъзнаваме къде се намираме\", посочи Георгиев.  Пакет \"Мобилност\", който поставя на тръни българските превозвачи, влиза в пленарна зала в четвъртък. Това трябваше да бъде избегнато, но трима български евродепутати не присъстваха при гласуването на пакета.  \"Над нашия казан дялови няма. Над 1600 промени са вкарани в комисията за транспорт. Това показва, че няма никакъв консенсус по темата. Нищо не сочи, че тези промени са необходими или че някой ги иска. Това беше преднамерена атака. Българските евродепутати направиха всичко възможно да отложат този пакет. Надяваме се с края на мандата на европарламента  този пакет да бъде окончателно отхвърлен\", отбеляза гостът пред Bulgaria ON AIR.  Евроизборите приближават и политическите \"игри на тронове\" в страната ни стават все по-ожесточени и изнервени.  \"ГЕРБ даде изключително силна заявка с кандидатурата на Мария Габриел, че няма да позволим предизборният дебат да бъде вкаран в калта. Всеки един кандидат от ГЕРБ е опитен в европейските структури. Европа е застрашена от екстремизъм. Това да не говорим за по-силна Европа е грешно. Ние ще покажем хората, които наистина могат да защитават интересите на избирателите си. Ние ще връщаме дебата за Европа. Няма да се поддадем на фалшивите новини, лъжите, конспирациите\", категоричен бе зам.-министър Георг Георгиев.   Харесайте ни във Fаcebook ", "date": "2019.04.02", "title": "След думите на Чавушоглу: България не моли за извинение. България настоява!"}
{"url": "https://www.bgonair.bg/bulgaria/2019-04-02/motoristat-tselunal-reporter-na-bulgaria-on-air-provokiran-ot-skandala-s-kobrata", "text": "\r\n Асоциацията на европейските журналисти излезе с позиция, с която призовава да се защитава личната неприкосновеност на журналисти. Повод за това е не само случаят при който Кубрат Пулев целуна Джени Суши, а и изнедващата целувка, която репортер на Bulgaria ON AIR получи в ефир. В събота по време на обедната емисия новини на Bulgaria ON AIR репротерката Божила Симова получава целувка.  Мотористът, целунал Божила, е Ясен Ангелов от \"Sofia riders\". С целувката искал да покаже, че скандалът около Кубрат Пулев и Джени Суши се преекспонира.  \"Исках да покажа колко е абсурдно  това нещо  да се приема толкова серизно и да се вдига толкова шум за подобни глупости\", заяви Ясен Ангелов. И Божила, и мотористът, направиха публични изявления в  социалните мрежи, обяснявайки какво всъщност се е случило.   \"Не се чувствам нито обидена, нито наранена от въпросната случка, приемам я като абсолютна ирония. В същото време няма как да не кажа, че по никакъв начин не толерирам потенциални бъдещи действия към себе си и към мои колеги\", категорична бе Симова. В позицята си от Асоциацията на европейските журналисти посочват, че личната неприкосновеност на журналистите трябва да бъде зачитана. Investor Media Group също изрази подкрепа към Божила Симова и защитата на личната неприкосновеност, както на журналисти, така и на представителите на други професии.", "date": "2019.04.02", "title": "Мотористът, целунал репортер на Bulgaria ON AIR, провокиран от скандала с Кобрата"}
{"url": "https://www.bgonair.bg/denqt-on-air/2019-04-02/rumen-petkov-koalitsiya-za-balgariya-nikoga-ne-e-bilo-ime-na-bsp", "text": "\r\n АБВ и още 6 партии избраха името \"Коалиция за България\", с което ще се явят на евроизборите на 26 май. С това име БСП и други по-малки партии се явяваха на избори преди. По думите на Румен Петков името \"Коалиция за България\" никога не е било на БСП. \" \"Коалиция за България\" беше широк формат с четири формации, взаимно уважение между тях и осъзнатата необходимост от равнопоставено отношение, така че, която и да е от тези партии, да има претенции за собственост върху марката, е несериозно\", заяви Румен Петков в \"Денят ON AIR\". От БСП обвиниха АБВ, че използвайки това име, искат да объркат избирателите. \"Не бих подценил избирателя. Ние сме предложили да се формира широк ляв формат без никакви претенции, да формираме политически отговорен проект, който да убеди българския гражданин в перспектива\", обясни Петков пред Bulgaria ON AIR. По думите му нежеланието на това ръководство на БСП да разговаря с партиите от левия спектър е достатъчна индикация за нежелание ГЕРБ да бъдат отстранени от властта. \" \"Коалиция за България\" има много сериозен шанс и тревогата, която личи от поведението на други политически сили, е едно от нещата, които ни окуражават. Мисля, че хората, които се нуждаят от ефективна държавна политика в европейските институции, за да бъде защитен българският обществен и национален интерес, виждат в нея перспективен формат\", коментира Петков относно шансовете на коалицията за евровота. Румен Петков коментира и дипломатическото напрежение между Турция и България. Според него е обидно Турция да излиза с позицията, че се е получила грешка в превода. По думите му реакцията на нашите институции е унизителна. \r\nХаресайте ни във Fаcebook ", "date": "2019.04.02", "title": "Румен Петков: \"Коалиция за България\" никога не е било име на БСП"}
{"url": "https://www.bgonair.bg/sutreshen-blok/2019-04-02/tezhko-porazhenie-za-erdogan-na-izborite-klati-li-se-tronat-mu", "text": "\r\n Неговата партия печели повече кметски места в страната, но пък губи и в други големи градове като столицата Анкара. Всичко това, след като за предизборната кампания бяха впрегнати всички сили. Дори беше използвано и името на България. Според мнозина резултатите от този избор ще бъдат знак за бъдещето на управлението на Ердоган, което все по-често бива определяно като режим, а самият той като султан на модерна Турция. , коментира в студиото на   журналистът Тайфур Хюсеинов. Междувременно изказването на турския външен министър за намеса на Анкара в промените в Закона за вероизповеданията у нас предизвика остри реакции. Премиерът Борисов от своя страна го отдаде на предстоящите избори в югоизточната ни съседка. Но припомни, че страната ни също се намира пред такива. \"Никоя чужда страна няма право да се меси по такъв начин в работите на която и да било държава. Друг е въпросът дали това наистина се е случило. Факт е обаче, че Турция не се извини\", отбеляза лидерът на Народна партия \"Свобода и достойнство\" Орхан Исмаилов пред  .  ", "date": "2019.04.02", "title": "Тежко поражение за Ердоган на изборите. Клати ли се тронът му?"}
{"url": "https://www.bgonair.bg/reportazhi/2019-04-02/farmatsevtite-raztrevozheni-dostapat-do-inovativni-terapii-e-zastrashen", "text": "\r\n Нова наредба на Министерството на здравеопазването може да забави достъпа до иновативни терапии. За проблема предупреждават фармацевти.  Преди година американска медия разказа историята на малката Емили. Момичето преборило левкимията благодарение на иновативна генна терапия. На всички изправили се лице в лице с диагнозата, тя препоръчва - \"Никога не се предавайте и не спирайте да вярвате“. В подкрепа на иновативните медикаменти се обява и Виктор Паскалев. Мъжът е баща на дете с хемофилия.  Достъпът на пациентите до иновативна терапия обаче зависи от регулацията в съответната държава. Именно за това новите регулации за навлизане на лекарсвените продукти тревожат хора като Виктор. Според промените за да се заплати един медикамент с публични средства у нас, той трябва да бъде покрит от най-големия публичен здравноосигурителен фонд в 5 от 17 европейски страни. Вместо досегашните 27. \"Лекарствата, които са за хемофилия което е рядко заболяване, въобще за редките заболявания много пъти лекарствата не им се финансират от здравни осигурителни фондове и това със сигурност ще затрудни навлизането на нови терапии в България\", сподели Виктор. Друго ново условие е Националният съвет по цени и реимбурсиране на лекарствени продукти да е одобрил новото лекарство до 30 септември всяка година.  Българските здравни фондове ще плащат нови лекарства само ако те имат положителна оценка на здравните технологии в поне една от четири големи икономики в Европа – Великобритания, Франция, Германия или Швеция.  От здравното ни министерство са категорични забавяне няма да има – тъй като положителна оценка се изисква от държави с най-високо достъп до иновации. \r\nСнимка: Pixabay \r\n ", "date": "2019.04.02", "title": "Фармацевтите разтревожени: Достъпът до иновативни терапии е застрашен"}
{"url": "https://www.bgonair.bg/bulgaria/2019-04-02/tezhak-paten-intsident-sprya-dvizhenieto-kray-tunel-vitinya", "text": "\r\n Тежък пътен инцидент спря движението край тунел \"Витиня\". По първоначална информация лек автомобил, който е пътувал в посока София се е блъснал челно в ТИР, завъртял се е и се ударил в бус с платформа.  \r\nОт 17:00 часа движението по АМ \"Хемус\" е затворено. Четири часа след инцидента беше премахнат лекият автомобил, а ТИР-ът малко по-късно. \r\nТунелът се използва и в двете посоки заради ремонт на другата тръба. Точно там колата се е ударила в ТИР. Няма жертви. Пострадал е шофьорът на колата, откаран е в болница и състоянието му е тежко.  \r\n Движението в района е пренасочено по стария път за София. Километрична опашка се изви от София към посока Варна. Сигналът за произшествието е получен на телефон 112 в 17:15 часа.", "date": "2019.04.02", "title": "Тежък пътен инцидент спря движението край тунел \"Витиня\""}
{"url": "https://www.bgonair.bg/bulgaria/2019-04-02/remont-bezkray-smenyat-perkite-po-grafa-s-novi-ogranichiteli", "text": "Два варианта за т.нар. \"ограничители\" за пешеходци по столичната улица \"Граф Игнатиев\" е избрал експертният съвет към главния архитект на София.  Досегашните ниски пирамиди, които бяха сравнявани с \"перки на акули\", ще бъдат премахнати заради няколко инциденти с минувачи, които пострадаха при ненадейно спъване в тях.  Избраните два модела могат да се монтират в плочите по пътното платно на \"Граф Игнатиев\" или да бъдат поставени между и по \"перките\" от бетон.  Окончателният избор ще бъде обявен до 13 април, след като се направят проби на място. Междувременно стана ясно, че граждани собственици на търговски обект ще заведат колективен иск заради дългия ремонт на улиците и претърпените от тях щети. Харесайте ни във Facebook ", "date": "2019.04.02", "title": "Ремонт безкрай: Сменят \"перките\" по \"Графа\" с нови ограничители"}
{"url": "https://www.bgonair.bg/bulgaria/2019-04-02/kobrata-s-protestno-pismo-zaradi-otnetiya-litsenz-v-kaliforniya", "text": "Кубрат Пулев и щабът му са изпратили протестно писмо до Атлетическата комисия на щата Калифорния срещу решението лицензът му да бъде отнет на негова територия. Новината съобщи сайтът bulgarica.com.  Кобрата получи временна забрана да се боксира в Калифорния заради оплакването от сексуално посегателство срещу него от репортерката Джени Равало.  Повод за това стана целувката, която тя получи от българина по време на интервю след мача с румънеца Богдан Дину. Изслушването на Пулев пред комисията ще бъде на 14 май. Харесайте страницата ни във Facebook ", "date": "2019.04.02", "title": "Кобрата с протестно писмо заради отнетия лиценз в Калифорния"}
{"url": "https://www.bgonair.bg/bulgaria/2019-04-02/samo-za-nyakolko-chasa-hilyadi-zaloveni-narushiteli-na-patya", "text": "\r\n Хиляди заловени нарушители на пътя. Това е резултататът само през първите часове на започналата акция срещу високата скорост в цялата страна.  Над 7000 нарушения са установени със стационарни камери, а над 3000 са установени с т.нар. триножници.  \r\nТова е довело до 46 произшествия на пътя, за щастие няма загинали в тях. Най-много нарушения са установени в София, а най-малко в Добрич. \r\nКонстатирани са над 34 случая на шофьори, превишили скоростта с повече от 50 километра в населено място. Над 100 камери и десетки полицаи ще следят за нарушения до утре сутринта.  Масовите проверки са на местата с концентрация на пътни инциденти и засилен трафик.  ", "date": "2019.04.02", "title": "Само за няколко часа: Хиляди заловени нарушители на пътя"}
{"url": "https://www.bgonair.bg/bulgaria/2019-04-02/onkotsentarat-v-ruse-s-malko-legla-za-bolni-nzok-izplashta-samo-12-pateki", "text": "\r\n Онкоболни, за които възможностите за лечение вече са изчерпани, не могат да получат грижи за облекчаване на състоянието им. За това сигнализира управителят на онкологичния център в Русе.  Причината е, че Здравната каса заплаща по клинична пътека само 12 легла в отделението по палиативни грижи, а нуждаещите се са много повече. 62-годишната Иванка Николова от Русе е оперирана наскоро от онкологично заболяване. През последния месец състоянието й рязко се е влошило. За нея се грижат болният й съпруг и дъщеря й. Иванка, подобно на други болни в нейното положение, е включена в списъка на чакащите в отделението. Онкологичният център в Русе е изпратил писмо до Здравната каса, с което настоява лимитите да се премахнат. Дъщерята на тежкоболната пациентка признава, че се чувства в безизходица. Отделението по палиативни грижи има готовност веднага да разкрие още 20 легла, ако лимитите на касата отпаднат. Харесайте ни във Facebook ", "date": "2019.04.02", "title": "Онкоцентърът в Русе с малко легла за болни – НЗОК изплаща само 12 пътеки"}
{"url": "https://www.bgonair.bg/bulgaria/2019-04-02/vatmane-namali-molya-te-ogleday-se-za-tramvay-unikalna-markirovka-po-grafa", "text": "\n Находчив гражданин реши да помогне на Столичната община в опита ѝ да опази пешеходците от минаващите трамваи. \"Перките\" на \"Графа\", които всъщност действат доста повече като спънки, отколкото по предназначение, останаха в историята. Сега се появи въпросът как да бъдат предпазени пешеходците, които гледат повече в екраните на телефоните си, отколкото в пътя. Същата мисъл явно е имал и някой алтруистично настроен гражданин, решил да помогне и на Общината, и на пешеходците. \"Огледай се за трамвай\", \"Моля, намали\", \"Ватмане, намали, моля те\" са част от предупредителните знаци, на които и пешеходци, и ватмани, ще се натъкнат на столичната улица. Авторът на тези послания е наясно, че те не могат да останат там завинаги и е допълнил:  ", "date": "2019.04.02", "title": "\"Ватмане, намали, моля те\", \"Огледай се за трамвай\"... Уникална маркировка по \"Графа\""}
{"url": "https://www.bgonair.bg/multimediya/2019-04-02/70-filma-za-izkustvo-na-festivala-master-of-art-v-sofiya-plovdiv-i-varna", "text": "\r\n Предаването   по   съдържа разговор с артистичния директор на фестивала Master of Art Найо Тицин и младежкото жури. Филми за Банкси, Бергман, Мураками, Климт, Шиле, Рафаело, Ривера и Кало и много други ще можем да видим на четвъртото издание на фестивала. Master of Art показва в София, Варна и Пловдив документално кино за архитектура, литература, кино, театър, дизайн, изкуство. Това издание включва и разговор с двигателите на инициативата Пловдив 2019 Светлана Куюмджиева и Виктор Янков. Те разказват за предстоящи събития от програмата на Европейската столица на културата. Създателите на филма с Руши Видинлиев и Серафим Тодоров \"Снимка с Юки\" - Лъчезар Аврамов и Димитър Стоянович говорят за темите му.           \r\n     ", "date": "2019.04.02", "title": "70 филма за изкуство на фестивала Master of Art в София, Пловдив и Варна"}
{"url": "https://www.bgonair.bg/bulgaria/2019-04-02/apartamentgeyt-ministri-i-zam-ministri-zastavat-pred-antikoruptsionnata-komisiya", "text": "\r\n Министри и заместник-министри ще дават обяснения пред антикорупционната комисия, заради неяснотата около разрешителните за строежа на небостъргача \"Златен век\" в столичния квартал \"Лозенец\". Това съобщи председателят на комисията Пламен Георгиев. Той уточни, че тези министри и заместник-министри давали становища в хода на изграждането на сградата. Строителят на небостъргача и този на кооперацията, с т.нар. \"апартаменти на властта\" в квартал \"Изток\", е един и същ. Цецка Цачева, Ваня Колева и Цветан Цветанов са купили луксозните си апартаменти като физически лица. Вежди Рашидов обаче го е придобил чрез фирма. А всички сделки са изповядани при един и същ нотариус, установила проверката на антикорупционната комисия по скандала \"Апартаментгейт\". Проверяват се и фирмите, извършвали надзора над жилищните сгради на строителната компания. Едва след като антикорупционната комисия завърши работа, резултатите ще бъдат обобщени и съобщени. На този етап в публичното пространство се появяват откъслечни данни, включително от предходни и вече приключени проверки. Шефът на антикорупционната комисия Пламен Георгиев не уточни какво точно е декларирал относно собствения си луксозен апартамент. Според разследване на Антикорупционния фонд, има сериозно разминаване между описаното в имуществената му декларация и нотариалния акт. Става дума за тераса с площ 186 квадратни метра. Според Георгиев това са общи части. Терасата обаче фигурира в нотариалния акт, въз основа на който е отпуснат ипотечния кредит, използван за закупуване на жилището. Според него тези нападки са част от компроматната война, която видят олигарсите, чиито имоти са проверявани. Всеки един член на антикорупционната комисия може да провери председателя й, категоричен е Георгиев. Но не обясни каква точно заплаха за живота си е получил, за да му бъде назначена охрана от НСО. Харесайте ни във Facebook   ", "date": "2019.04.02", "title": "Министри ще дават обяснения за \"Златен век\" пред антикорупционната комисия  "}
{"url": "https://www.bgonair.bg/lyubopitno/2019-04-02/posrednik-spasi-ot-telefonni-izmamnitsi-zhena-v-denya-na-shegata", "text": "64-годишна жена от Бургас стана жертва на телефонна измама със сумата от 5 700 лв, но в крайна сметка бе спасена от мъжа, който е трябвало да вземе парите, съобщиха от Областната дирекция на МВР. Сигналът е подаден на 1 април около 16:15 часа във Второ Районно управление - Бургас от 70-годишен мъж от града. Той съобщил, че 64-годишната му съпруга малко по-рано била измамена по схемата \"оказване на съдействие на полицейски служители при задържане на телефонни измамници\", като към изтеглените си спестявания от 3 000 лв. добавила и наличните им пари в размер на 2 700 лв. и заминала за Айтос, където според уговорката трябвало да се предаде паричната сума. В Айтос жената е потърсена от 36-годишен мъж от града, който бил нает от непознат мъж за превоз на стоки до Букурещ. След като жената му дала парите, младият мъж се усъмнил, че жената е жертва на телефонна измама, а той ще бъде ползван за \"муле\", поради което сигнализирал в Районно управление - Айтос. По случая е образувано досъдебно производство, пише  . Снимка: Pixabay", "date": "2019.04.02", "title": "Посредник спаси жена от телефонни измамници"}
