{"url": "https://www.bgonair.bg/bulgaria/2018-02-15/natsionalnata-galeriya-shte-izpolzva-darenite-2-mln-lv-za-obnovyavane-na-kolektsiyata-si", "text": "\r\n Националната галерия ще използва дарените 1 милион и 800 000 лева от завещанието на българката Маргарита Занеф за закупуването на нови картини. Това каза директорът на галерията Слава Иванова. Вестта за щедрото дарение дошла  и като подарък за 70-годишнината на културната институция, която се чества през 2018 г. Една от залите в галерията ще носи името на Маргарита Занеф, която е живяла в Австралия от 1960 г. до смъртта си на 95-годишна възраст през 2016 г. Към момента в Националната галерия има 41 000 експоната. Парите от дарението няма да се използват за ремонти. Те ще служат само за купуването на произведения на изкуството. ", "date": "2018.02.15", "title": "Националната галерия ще използва дарените 2 млн. лв. за обновяване на колекцията си"}
{"url": "https://www.bgonair.bg/bulgaria/2018-02-15/nadzirateli-v-burgas-otnovo-izlyazoha-na-protest", "text": "Надзиратели на затвори у нас и служителите на \"Съдебна охрана\" подновиха протестите си. Около 50 души днес се събраха пред Съдебната палата в Бургас. Те продължават да настояват заплатите им да бъдат изравнени с тези на полицаите. Според протестиращите с такива ниски заплати няма как да се обезпечи охраната на всички съдилища и затвори, както и охраната на магистратите. ", "date": "2018.02.15", "title": "Надзиратели в Бургас отново излязоха на протест"}
{"url": "https://www.bgonair.bg/bulgaria/2018-02-15/gerb-poiska-ostavkata-na-sotsialista-valeri-zhablyanov", "text": "\r\n Пореден скандал в парламента. ГЕРБ поиска оставката на заместник-председателя на Народното събрание Валери Жаблянов.  Причината - декларацията на левицата срещу провеждането на Луковмарш, в която Народният съд от 1945 г. е наречен \"необходимо и неизбежно военновременно правосъдие\". От БСП се разграничиха от тази оценка, а заради исканата оставка \"Червените\" спешно се събраха на \"Позитано\" 20.", "date": "2018.02.15", "title": "ГЕРБ поиска оставката на социалиста Валери Жаблянов"}
{"url": "https://www.bgonair.bg/bulgaria/2018-02-15/prezidentat-reagira-ostro-na-dumi-na-boyko-borisov", "text": "\r\n Остра реакция на президента Румен Радев, заради вчерашното изявление на премиера Бойко Борисов, че началникът на кабинета на държавния глава Иво Христов е бил изпълнителен директор на телевизия на Делян Пеевски. В телевизионно интервю Борисов разкритикува синхрона между президентството и Министерския съвет и посочи именно началника на кабинета на Радев за основен виновник. \"В президентството има един човек, който пише речите на Радев\", каза Борисов и уточни-помни този човек още от времето, когато е бил в Би Би Ти-телевизията на Делян Пеевски. Днес президентът Радев нарече казаното от Борисов, цитирам \"груба манипулация\" и попита-има ли премиерът общ бизнес с Делян Пеевски.", "date": "2018.02.15", "title": "Президентът реагира остро на думи на Бойко Борисов"}
{"url": "https://www.bgonair.bg/bulgaria/2018-02-15/moskva-se-posheguva-s-borisov-da-glasuva-za-prezident-na-rusiya", "text": "\r\n Говорителката на руското външно министерство Мария Захарова се пошегува с премиера Бойко Борисов.  Тя му предложи да кандидатства за руско гражданство, за да може да гласува за президент на Русия.  Поводът за геополитическия хумор е друга шега на премиера от началото на месеца, когато той каза: В света има две неща, които никой не избира - родителите си и президента на Русия.", "date": "2018.02.15", "title": "Москва се пошегува с Борисов да гласува за президент на Русия"}
{"url": "https://www.bgonair.bg/bulgaria/2018-02-15/sofiya-se-prevrashta-v-umen-grad-s-novovavedeniya-v-patniya-trafik", "text": "Система за управление на трафика на превозните средства и информационни табла на спирките за градски транспорт са част от стъпките, които София вече е изминала по пътя към \"умен град\". Почти на 200 кръстовища в столицата има система за управление на трафика. Голяма част от тях са снабдени с \"умни светофари\" с датчици, които отчитат натовареността на движението. Те са монтирани в асфалта и изпращат сигнали до контролера, който преценява колко време да държи зелената светлина. Мигащата лампа на зеления сигнал също е част от системата за управление на трафика - предупреждава, че предстои смяна на сигнала. Бутоните на пешеходните светофари осигуряват възможно най-дълго зелен сигнал за преминаващите, независимо от информацията, която датчиците на колите дават. Неслучайно първите усилия, които общината полага, за да превърне София в \"умен град\", са свързани с транспорта и пътищата. На въпроса кое е най-важното нещо, което искате да бъде направено в града ви, 50% от хората по света посочват първо транспорта. Веднага след това е сигурността. Именно това са двете основни насоки, върху които се е фокусирала компанията \"Телелинк\", пише \"24 часа\". Тя разработва проект за \"умен град\" в столицата с партньорството на LG и корейска компания, чиито собственик е общината в Сеул. Всички решения ще бъдат базирани на облачната платформа на \"Майкрософт\" - \"Ейжър\". Билетчето за градски транспорт например ще се купува чрез приложение за смартфон. Ще има информация и кога ще дойде автобусът. Хората, които не работят със смартфони, ще си вземат хартиено билетче с QR код, който се чете от същите валидатори, които ще разчитат билета и от екрана на телефона. Технологията ще предоставя данни на общината колко са пътуващите и колко са платили билет. Статистиката показва, че при въвеждането на подобна система приходите от билети скачат до 20%.", "date": "2018.02.15", "title": "София се превръща в \"умен град\" с нововъведения в пътния трафик"}
{"url": "https://www.bgonair.bg/economy/2018-02-15/broyat-na-bezrabotnite-u-nas-prez-yanuari-nay-malak-ot-14-godini-nasam", "text": "237 322 е броят на безработните, регистрирани в бюрата по труда през първия месец на 2018 г. Това е най-ниската численост на регистрирани безработни през януари от въвеждането на административната статистика на Агенцията по заетостта през 2004 г., съобщиха от пресцентъра ѝ. Равнището на регистрираната безработица през януари е 7.2%. Сравнението с предходния месец отчита минимално нарастване от 0.1 процентни пункта, докато годишният паралел показва значително намаление от 1.0 процентен пункт. Новорегистрираните безработни през януари са 30 446. От тях 900 са били неактивни, т.е. не са били нито заети, нито учащи и не са търсили работа. В началото на годината медиаторите и техните партньори са активирали 7 048 лица. Освен към безработни, услугите, предоставяни в бюрата по труда, са насочени също към заети, учащи и пенсионери. 434 души от тези групи са регистрирани като търсещи работа през месеца. Месечните данни сочат, че на работа през януари са постъпили 17 270 души, като в реалната икономика са постъпили над 85%. Работодателите са заявили 13 879 работни места на първичния пазар на труда, като над 2/3 от тях са от частния сектор – 71.4%. Най-голяма потребност от работна сила се наблюдава в преработващата промишленост (30.4%), държавното управление (13.6%), търговията (13.5%). Най-търсените професии са детегледачки и полагащи здравни грижи за хората, машинните оператори, продавачите в магазини, квалифицираните работници по производство на храни и др. Снимка: Pixabay Повече новини четете на  .", "date": "2018.02.15", "title": "Броят на безработните у нас през януари - най-малък от 14 години насам"}
{"url": "https://www.bgonair.bg/denqt-on-air/2018-02-15/valeri-zhablyanov-bil-s-mnogo-tezhki-pregresheniya-spryamo-balgarskiya-narod", "text": "Заместник-председателят на парламента Валери Жаблянов трябва да поеме отговорността си за това, че в декларация нарече Народният съд от 1945 г. \"необходимо и неизбежно военновременно правосъдие\". Това е мнението на народния представител от \"Обединени патриоти\" Александър Сиди. \"Той има няколко много тежки прегрешения спрямо българския народ, като изказвания. Той беше единственият български народен представител, който се изказа много остро срещу договора за добросъседство с Македония\", подчерта Сиди в студиото на  . Депутатът от \"Обединени патриоти\" обяви още, че се надява Валери Жаблянов да намери сили, за да си понесе отговорността и да си подаде оставката, като заместник-председател на Парламента. Александър Сади каза също, че много други народни представители, които са правили подобни грешки, като Жаблянов, включително и от ГЕРБ, са си подавали оставките.  \"Смяната на председателя на парламента беше поискана, защото имаше негово непремерено изказване\", поясни Сиди пред  . Той коментира и спорната Истанбулска конвенция, която от ГЕРБ внесоха в Конституционния съд, който трябва да се произнесе дали тя противоречи с основния закон на нашата страна. Според Александър Сади проблемите, които патриотите виждат в документа не са заради превода, защото те ги забелязват също на френски и на английски език. \r\nНародният представител обясни, че трябва външното ни министерство да поиска от Съвета на Европа официален превод на конвенцията, който да бъде разглеждан за ратифициране и да се даде на Конституционния съд. \"Този текст, който сега сме пратили на Конституционния съд се оказва, че не е официалния превод. Конституционния съд сега ще се произнесе на база на някаква чернова\", категоричен беше Александър Сиди в ефира на  .  ", "date": "2018.02.15", "title": "Патриот: Много други депутати, които са правили подобни грешки, са си подавали оставките"}
{"url": "https://www.bgonair.bg/world/2018-02-15/dete-padna-varhu-relsite-v-metroto-v-milano", "text": "Две-годишно дете падна върху релсите в метрото в Милано. На кадри от охранителните камери на метростанцията, на която се е разиграл инцидентът, се вижда как детето се откъсва от майка си и пада на релсите. За щастие 18-годишен младеж успява да реагира бързо, като слиза при релсите и изважда детето. То остава невредимо.", "date": "2018.02.15", "title": "Дете падна върху релсите в метрото в Милано"}
{"url": "https://www.bgonair.bg/world/2018-02-15/17-zhertvi-na-bezrazbornata-strelba-v-gimnaziyata-vav-florida", "text": "\r\n Най-малко 17 души загинаха, след като 19-годишен младеж откри безразборна стрелба в гимназия в американския град Паркланд, Флорида. Ранените са 17 като трима са в критично състояние. Стрелецът е идентифициран като Никълъс Круз – бивш възпитаник на учебното заведение, който бил изключен дисциплинарно. Той е задържан в съседното градче – Корал Спрингс, където успял да избяга след стрелбата. Мотивите на стрелеца все още се изясняват. Стрелбата е една от най-смъртоносните след трагедията в училище в Кънектикът през 2012 г., когато 26 души загинаха.  ", "date": "2018.02.15", "title": "17 жертви на безразборната стрелба в гимназията във Флорида"}
{"url": "https://www.bgonair.bg/bulgaria/2018-02-15/85-minyori-ot-bobov-dol-zastanaha-pred-sada-zaradi-protest", "text": "\r\n В Кюстендил започна делото срещу 85 миньори, които са обвинени от собствения си работодател – \"Въгледобив Бобов дол\", че са протестирали неправомерно през май миналата година.  От мината твърдят, че работниците са нарушили колективния трудов договор.  За разлика от предишното дело, този път в съда не се явиха всички подсъдими миньори.", "date": "2018.02.15", "title": "85 миньори от Бобов дол застанаха пред съда заради протест"}
{"url": "https://www.bgonair.bg/denqt-on-air/2018-02-15/kak-korneliya-ninova-shte-obyasni-na-horata-izkazvaneto-na-zhablyanov-pitat-ot-gerb", "text": "Според  , Жаблянов трябва незабавно да подаде оставка, защото показва неморално поведение за пореден път. \" \", подчерта депутатът от ГЕРБ в \" \". Иванов е категоричен, че БСП трябва сами да предприемат действия по освобождаването на заместник-председателя на Народното събрание. \" \", обяви народният представител пред  . Той смята, че дебатът между коалиционните партньори е отворен и няма абсолютно никакво напрежение в управлението. \" \", отбеляза политикът. Депутатът от ГЕРБ допълни, че в последните 10 години има бум на инфраструктурните проекти в цялата страна, а реформата за електронно управление ще е най-благоприятна за гражданите и за бизнеса.", "date": "2018.02.15", "title": "Как Корнелия Нинова ще обясни на хората изказването на Жаблянов, питат от ГЕРБ"}
{"url": "https://www.bgonair.bg/world/2018-02-15/sotsialnite-mrezhi-tryabva-da-vavedat-oshte-promeni-za-da-zashtityat-potrebitelite-v-es", "text": "Социалните мрежи трябва да положат повече усилия, за да изпълнят исканията, които бяха отправени към тях от Европейската комисия и от органите за защита на потребителите на държавите членки на Европейския съюз през март миналата година.  Исканията са за спазване на европейските правила за защита на потребителите, се посочва в съобщение от пресцентъра на ЕК. Днес бяха публикувани и промените, които Facebook, Twitter и Google+ са направили, за да може условията им за ползване да отговорят на правилата на ЕС за защита на потребителите. Благодарение на тези промени потребителите в ЕС няма да бъдат принуждавани да се отказват от задължителните си права в ЕС, като правото да се откажат от покупка, направена онлайн. Освен това хората ще могат да подават жалбите си към въпросните компании и в Европа, а не само в Калифорния, както беше досега. Същевременно, подобно на доставчиците на офлайн услуги, социалните мрежи ще поемат своя справедлив дял от отговорността към потребителите в ЕС. Онова, което до момента са променили социалните мрежи, отговаря само частично на изискванията за защита на потребителите, констатират от ЕК. По думите на еврокомисаря по въпросите на правосъдието, потребителите и равнопоставеността между половете Вера Йоурова социалните мрежи се ползват като рекламни и търговски платформи, ето защо трябва да спазват напълно правилата за защита на потребителите. Тя приветства мерките, предприети от компании, но твърди, че е неприемливо тези действия да не са изцяло завършени и да отнемат толкова дълго време.", "date": "2018.02.15", "title": "Социалните мрежи трябва да въведат още промени, за да защитят потребителите в ЕС"}
{"url": "https://www.bgonair.bg/world/2018-02-15/vyatarat-ot-7msek-v-pyongchang-see-bezreditsi", "text": "В резултат на силните ветрове, бушуващи в олимпийското село в Пьонгчанг, 16 души бяха ранени. Лошото време е нанесло щети на 60 палатки, а 120 метални ограждения са били свалени.  Заради ветровете със скорост от 7 метра в секунда, днес олимпийският парк ще остане затворен. Няколко състезания пък са отменени за други дати. ", "date": "2018.02.15", "title": "Вятърът от 7м./сек. в Пьонгчанг сее безредици"}
{"url": "https://www.bgonair.bg/world/2018-02-15/balgarskoto-posolstvo-v-moskva-poluchi-plik-s-byal-prah", "text": "В посолството ни в Москва днес е получен плик с подозрително бяло вещество в него. Общо 13 чужди мисии в руската столица са получили подобни пликове през изминалите два дни.  Според руските власи веществото не представлява опасност. Смята се, че пликовете са били изпратени в един ден.  В състава на праха е открито вещество от семейството на пестицидите, използвано в селското стопанство, медицинската практика и при борбата с вредни насекоми.", "date": "2018.02.15", "title": "Българското посолство в Москва получи плик с бял прах"}
{"url": "https://www.bgonair.bg/world/2018-02-15/fbr-bili-predupredeni-za-strelbata-v-uchilishte-vav-florida", "text": "Нови разкрития около 19-годишния стрелец от Флорида, който уби 20 души и рани други 17. Преди 5 месеца ФБР са получили предупреждение за възможна атака в училище след заплаха от потребител в Youtube със същото име като на нападателя. Междувременно лидер на местна националистическа групировка потвърди, че стрелецът Никълъс Крус е бил член на неговата организация. В официално изявление американският президент изказа съболезнования на семействата на жертвите.", "date": "2018.02.15", "title": "ФБР били предупредени за стрелбата в училище във Флорида"}
{"url": "https://www.bgonair.bg/world/2018-02-15/kosmicheskiyat-tesla-roudstar-nosi-choveshkoto-znanie-v-zhabkata-si", "text": "Червеният \"Тесла Роудстър\", който Илон Мъск изпрати в космоса миналата седмица, превозва тен товар.  На борда на най-мощната ракета в света \"Falcon Heavy\" е скрито устройство за съхранение на информация.  Неговата функция е подобна на тази на совалката \"Вояджър\" – да запази и разпространи знанието на човечеството с надеждата някой ден да се установи контакт с извънземни видове.  Малкият диск е направен от кварцов кристал и може да устои и на най-тежките условия, а създателите му са категорични, че може да оцелее милиони години.", "date": "2018.02.15", "title": "Космическият \"Тесла Роудстър\" носи човешкото знание в жабката си!"}
{"url": "https://www.bgonair.bg/bulgaria/2018-02-15/upravlyavashtite-shte-glasuvat-zemedelskoto-veto-na-radev", "text": "Парламентът ще гласува президентското вето върху закона за посевния и посадъчния материал.  Преди седмица парламентарната Комисия по земеделие и храни отхвърли наложеното вето на закона, прието от Народното събрание на 24 януари. Президентът Румен Радев наложи шесто поредно вето от началото на мандата си.  Този път върху поправки, позволяващи на собствениците на земеделски земи със сменено предназначение, които не са започнали строителство в удължение през 2012 г. в законен 6-годишен срок, да поискат препотвърждаването на този статут. ", "date": "2018.02.15", "title": "Управляващите ще гласуват земеделското вето на Радев"}
{"url": "https://www.bgonair.bg/bulgaria/2018-02-15/kazvame-si-posledno-sbogom-s-dyado-dobri", "text": "\r\n \n Днес светецът от Байлово ще бъде погребан в двора на храм \"Св. св. Кирил и Методий“ в родното му село. Добри Добрев си отиде във вторник на 103 години. Тялото му беше изложено за поклонение в църквата в Байлово. Над 20 години той събираше милостиня по улиците на София, като спечелените десетки хиляди лева е дарил на Българската православна църква. Той е и най-големият дарител на храм-паметника на \"Свети Александър Невски\", за който е дал над 35 хил. лева. Снимка: Олег Попов, Bulgaria ON AIR  \r\n  ", "date": "2018.02.15", "title": "Казваме си последно \"Сбогом\" с дядо Добри"}
{"url": "https://www.bgonair.bg/sutreshen-blok/2018-02-15/ucheni-prizovaha-rektorite-na-meditsinskite-universiteti-da-prekratyat-obuchenieto-po-homeopatiya", "text": "\r\n Известни учени и общественици призоваха с писмо ректорите на четирите медицински университети у нас да прекратят всички форми на обучение по хомеопатия. Според авторите на писмото тя е \"неконвенционален\" и \"лъженаучен\" метод за лечение. \"Не може изтъкнати учени и медици, които имат претенции за достоверност на своите изказвания, да правят подобни твърдения без да познават хомеопатичния метод\", категорична бе в заместник-председателят на Българската хомеопатична организация д-р Райна Томова. По думите ѝ тази писмена инициатива е инспирирана и предвождана от един изтъкнат химик, който няма никаква компетенция в областта на медицината, а аргументите в писмото са много слаби. Всеки, който се задълбочи в тях, може лесно да ги опровергае, подчерта Томова. Темата пред   коментира и председателят на Пациентски организации \"Заедно с теб\" д-р Петя Георгиева, която разясни, че мотивите на академиците са насочени към това, че с хомеопатията достъпа на лекаря до пациента се ограничава.  \"Ние оспорваме това категорично! По закон в България с хомеопатия може да се занимават само лекари\", подчерта д-р Георгиева, с което обори твърдението.  И продължи, че когато пациент влезе в кабинета, за да се лекува с хомеопатия, той отива при лекар. Като голяма част от тези специалисти се занимават и с традиционна медицина, допълни още тя. Д-р Петя Георгиева отсече, че всеки пациент трябва да има право на избор!  ", "date": "2018.02.15", "title": "Учени призоваха медицинските университети да прекратят обучението по хомеопатия"}
{"url": "https://www.bgonair.bg/bulgaria/2018-02-15/ekoprotestite-ne-spirat-iskat-ostavkata-na-valeri-simeonov", "text": "Протестите против строителството в Пирин продължават. Този път природозащитниците се събират в 12:00 часа на обяд пред Министерството на околната среда и водите.  Протестът е под надслов: Подари обедната си почивка на Пирин! Протестиращите имат и нови искания – оставката на вицепремиера Валери Симеонов, заради думите му към \"Зелената\" евродепутатка Ска Келер. ", "date": "2018.02.15", "title": "Екопротестите не спират – искат оставката на Валери Симеонов"}
{"url": "https://www.bgonair.bg/bulgaria/2018-02-15/protestirashtite-roditeli-tarsim-satrudnichestvo-vsichki-sme-na-stranata-na-detsata", "text": "\r\n Родители се събраха на протест пред сградата на Столичната община, за да се обявят срещу насилието в детските градини. Митингът стартира точно в 11.30, като събралите се бяха категорични: \"Ние не заставаме срещу преподавателите и педагозите. Всички сме на една страна - тази на децата!\" Пред   председателят на Сдружение \"За децата ни\" Ема Черногорска обясни, че Гражданската инициатива \"За качествена и иновативна образователна система\" е внесла 14 предложения до Народното събрание още на 4 септември 2017 г. \"Тук сме днес, за да покажем, че сме категорични в исканията си и няма да се откажем\", подчерта Черногорска. Тя допълни още, че родителите търсят сътрудничество с учителите, а не противопоставяне, тъй като проблемите са еднакви за всички страни. Запитана 4 години достатъчни ли са за един педагог да придобие добра квалификация, Ема Черногорска отговори, че \"единствено добрият директор може да \"вдигне\" или \"срине\" едно учебно заведение\". \"Разговаряли сме със стотици учители, които заявяват, че няма от какво да се притесняват, ако в стаите се монтира видеонаблюдение, нямат какво да крият\", допълни активистът. Според нея камерите целят при наличие на притеснения или сигнал за насилие чрез тях да се докаже какво всъщност се е случило в даден момент. \"Ние сме заложили и на присъствието на родителите в т.нар. \"адапционен модел\". В началото, когато детето стъпва в детска ясла или градина за първи път, родителят да може да участва в първоначалното приспособяване\", заключи Черногорска.", "date": "2018.02.15", "title": "Протестиращите родители: Търсим сътрудничество, всички сме на страната на децата!"}
{"url": "https://www.bgonair.bg/sutreshen-blok/2018-02-15/deputatite-tryabva-da-vzimat-poveche-obachee", "text": "\r\n Гостите на   по заобиколен начин се обявиха, че депутатите трябва да взимат по-високи заплати, но думите им бяха продължени от \"обаче\". \"Повечето зрители ще решат, че заплатите са големи, но не може да си народен представител и да взимаш 800 лв., същевременно да имаш самочувствие и да си независим\", обясни журналистът Кристина Кръстева. Тя продължи обаче: \"Стига хората да си вършат работата\". Динамиката на политическите процеси и промени оказаха пряко отражение върху финансовите постъпления на народните представители и министрите в кабинета. На всяко следващо правителство заплатата нараства със сериозни темпове – последното увеличение е с около 300 лв. и формира сумата от 3540 лв. месечно. Това раздвижи общественото мнение и извади на показ заплатите на различни институции, които се оказа, че взимат повече от президента и премиера. Икономистът, журналист и бивш депутат в 43-тото Народно събрание от групата на Патриотичния фронт Димитър Байрактаров заяви, че \"би бил доволен, ако всеки народен представител получава висока заплата\". Обаче, ако може да се изправи пред избирателите си и да каже \"през тази година създадох закони\", подчерта гостът на  \"Като депутат аз сътворих закони, с които съм вкарал в държавата над 500 млн. лева - многократно съм изработил заплатата си\", категоричен бе Байрактаров. Но той се чувства силно притеснен от публичната информация на Сметната палата, която показва как депутат не е декларирал имуществото си за милиони левове. \"Същият този народен представител е внесъл първия закон в 44-тото НС, който пряко обслужва неговата собствена фирмена дейност\", разясни икономистът. Димитър Байрактаров остави отворени въпросите: Какво прави този депутат в Народното събрание и защо той не  е разследван?", "date": "2018.02.15", "title": "Депутатите трябва да взимат по-високи заплати, обаче..."}
{"url": "https://www.bgonair.bg/sutreshen-blok/2018-02-15/balgarka-zaveshta-blizo-2-mln-lv-na-natsionalnata-galeriya-za-kakvo-shte-badat-izpolzvani", "text": "\r\n Маргарита Занеф, българка, емигрирала в Австралия преди години, завеща близо 2 млн. лв. на Националната галерия в София. \"Доста интересно е в какво ще се инвестират тези средства. Безспорно има за какво да се похарчат, тъй като Националната художествена галерия обединява т.нар. Квадрат 500 и бившия царски дворец, при чийто ремонт през 2015 година изчезнаха немалко пари\", коментира в студиото на  журналистът Борис Ангелов. В сградата в момента се помещават Националната художествена галерия и Националния етнографски музей. \"През 2017 година алармирахме, че ремонтираният само преди година дворец вече започва да се руши. Последва ремонт на ремонта. Много е важно Министерството на културата да инвестира в Етнографския музей. Нека този път парите да бъдат похарчени както трябва\", призова пред   Ангелов. Маргарита Занеф емигрира в Австралия през 60-те години на XX век заедно със съпруга и сина си. Българката е починала през 2016 г. В оставеното от нея завещание половината от сумата след продажбата на недвижимото ѝ имущество се дарява на Националната галерия в София, а останалата половина – на намиращата се в Сидни Художествена галерия на Нов Южен Уелс. Дарението за всяка от галериите възлиза на на 1.44 млн. австралийски долара (1.84 млн. лв.). Парите са постъпили по сметката на българския музей преди дни.", "date": "2018.02.15", "title": "Българка завеща близо 2 млн. лв. на Националната галерия"}
{"url": "https://www.bgonair.bg/bulgaria/2018-02-15/parlamentat-othvarli-vetoto-na-radev-za-zemedelskite-zemi", "text": "\r\n Очаквано парламентът преодоля ветото на президента върху Закона за посевния и посадъчния материал, който позволява застрояване върху бивши ниви.  Според екозащитници със закона ще се бетонира за пореден път българското Черноморие като се застроят и последните свободни територии.  124 депутати повторно подкрепиха закона, 73 се обвиха \"против\" него, а 6 се въздържаха.  ГЕРБ пък поиска оставката на зам.-председателя на парламента Валери Жаблянов заради декларацията на левицата срещу провеждането на Луковмарш. Снимка: Олег Попов (Bulgaria ON AIR)", "date": "2018.02.15", "title": "Парламентът отхвърли ветото на Радев за земеделските земи"}
{"url": "https://www.bgonair.bg/bulgaria/2018-02-15/prirodozashtitnitsi-poiskaha-ostavkata-na-valeri-simeonov", "text": "\r\n \"Подари обедната си почивка на Пирин\". Под този надслов природозащитници за пореден път се събраха на протест в защина на Националния парк в столицата. Те отново поискаха оставката на екоминистъра Нено Димов.  Демонстрацията този път се проведе на обяд, като началният ѝ час беше 12 ч. със сборен пункт Министерството на околната среда и водите на ул. \"Мария Луиза\", където се провежда среща от програмата по европредседателството на България.  Протестиращите продължават да настояват за отхвърляне на решението на кабинета от 28.12.2017 год., с което бяха приети промените, разрешаващи строителство в Националния парк, оставката на министъра на околната среда и водите Нено Димов, както и за обявяване на реалния собственик на концесионера \"Юлен\" АД и одит на концесията от международен одитор и с участие на гражданското общество.    Те призоваха още и за оставката на вицепремиера Валери Симеонов заради думите му към \"зелената\" евродепутатка Ска Келер. Протести и в други градове в страната са предвидени за 18.00 ч. днес. Снимка: Олег Попов (Bulgaria ON AIR)", "date": "2018.02.15", "title": "Природозащитници поискаха оставката на Валери Симеонов"}
{"url": "https://www.bgonair.bg/bulgaria/2018-02-15/roditelite-izlizat-na-protest-sreshtu-nasilieto-v-detskite-gradini", "text": "Продължават протестите срещу насилието в детските градини.  Днес в защита на децата излизат недоволни родители от София.  Те ще се съберат в 11.30 пред сградата на Столичната община. Протестиращите настояват за законови промени в образователната система, които да гарантират сигурността на децата. Сред исканията им са въвеждане на постоянно видеонаблюдение в детските градини, увеличаване на персонала и тест при прием на работа на педагозите. Акцията започна в Бургас, тъй като поводът за недоволството е случилото в се в ДГ \"Брезичка“ в ж.к. \"Славейков“, където видео, заснето със скрита камера, показа поредния случай на брутално отношение към децата от страна на педагози. Протести имаше още във Варна и Плевен.", "date": "2018.02.15", "title": "Родителите излизат на протест срещу насилието в детските градини"}
{"url": "https://www.bgonair.bg/sutreshen-blok/2018-02-15/blizak-na-streletsa-ot-pamporovo-bezkrayno-dobar-chovek-beshe", "text": "\r\n Още един празник беше белязан от кървав инцидент. Навръх чуждестранния празник на влюбените в чест на Свети Валентин в курортния град Пампорово откриха   мъж и жена в автомобил.  Водещата, но все още непотвърдена версия на разследващите е умишлено убийство. Според тях 48-годишният музикант Антон Бояджийски е стрелял три пъти по 41-годишна жена, с която е имал интимни взаимоотношения.  След убийството ѝ се предполага, че Антон се самоубива. Спрямо известната информация мъжът е бил китарист, свирил е в групата \"Татко Кристофър\", създадена от Ицо Петрофф през 1991 година.  Според Петрофф Антон Бояджийски, смятан за извършител на двойното убийство в Пампорово, е безкрайно добър човек. \"В началото бе плахо музикантче, но когато го чух ме спечели. Работели сме заедно близо 10 години. С първата си жена имаше брак, но с втората не. Първата му жена почива. Оттогава виждах в неговото лице тъжен човек. Беше много отчаян\", сподели основателят на \"Татко Кристофър\" в студиото на \"България сутрин\".   По негови думи Бояджийски не е бил агресивен, а по-скоро нервен и избухлив. \"Той бързаше да стане рок звезда. Това бързане го доведе да търси утеха в семейството, но там не му провървя. Към края на живота му се говореше, че е употребявал тежки наркотици\", отбеляза гостът пред Bulgaria ON AIR.", "date": "2018.02.15", "title": "Близък на стрелеца от Пампорово: Безкрайно добър човек беше!"}
{"url": "https://www.bgonair.bg/reportazhi/2018-02-15/ne-se-otpuskayte-gripat-vse-oshte-debne-nay-uyazvimite", "text": "\r\n Грипът продължава да поваля най-уязвимите. Само за последните Десетина дни в детската хирургия и реанимация на \"Пирогов\" са приети 10 деца с усложнения, резултат от остри респираторни заболявания.  Медикът към \"Пирогов\" д-р Христо Шивачев поясни, че децата са в стабилно състояние. Някои са пред изписване, а другите след седмица. Всичко е под контрол.  \"Симптомите са характерни за всеки един грип, но продължителността им е алармиращият фактор, поради който трябва да се обърнем към специалист. Винаги има група от деца при всеки един грип, които се усложняват с бактериална инфекция\", посочи той пред репортера на Bulgaria ON AIR Даниела Пехливанова.  Д-р Шивачев поясни, че е доста трудно за родителите да разберат дали детето им се е разболяло от обикновена настинка или грип.  \"Трябва ли при всяко кашляне на детето да се ходи при личния лекар? Не, но родителите трябва да наблюдават всяка кашлица и ако продължи прекалено дълго да се обърнат към специалист\", добави гостът в ефира на Bulgaria ON AIR.   ", "date": "2018.02.15", "title": "Не се отпускайте: Грипът все още дебне най-уязвимите"}
{"url": "https://www.bgonair.bg/sutreshen-blok/2018-02-15/turisti-ot-tsyal-svyat-tragvat-na-obikolka-iz-balgariya-s-balkan-ekspres", "text": "\r\n Ретро пътуване на железни колела из красотите на България. Около 200 туристи от цял свят ще опознаят страната ни с луксозния атракционен влак \"Балкан Експрес\" 2013. Освен, че ще се върнат в стила на 60-те години, в маршрута на туристите е включено и двудневно пътуване по единствената в страната теснолинейка между Септември и Добринище с парен локомотив и ретро вагони. \"Това е третото такова пътуване, първото беше през 2007 година до Истанбул\", сподели пред Bulgaria ON AIR собственикът на вагоните г-н Гьоц. \"Влаковата композиция е съставена от немски ретро вагони от 60-те години на миналия век и са участвали в композициите на влаковете, които са свързвали Западна Европа с Балканите\" допълни още Даниела Стоева, управител на \"Тандем травел\". \r\n  ", "date": "2018.02.15", "title": "Туристи от цял свят тръгват на обиколка из България с \"Балкан Експрес\""}
{"url": "https://www.bgonair.bg/sutreshen-blok/2018-02-15/oblachno-i-hladno-shte-bade-vremeto-dnes-valezhi-ne-se-ochakvat", "text": "\r\n Днес ще бъде предимно хладно, ще духа слаб, преди обяд в Северна и Източна България до умерен вятър от запад - северозапад. Минималните температури ще бъдат между минус 4° и 1°, а максималните между 3° и 8°. Почти целия ден ще се задържи с разкъсана облачност, която се увеличава от запад на изток. Валежи не се очакват. Това прогнозира в студиото на \"България сутрин\" синоптикът Симеон Матев. Атмосферното налягане е по-ниско от средното за февруари и ще продължи да се повишава. В планините ще е предимно облачно, на отделни места в южните планински райони ще превали слаб сняг. Ще духа умерен вятър от запад, който след обяд ще започне да се ориентира от юг. Максималната температура на височина 1200 метра ще е около 0, на 2000 метра - около минус 5 градуса. \"Продължава опасността от лавини. Съществени валежи в планините няма да има. Очаква се кратък сняг, който ще натрупа около 2-3 см нова снежна покривка\", каза още Матев.", "date": "2018.02.15", "title": "Облачно и хладно ще бъде времето днес, валежи не се очакват"}
{"url": "https://www.bgonair.bg/sutreshen-blok/2018-02-15/mayka-pita-darzhavata-zashto-se-buntuva-sreshtu-reformi-v-politikite-za-detsa-s-uvrezhdaniya", "text": "\r\n Защо държавата се съпротивлява срещу реформи в политиките за деца с увреждания? Попита в ефира на  майката на дете с над 90% увреждания Красимира Обретенова. Въпросът ѝ идва по повод бунта, който родители на деца с увреждания са обявили срещу държавата. Днес те ще проведат среща със социалния министър, от когото ще могат да потърсят своите отговори. В изпратено писмо до председателя на Комисията по взаимодействие с неправителствени организации и жалбите на гражданите Антон Кутев, родителите настояват за реални промени в политиките към лицата с увреждания. Според тях е необходимо спешно да заработи електронен регистър за хората с увреждания, за който вече са усвоени средства. Те искат още промяна във финансирането, възможност родителите сами да управляват годишната си помощ, както и спиране на дискриминационната политика спрямо децата с увреждания над 18 години, които получават едва 20% от сумата, изплащана до пълнолетието им. \"Грешно измислена, спретната набързо, неправилно прилагана е политиката за децата с увреждания. Необходима е структурна, институционална реформа\", категорична е Обретенова. Майката примирено обяви, че прави всичко възможно семейството ѝ да не се намира в България, когато дъщеря ѝ навърши 18. \"Държавата не ми дава избор. В такава реалност живеят всички семейства с деца над 18 г.\", обясни Красимира. Най-обидена тя се е почувствала с отпусканите през последните 2 години 930 лв., които определи като \"предизборна контракция\". \"Първо се изхаби огромен ресурс на обществото, второ - след навършване на 18 г., тези пари за дъщеря ми спират и тя остава без рехабилитация, без терапия...\", сподели майката. \r\n  ", "date": "2018.02.15", "title": "Майка пита държавата: Защо се бунтува срещу реформи в политиките за деца с увреждания?"}
