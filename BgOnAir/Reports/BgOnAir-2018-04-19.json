{"url": "https://www.bgonair.bg/economy/2018-04-19/prodazhbite-na-drebno-vav-velikobritaniya-belyazaha-spad-zaradi-surovata-zima", "text": "Продажбите на дребно във Великобритания отчитат най-голямото си тримесечно понижение от една година насам за периода януари-март 2018 г., след като необичайно студеното и снежно време очевидно е оставило купувачите вкъщи, съобщава Ройтерс. Обемът на продажбите на дребно през март се свива с 1,2%, след като през февруари беше регистрирано повишение от 0,8%. За миналия месец консенсусната прогноза на анализаторите беше за понижение, но с 0,5%. За първото тримесечие като цяло обемът на продажбите е спаднал с 0,5% в сравнение с последните три месеца на 2017 г., което е най-голямото тримесечно понижение от първите три месеца на миналата година. Това вероятно ще забави растежа на брутния вътрешен продукт през първото тримесечие с 0,03 процентни пункта. Големите магазини съобщават, че се наблюдава повишаване на търсенето на стоки в Интернет, особено около празници като Деня на майката и Великден. Най-много през март са се свили продажбите на бензин – със 7,4%, което вероятно е резултат именно от неблагоприятните климатични условия за пътувания. Продажбите на храни и нехранителни продукти отчитат понижение от по 0,6%. Още през миналия месец Английската централна банка заяви, че по-студеното от обичайното време ще забави временно икономическия растеж, но без това да засяга основната картина, която ясно показва, че е необходимо да се върви към по-високи лихвени проценти. Данните, които излязоха по-рано тази седмица, за забавяне темпа на ускоряване на инфлацията, хвърлят съмнение върху очакванията на икономистите за повишаване на лихвите през следващия месец. Централната банка обаче вероятно ще се придържа към мнението си, че пазарът на труда е готов за увеличение на заплатите, тъй като безработицата е на 42-годишно дъно.  Снимка: Pixabay", "date": "2018.04.19", "title": "Продажбите на дребно във Великобритания белязаха спад заради суровата зима"}
{"url": "https://www.bgonair.bg/bulgaria/2018-04-19/predstaviteli-na-horata-s-uvrezhdaniya-na-sreshta-v-ministerskiya-savet", "text": "\r\n Хората с увреждания не се отказват от битката си. Днес техни представители отново отидоха на среща в Министерския съвет. Те разговаряха с вицепремиера Красимир Каракачанов и обсъдиха възможностите за повече контрол при отпускането на ТЕЛК решения. Според Каракачанов в момента има много хора, които получават инвалидни пенсии неправомерно. Именно затова се предвижда създаването на единен орган, който да отговаря за тези решения.", "date": "2018.04.19", "title": "Представители на хората с увреждания на среща в Министерския съвет"}
{"url": "https://www.bgonair.bg/denqt-on-air/2018-04-19/vazhno-e-na-ksns-da-se-priberat-partiynite-znamena-smyata-patriot", "text": "\r\n Това, което очаквахме всички за КСНС, че ще бъдат прибрани партийните знамена. Мисля си, че се е случило, което е хубаво. Видно е, че между партиите се оформя национално съгласие по важни въпроси - отбрана, въоръжени сили, радикален ислям. Това каза депутатът от \"Обединени патриоти\" доц. Милен Михов в \" \" по повод свикания от президента КСНС. \" \", твърди членът на ВМРО. Според него за тази една година Министерството на отбраната е свършило доста задачи, а и доста предстои да бъдат свършени. \" \", отбеляза депутатът пред  . По думите му преди година управляващите е трябвало да избират от измежду 3 оферти за закупуване на нов изстребител. \" \" допълни доцентът.", "date": "2018.04.19", "title": "Важно е на КСНС да се приберат партийните знамена, смята патриот"}
{"url": "https://www.bgonair.bg/denqt-on-air/2018-04-19/deputat-ot-gerb-ako-horata-iskat-po-bedni-deputati-da-si-izbirat-takiva", "text": "\r\n Така народният представител от ГЕРБ Еманоил Манев коментира в студиото на \" \" внесеното в НС предложение на БСП да се намалят депутатските заплати с 564 лева. Заедно с това социалистите предлагат и намаляване на ваканциите на народните избраници. Според Манев с това предложение БСП си правят \"черен ПР\". \" \", категоричен е социалистът. Народният представител коментира и свиканият КСНС. Той твърди, че в момента на България е нужно дебатиране в разбирателство. \" \", уточни народният представител пред  . По думите му за модернизацията на армията трябва да бъдат направени много неща, а основният проблем е да бъдат достигнати прословутите 2% от БВП. \" \", допълни още депутатът от ГЕРБ.", "date": "2018.04.19", "title": "Глас от ГЕРБ: Ако хората искат по-бедни депутати, да си избират такива"}
{"url": "https://www.bgonair.bg/reportazhi/2018-04-19/da-se-namali-deputatskata-zaplata-i-otpuska-nastoya-bsp", "text": "\r\n С 564 лева да се намалят депутатските заплати, поиска БСП. Предложението вече е внесено в деловодството на Народното събрание. Заедно с това социалистите предлагат и намаляване на ваканциите на народните представители. Според правилника на Народното събрание депутатските заплати се актуализират на всеки три месеца. При сформирането на този парламент базовата депутатска заплата е 3210 лева, а три месеца по-късно пада с около 140 лева.  Към днешна дата народните избраници получават по 3540 лева на месец, което е с 330 лева повече в сравнение със старта на 44-то Народно събрание.  БСП поиска депутатската заплата да се замрази на сумата от 2976 лева до 2021 година, когато изтича мандатът на този парламент. Всъщност, това е възнаграждението, което са получавали депутатите в края на предишното Народно събрание. Корнелия Нинова изчисли: \"Някой работи осем часа и получава месечно 600 лева, даже има и по-ниски заплати. Ние работим пет часа на ден и получаваме 3500“.  Управляващите отговориха, че това е популизъм, тъй като с депутатската заплата са обвързани възнагражденията и на президента, и на правителството, и на съдебната власт и още 19 административни органа.  Президентът поличава 7080 лева, премиерът – 5487 лева и министрите по 4602 лева. \"Левицата\" предлага също да се редуцират и почивните дни на депутатите. В момента народните представители почиват по 75 – 80 дни в годината, докато останалите трудещи се имат право на 20 дни платен годишен отпуск.", "date": "2018.04.19", "title": "Да се намали депутатската заплата и отпуска, настоя БСП"}
{"url": "https://www.bgonair.bg/denqt-on-air/2018-04-19/armiyata-e-v-krayna-nuzhda-ot-modernizatsiya-tvardi-sotsialist", "text": "\r\n Консултативният съвет за национална сигурност е една изключително навременна среща, предвид сериозните предизвикателства пред системата ни за сигурност. Редно е да имаме консолидирана позиция по международните взаимоотношения. Това посочи депутатът от БСП Петър Витанов в студиото на \"Денят ON AIR\". Според него модернизацията на армията е крайно необходима.  \"Вече колективната защита не гарантира сигурността на една държава. Всяка държава трябва да има нужното ѝ оборудване, за да се защитава сама. Една пета от бройките военнослужещи у нас не са заети. Заплатите са един от основните фактори, които биха мотивирали младите да се причислят към армия. Също така трябва да се подобри инфраструктурата и техниката\", подчерта още гостът пред Bulgaria ON AIR.  От БСП поискаха депутатските заплати да се намалят с 564 лв. За мнозина от управляващите този ход бе популистки. \"Не популизъм, а справедливост. Това беше една от първите промени, които предложихме преди година. Има разлом между гражданите и политическия елит. Народното събрание има много нисък рейтинг. 46% от населението ни живее в риск от бедност, а депутатите актуализират заплатите си на всеки 3 месеца\", категоричен бе народният представител.  За финал на разговора социалистът изтъкна, че пред партията му стоят законодателните борби.  \"Основна цел ни е да се подобри климатът. Европредседателството е основен приоритет на БСП. Откакто е започнало то не сме изслушвали министър в НС\", завърши Витанов. ", "date": "2018.04.19", "title": "Армията е в крайна нужда от модернизация, твърди социалист"}
{"url": "https://www.bgonair.bg/world/2018-04-19/krayat-na-edna-era-dias-kanel-shte-bade-noviyat-prezident-na-kuba", "text": "58-годишният вицепрезидент Диас-Канел е новото лице на Острова на свободата. Очаква се именно той да бъде избран за президент на Куба. По този начин ерата Кастро приключва. В Куба се провежда историческо заседание на парламента, който избира следващия държавен глава на страната.  Това ще сложи край на общо 60-годишното управление на братята Фидел и Раул Кастро. А Диас-Канел е поддръжник на модернизацията на Куба и е известен с либералните си възгледи по някои социални теми.", "date": "2018.04.19", "title": "Краят на една ера: Диас-Канел ще бъде новият президент на Куба"}
{"url": "https://www.bgonair.bg/world/2018-04-19/sled-skandala-facebook-podobryava-zashtitata-na-lichnite-danni", "text": "Facebook подобрява опциите си за защита на личните данни на потребителите. Така социалната мрежа ще се съобрази с новите европейски правила за по-лесно даване и оттегляне на съгласие на потребителите за ползване на личната им информация.  Приетият в Европейския съюз Общ регламент за защита на личните данни влиза в сила от 25 май. В него се изисква формулярите за даване на съгласие за ползване на лични данни да са написани на ясен и разбираем за всички език, а съгласието да може да се оттегли също толкова лесно, колкото е било дадено.", "date": "2018.04.19", "title": "След скандала: Facebook подобрява защитата на личните данни"}
{"url": "https://www.bgonair.bg/world/2018-04-19/sled-40-godini-sauditska-arabiya-preotkri-kinoto", "text": "Саудитска Арабия откри първото достъпно за обикновените хора кино и сложи край на близо 40-годишната забрана за прожекции на филми. Към момента обаче, прожекциите, започнали в Рияд този месец, са само с покани.  Те ще бъдат открити за всички през месец май. Въпреки ограничения достъп, прожекцията е нова стъпка напред в реформите, които бяха започнати от шейх Мохамед бин Салман.  През последните две години той премахна или значително облекчи много ограничения, включително за публичните концерти и правото на жените да шофират.", "date": "2018.04.19", "title": "След 40 години: Саудитска Арабия преоткри киното"}
{"url": "https://www.bgonair.bg/world/2018-04-19/ne-puskat-ekspertite-da-razsledvat-himicheskata-ataka-v-siriya", "text": "Все още не е ясно кога ще пуснат експертите, които трябва да разследват атаката с химическо оръжие в сирийския град Дума. Това заяви директорът на Организацията за забрана на химическите оръжия Ахмед Узумджу.  По думите му ситуацията все още не позволява влизането им в населеното място, тъй като не може да се гарантира сигурността на мисията.  Вчера екип на ООН, който е проверявал сигурността в сирийския град Дума, е бил обстрелван.", "date": "2018.04.19", "title": "Не пускат експертите да разследват химическата атака в Сирия"}
{"url": "https://www.bgonair.bg/science/2018-04-19/mtel-promenya-signala-svobodno-v-svoyata-mrezha", "text": "\r\n През изминалата седмица Мтел започна поетапно да променя сигнала \"свободно\" в своята мрежа. Новият сигнал вече е въведен пилотно в района на Бургас, Варна, Добрич и Шумен. А до края на месец април новият сигнал ще бъде активен в цялата страна. Той е уникален за България и има по-съвременно значение, което ще помогне на клиентите да разбират кога звънят на номер в мрежата на Мтел. Мтел ще предлага iPhone 8 и iPhone 8 Plus (Product) RED Special Edition в ярко червен завършек. С представянето на специалното издание iPhone отбелязва 11-годишнината от партньорството на Apple с организацията RED, давайки възможност на клиентите да подпомогнат глобалния фонд за борба със СПИН. Моделът ще започне да се предлага онлайн на mtel.bg, както и във физическите магазини от месец май. Време е за въпроса в месечната ни игра. Отговаряйте правилно с коментар във Facebook страницата на Мтел и можете да спечелите смартфона Huawei P9 lite mini.      ", "date": "2018.04.19", "title": "Мтел променя сигнала \"свободно\" в своята мрежа"}
{"url": "https://www.bgonair.bg/world/2018-04-19/tramp-v-gotovnost-da-se-otkazhe-ot-sreshtata-s-kim-chen-un", "text": "\r\n Ако Доналд Тръмп прецени, че срещата му с Ким Чен Ун няма да е продуктивна, той ще се откаже от нея. Това заяви самият американски президент по време на съвместна пресконференция с японския премиер във Флорида.  Шиндзо Абе е на официална визита в Съединените щати, за да говори за търговия и политиката в Източноазиатския регион. С изказването си Тръмп цели да успокои Япония, където се притесняват от затоплянето на взаимоотношенията между Вашингтон и Пхенян.  Вчера американският президент заяви, че подготовката за срещата му със севернокорейския лидер в края на май върви отлично. Точна дата за провеждането ѝ обаче все още няма.", "date": "2018.04.19", "title": "Тръмп в готовност да се откаже от срещата с Ким Чен Ун"}
{"url": "https://www.bgonair.bg/bulgaria/2018-04-19/arestuvaha-trima-politsai-v-plovdivsko", "text": "Трима полицаи са арестувани при акция в Пловдивско. Сред задържаните е началникът на районното управление в Раковски - Георги Илиев.  По непотвърдена информация арестуваните са разследвани за въоръжени грабежи и изнудване.  От полицията в Пловдив все още не потвърждават, но и не отричат информацията. Очаква се утре да дадат повече данни за разследването.", "date": "2018.04.19", "title": "Арестуваха трима полицаи в Пловдивско"}
{"url": "https://www.bgonair.bg/reportazhi/2018-04-19/sotir-tsatsarov-reagira-ostro-na-dumite-na-vanshniya-ministar-za-aresta-na-ivancheva", "text": "\r\n Остра реакция на главния прокурор Сотир Цацаров след изказването на външния министър и вицепремиер по съдебната реформа Екатерина Захариева вчера. Обвинител №1 попита дали тя е говорила като член на кабинета по отношение на ареста на кмета на район \"Младост\" Десислава Иванчева. \"Какво послание и какъв сигнал излъчват към специализираната прокуратура и новосъздадената Комисия за противодействие на корупцията думите на вицепремиера по съдебната реформа Екетарина Захариева\", пита в интервю за агенция \"Фокус\" Сотир Цацаров. И напомня, че арестът на Иванчева е първото им успешно съвместно действие.  Според Цацаров всеки има право на мнение, но сега по-важно е дали тя го е изразила като член на кабинета и отразява ли то общото становище на Министерския съвет. \"Ако това е така, то има явно разминаване между публично декларираното желание за борба с корупцията и действителните очаквания, които кабинетът има\", казва още Цацаров.  В сряда след редовното правителствено заседание Екатерина Захариева бе единственият министър, изказал се за задържането на Десислава Иванчева.", "date": "2018.04.19", "title": "Сотир Цацаров реагира остро на думите на външния министър за ареста на Иванчева"}
{"url": "https://www.bgonair.bg/bulgaria/2018-04-19/fk-levski-izleze-s-ofitsialna-pozitsiya-za-ranenata-politsayka", "text": "\r\n Състоянието на 24-годишната полицайка, която пострада тежко от хвърлена бомбичка по време на Вечното дерби, се стабилизира. След двучасова операция късно снощи от окото ѝ е извадено стъкло с размер 4 милиметра. Полицията издирва мъж - нисък на ръст, с татуировка на глезена. Задържани са над 40 човека в различни районни управления в столицата. За да се отсеят заподозрените феновете в сектор \"Б\" на Националния стадион \"Васил Левски\" феновете бяха задържани повече от час, като на излизане всички са претърсвани - без жените и децата.  Заподозреният се издирва по съвпадение за татуировки и външни белези. Работата на органите на реда е допълнително затруднена заради маските на ултрасите.  Ръководството на футболен клуб \"Левски\" осъди случилото се по време на мача срещу ЦСКА-София, завършил наравно 2:2. \" \", се казва в изявлението на \"Левски\". Заради инцидента \"сините\" може би ще бъдат наказани с лишаване от домакинство за следващите си 3 срещи, които са с \"Верея\", \"Ботев\" и ЦСКА. Столичният клуб го грози и глоба от 10 000 лв. Именно заради очакваното наказание, продажбата на билети беше спряна. Междувременно днес министърът на спорта Красен Кралев се срещна с представители на МВР и СДВР, за да обсъдят спешни мерки във връзка с случилото се. Първата стъпка ще бъде засилването на контрола на достъп до стадионите. Всички присъстващи са се обединили около мнението, че лишаването от домакинство и празните стадиони не са решение на проблема.  Утре пък предстои среща между Министерството на младежта и спорта, МВР и БФС.  \r\n  ", "date": "2018.04.19", "title": "ФК \"Левски\" излезе с официална позиция за ранената полицайка"}
{"url": "https://www.bgonair.bg/bulgaria/2018-04-19/proveryavat-pazardzhishkiya-zatvor-sled-boy-nad-pandizchiya", "text": "Побой над затворник предизвика проверка в затвора в Пазарджик, която се извършва сега, обяви пред \"Фокус\" Сашка Андрекова от пресцентъра на Министерството на правосъдието. Тя обясни, че лишеният от свобода Стайко Иванов е съобщил на постовия надзирател, че при прибиране от обяд на 15 април са му били нанесени няколко удара с юмрук в областта на лицето и на гърдите от други затворници. Стайко Иванов веднага е отведен в стационара на затвора, където му е оказана лекарска помощ. Той обаче е поискал допълнително освидетелстване от външно болнично заведение. От страна на администрацията на пазарджишкия затвор е назначена вътрешна проверка за изясняване на инцидента, уведомена е Районната прокуратура за случая, както и той е отразен в регистъра за травматични увреждания. \"Лишеният от свобода е отделен от другите затворници, след което ще бъде преместен в друга група\", уточнява Андрекова, според която проверката продължава.", "date": "2018.04.19", "title": "Проверяват пазарджишкия затвор след бой над пандизчия "}
{"url": "https://www.bgonair.bg/bulgaria/2018-04-19/velosipedist-postrada-seriozno-na-am-trakiya-i-predizvika-verizhna-katastrofa", "text": "Велосипедист е сериозно пострадал на автомагистрала \"Тракия\", след като се е ударил в ограждения, съобщиха от МВР. Инцидентът е станал на 18 км от автомагистралата в посока София. Велосипедистът е откаран в Окръжна болница. Междувременно четири коли се удрят една в друга, а причината за това е отвличането на внимание на водачите заради падналия велосипедист. Повече новини четете на  .", "date": "2018.04.19", "title": "Велосипедист пострада сериозно на АМ \"Тракия\" и предизвика верижна катастрофа"}
{"url": "https://www.bgonair.bg/bulgaria/2018-04-19/sfsmvr-garantsiya-za-fizicheskata-neprikosnovenost-na-politsaite", "text": "Синдикалната федерация на служителите в МВР настоява да се предвидят по-строги санкции спрямо всички лица, демонстриращи агресия и/или неуважително отношение спрямо органите на реда, съобщиха от СФСМВР в писмо, изпратено до медиите. В позицията си синдикатите изразяват пълна подкрепа и съпричастност към служителката на МВР, която изпълнявайки служебните си задължения, получи тежки наранявания по време на футболната среща между отборите на ЦСКА и \"Левски\" вчера. Синдикатите настояват спешно да се предприемат необходимите мерки, които да гарантират физическата неприкосновеност на полицая и да се определи зона за сигурност, която ако бъде нарушена, то представителите на държавата, в лицето на полицията, да имат право да се защитят със всички позволени от закона средства. Подобни инциденти, като вчерашния, са удар не само върху авторитета на МВР, но и резултат от много, проведени във времето, неуспешни политики и реформи, които са имали за цел да се защитят правата на гражданите и не са предвиждали защита на правата и живота на полицаите, предаде  . \"В цял свят задействането на самоделно взривно устройство на многолюдно място се приема за тероризъм. И ако в конкретния случай очевидно хулиганските подбуди не ни позволяват да определим деянието като терористичен акт, то категорично можем да се каже, че подобни прояви са част от ширещ се по стадиони и улици терор. Насочен не срещу конкретна жертва като пострадалата ни колежка. Насочен срещу закона, морала, срещу цялото общество. Срещу този терор обществото и институциите трябва да са единни\", категорични са от Синдикалната организация на МВР.", "date": "2018.04.19", "title": "СФСМВР: Гаранция за физическата неприкосновеност на полицаите!"}
{"url": "https://www.bgonair.bg/bulgaria/2018-04-19/4-hil-dushi-sa-polzvali-noshtniya-gradski-transport-prez-parvite-11-dni", "text": "Oколо 4 хиляди души са ползвали нощния градски транспорт в столицата през първите 11 дни след пускането му, или 350-400 души на вечер. Данните обяви Антон Деспотов, директор на дирекция \"Експлоатация\" в Центъра за градска мобилност. Най-натоварени са маршрутите Студентски град - Обеля и Люлин - Младост в дните петък и събота. До момента няма регистрирани инциденти. Според него хората вече ще започнат да разпознават нощния транспорт и да го ползват. Деспотов съобщи още, че в края на тази седмица ще бъдат редактирани разписанията на нощните линии с цел по-голямо удобство на пътниците. На всяка спирка табелите ще бъдат подменени с такива, на които ще бъдат изписани часовете на преминаване на автобусите. Повече новини четете на  .", "date": "2018.04.19", "title": "4 хил. души са ползвали нощния градски транспорт през първите 11 дни"}
{"url": "https://www.bgonair.bg/bulgaria/2018-04-19/izticha-72-chasovoto-zadarzhane-na-shofyorkata-koyato-pomete-10-koli-v-plovdiv", "text": "Изтича 72-часовото задържане на шофьорката, която удари 10 коли в Пловдив. Според запознати със случая е твърде вероятно Габриела Медарова да бъде съдена по съкратена процедура.  При инцидента, който стана преди 4 дни, тя напусна местопроизшествието, но беше идентифицирана и задържана от полицията. В кръвта ѝ бяха открити над 1,3 промила алкохол, както и следи от употреба на канабис.", "date": "2018.04.19", "title": "Изтича 72-часовото задържане на шофьорката, която помете 10 коли в Пловдив"}
{"url": "https://www.bgonair.bg/sutreshen-blok/2018-04-19/meditsinski-oskar-za-otkrivatelya-na-redki-bolesti-prof-ivaylo-tarnev", "text": "\r\n Откривателят на редки болести   от УМБАЛ \"Александровска\" ще бъде отличен с медицински \"Оскар\" - престижно отличие за цялостен принос и постиженията си в областта на неврологията, неврогенетиката и общественото здравеопазване. \"Това е национална медицинска награда, която се дава през последните години. Радвам се, че е за цялостен принос, защото се развивам в клиничната неврогенетика и общественото здравеопазване. Наградата обединява постиженията в тези две направления\", каза д-р Търнев в  . Той обаче призна, че приема наградата със смесени чувства, защото по думите му, да се занимаш с наука днес е все едно да си като Дон Кихот. Гостът на   подчерта, че не усеща подкрепата на институциите за тази си дейност.  \" \", сподели с разочарование проф. д-р Търнев. Той преподава в Медицинския университет в София и в Нов български университет, работи и по програма за здравни медиатори. Работният му ден започва в 6 сутринта и завършва в 24, и така 7 дни в седмицата. \"Това изисква желязна дисциплина. Има много натрупана умора, особено когато има сериозни разочарования. Моите вдъхновители са екипът, с който работя - карат ме да вървя напред въпреки всички трудности\", отбеляза професорът. Д-р Ивайло Търнев се занимаме повече от 25 години с диагностика, профилактика, лечение и рехабилитация на редки болести и е имал шанса да работи с велики български и чуждестранни учени. Според него най-голямата болежка на обществото ни е, че сме загубили човешките си ценности и финансовите интереси са на първо място.  \"Забравихме, че животът е кратък\", посочи за финал проф. Търнев.", "date": "2018.04.19", "title": "Медицински \"Оскар\" за откривателя на редки болести проф. Ивайло Търнев"}
{"url": "https://www.bgonair.bg/bulgaria/2018-04-19/zaradi-horata-s-uvrezhdaniya-bsp-poiska-ostavkata-na-zam-shefa-na-ns", "text": "\r\n Призиви за оставка и извинения в парламента, след като вчера в сградата не бяха допуснати хора с увреждания. БСП призова зам.-председателят на Народното събрание Емил Христов да подаде оставка. Искането на социалистите е заради отказа на парламента да допусне в сградата майки на деца с увреждания на среща с БСП. В момента Емил Христов ръководи парламента, тъй като председателят Цвета Караянчева е на конференция в Съединените щати. Отговорът на управляващите е, че решението било взето от охраната на Народното събрание, а социалистите правят политика на гърба на хората с проблеми. Според БСП пък точно това прави премиерът Борисов с вчерашното си изказване, че се разстроил от историята на майка от Варна, която е принудена да напусне България, за да осигури по-добър живот на своята дъщеричка с увреждания. На дневен ред отново изплува темата с депутатските заплати и дългите ваканции на народните представители. БСП внесе искане заплатите да бъдат намалени на 2900 лева, ако решението бъде прието. От левицата искат и орязване на дългата ваканция на депутатите. Управляващите отговориха, че е важна съвестта на всеки депутат и работата, с която заслужава възнаграждението си и дългата отмора.", "date": "2018.04.19", "title": "Заради хората с увреждания: БСП поиска оставката на зам.-шефа на НС"}
{"url": "https://www.bgonair.bg/sutreshen-blok/2018-04-19/poreden-absurd-shofyori-masovo-parkirat-varhu-tramvaynite-relsi", "text": "\r\n Зрител на   ни сигнализира чрез онлайн платформата   за нерегламентиран паркинг в източната част на кв. \"Лозенец\" непосредствено до Семинарията. Става въпрос за пространството между ул. \"Стоян Михайловски\" и пл. \"Велчова завера\", където шофьорите системно паркират автомобилите си. Шофьорите паркират буквално върху трамвайните релси. Столичният инспекторат непрекъснато налага глоби с фишове. Това обаче се оказва нетрайно решение на проблема\", коментира пред  кметът на район \"Лозенец\" Любомир Дреков. Той посочи, че е внесъл доклад в Общинския съвет за разширяване на \"зелената зона\" в района, която да обхване и това пространство, да се ограничи с колчета и практиката на незаконното паркиране да спре. \"Законът и в момента гласи, че въпросната зона е действащо трамвайно трасе. Всеки един от нас би трябвало да дава личен пример, да спазва законите и да не ги нарушава\", категоричен бе общинскит съветник Симеон Славчев. \r\n  ", "date": "2018.04.19", "title": "Пореден абсурд: Шофьори масово паркират върху трамвайните релси"}
{"url": "https://www.bgonair.bg/bulgaria/2018-04-19/prezidentat-radev-svikva-ksns-za-natsionalnata-sigurnost", "text": "Президентът Румен Радев свиква Консултативния съвет по национална сигурност. На него ще бъдат обсъдени заплахите за националната сигурност и състоянието на въоръжените сили.  Държавният глава първоначално планираше заседанието да е за сделката с ЧЕЗ, но темата се измести в контекста на евентуални заплахи за сигурността с оглед конфликта в Сирия. ", "date": "2018.04.19", "title": "Президентът Радев свиква Консултативния съвет за националната сигурност"}
{"url": "https://www.bgonair.bg/sutreshen-blok/2018-04-19/pokazniyat-arest-na-ivancheva-pokaza-che-v-balgariya-prava-i-zakoni-nyama-smyata-advokat", "text": "\r\n Много шум за нищо или справедливата строгост на закона се изсипа на няколко квадратни метра в София, където се разигра зрелищна акция по задържането на кметицата на район \"Младост\" Десислава Иванчева и нейната заместничка Биляна Петрова? Двете бяха арестувани по време на получаването на подкуп от 56 хил. евро за уреждането на разрешително за строеж. \"Няма нормален човек, който би бил щастлив след подобна показност в центъра на една европейска държава. Крайно време е да осъзнаем, че политиците, които избираме да ни управляват, не се разхождат по улиците, не стоят начело на протести, а имат биография, към която трябва да се придържаме. Фризьорка-кмет ми идва в повече\", посочи в студиото на  журналистът Ива Николова. Адвокат Николай Хаджигенов от своя страна пък беше категоричен, че нито едно от действията на органите на реда по задържането на Иванчева и заместника ѝ не са съвместими със законите в България и в която и да било друга държава в Европа. \"Факт е, че намерената сума се е взела отнякъде. Но това се наблюдава по всички такива шумни дела. А щом не си хванал човека в момента на предаването на подкупа означава,  че такъв няма\" отсече той. По думите му тази акция е показала, че в България права и закони няма. \"Налице е една брутална милиционерщина за сравнително елементарно за доказване престъпление, като каквото се разглежда подкупът от правна гледна точка\", каза Николай Хаджигенов. Пред  ръководителят на специализираната прокуратура Иван Гешев каза, че през месец декември са започнали да постъпват сигнали за престъпление, наречено търговия с влияние, по които е била започната проверка, а по-късно е било образувано и досъдебно производство. Въпреки че повечето сигналоподатели срещу Иванчева намеквали, че от тях искат подкуп, само един го е казал директно и се съгласил да съдейства на полицията, защото, според прокурор Гешев, \"имал европейско мислене в добрия смисъл на думата\". В опит да отговори на критиките, че акцията е станала на оживено място в столицата, Иван Гешев обясни, че двете жени не са били задържани при предаването на парите, защото не било сигурно в кой точно момент е станало това. \"Начинът, по който се проведе акцията, се практикува в цяла Европа. Автомобилът беше спрян пред Спортната палата, защото в противен случай рискувахме да бъде загубен в трафика на София, а парите - внесени в банка или унищожени\", подчерта още ръководителят на специализираната прокуратура.", "date": "2018.04.19", "title": "Арестът на Иванчева показа, че в България права и закони няма, смята адвокат"}
{"url": "https://www.bgonair.bg/sutreshen-blok/2018-04-19/dnes-shte-bade-predimno-slanchevo-i-s-visoki-temperaturi", "text": "\r\n Днес ще има слънце, високи температури, дъжд и вятър. Слънчевото време ще преобладава, но ще има и временни заоблачавания. Облачността от Североизток ще се придвижва към Западна България. На места може за кратко да превали, но чадъри по-скоро няма да ни трябват за светлата част на деня. Това стана ясно от прогнозата на синоптика на Bulgaria ON AIR Симеон Матев. По негова информация температурите сутринта варираха от 3-4 градуса по най-студените места до цели 13-14 градуса. Иначе максималните температури днес ще бъдат между 21 и 25 градуса. Затоплянето по Черноморието е факт, защото днес вятърът ще идва не от морето, а от сушата. Още тази нощ вятърът ще стане североизточен и с него ще нахлува по-хладен въздух, стана ясно още от синоптичната прогноза в \"България сутрин\". В петък ще бъде доста по-хладно в сравнение с днес. Температурите ще се понижат с 5 до 8 градуса. Очакват се превалявания както в източната, така и в западната половина на страната. В събота и неделя ни очаква ново затопляне, особено в неделя, когато температурите ще достигнат 25 градуса. В неделя температурите ще бъдат високи и по Черноморието. \"Предстои почти летен неделен ден. В началото на следващата седмица времето ще запази топлия си характер\", посочи още Симеон Матев.  ", "date": "2018.04.19", "title": "Днес ще бъде предимно слънчево и с високи температури"}
{"url": "https://www.bgonair.bg/sutreshen-blok/2018-04-19/aresti-podkupi-i-shemi-v-mladost-valkat-li-shte-e-sit-ili-agneto-tsyalo", "text": "\r\n Зрелищният арест на уличената в корупция Десислава Иванчева в центъра на София повдигна редица въпроси. Дали всичко, което видяхме, бе организирано и зашито с бели конци мероприятие? А дали подобни гледки не ни изненадват, защото не сме свикнали с безкомпромисната борба с корупцията? \"След много такива арести се стига до оправдаващи присъди и връщане на работа. Иванчева е замесена в тази схема, поне по информацията, която имаме. Тя не беше подходящ кмет на този район. Прилагала е неправилни и незаконни практики, като бавенето на документите на строителни фирми. Тя би била натопена, ако отиде някъде и някой ѝ подхвърли парите. Но тя е заловена с посредник и заместник. Също така е имало и пазарлък за подкупа, по данните, които имаме\", коментира разследващият журналист Слави Ангелов.  В студиото на \"България сутрин\" гостът отбеляза, че все още има много неясноти около задържането на Иванчева, като информацията, че по ръцете ѝ е намерено мастило от белязаните банкноти, но същевременно тя не е пипала парите директно.  \"Целият неуспех на държавата в борбата с корупцията ни кара да сме скептични към резултата. Този спектакъл не беше необходим. Дано не си остане само с едното зрелище. Иронично е, че тази жена е издигната от партия \"Нормална държава\". Полицията и прокуратурата трябва да настъпят спирачката на PR-а и да се хвалят за постигнатото в съда\", категоричен бе журналистът. Спорният случай по задържането на Иванчева има и своята опака страна. Активисти от \"Зелен Младост\" се събраха на пореден протест в защита на своята кметица.  \"Събрахме се за да изкажем категоричната си позиция, че това брутално задържане беше постановка, в която бяха нарушени човешките ѝ права. Това е доказателство, че в България действа репресивна машина, която може да сломи всеки когото посочи. България ще бъде осъдена в Страсбург, а тези пари ще ги платим ние данъкоплатците\", изтъкна Татяна Христова.  За протестиращите е абсолютно невъзможно Иванчева да е поискала подкуп. Истинският проблем за тях е, че няма диалог със Столичната община. За да подкрепят Иванчева, те ще събират пари за адвоката ѝ, предаде репортерът на Bulgaria ON AIR Димитър Димитров.", "date": "2018.04.19", "title": "Арести, подкупи и схеми в \"Младост\"… Вълкът ли ще е сит или агнето цяло?"}
{"url": "https://www.bgonair.bg/bulgaria/2018-04-19/doktorite-spasyavat-zrenieto-na-ranenata-politsayka-na-levski-tsska", "text": "\r\n Полицайката, която пострада при вчерашното дерби между \"Левски\" и ЦСКА, остава в ИСУЛ. Тя се е намирала в един от входовете на стадиона заедно със свои колеги, когато била уцелена с бомбичка. След инцидента стана ясно, че съществува опасност да загуби зрението на едното си око.  Доц. Борислав Кючуков от Очната клиника в ИСУЛ, който е оперирал 24-годишната жена, застана пред камерата на  , за да даде повече подробности за състоянието ѝ. \" \", обясни доц. Кючуков. Предстои да бъде направена втора операция на жената. Тя няма да изгуби зрението си, но това на дясното око няма да бъде равностойно на това на лявото.  \"Очаквам тя да има добро зрение, предстои продължителен възстановителен период. Пълно възстановяване ще има от 4 до 6 месеца\", уточни доц. Кючуков. В ИСУЛ беше приет и още един ранен от бомбичката полицай, но с по-незначителни наранявания по лицето. Той е бил изписан от болницата още снощи. 40 души са задържани след мача между \"Левски\" - ЦСКА снощи. Сред тях трябва да е и мъжът, който хвърли бомбичка и рани полицайка. Най-вероятно това е станало с прашка, тъй като разстоянието от сектор Б, откъдето е полетяла бомбата, и местоположението на ранените полицаи, е доста сериозно. Още снощи от футболния клуб \"Левски\" се разграничиха от действията на техния привърженик, но официална декларация от тяхна страна все още няма. \r\n  ", "date": "2018.04.19", "title": "Докторите спасяват зрението на ранената полицайка на \"Левски\" - ЦСКА"}
