{"url": "https://www.bgonair.bg/world/2018-06-06/amerikantsite-shte-tarsyat-raketi-chrez-izkustven-intelekt", "text": "Американската армия увеличава разходите си за тайни проучвания, насочени към използване на изкуствен интелект, който да засече предварително изстрелването на ядрена ракета, както и да следи подвижни ракетни установки в Северна Корея и на други места по света, пише  , цитирайки Venturebeat. Досега всичко се е пазело в пълна тайна и с обществото се споделя изключително малка информация, а подробностите за този проект са скрити в последния бюджет на Пентагона. Запознати американски официални лица споделят пред Reuters, че има няколко класифицирани програми, чрез които се разработват работещи чрез изкуствен интелект системи с цел по-добра защита на САЩ от евентуална ядрена атака. Ако програмата се окаже успешна, такива системи ще могат да мислят самостоятелно, обработвайки огромно количество информация със скорoст и точност извън човешките възможности, за да открие признаци за подготовка за изстрелване на ракета. При такъв сценарий правителството или ще предприеме дипломатически мерки, или ще се опита да прихване и унищожи ракетите преди изстрелването им. Според въпросните официални лица и достъпа им до документите по бюджета на Пентагона администрацията на Тръмп е предложила тройно увеличение на финансирането за само една от тези програми с изкуствен интелект до $83 млн. Сумата не е голяма за такъв тип проучване, но показва, че САЩ мисли как да се противопостави на все по-въоражаващата се Русия и все по-непредсказуемата Северна Корея. Смята се, че в тази програма има пилотен проект, който е насочен точно срещу Пхенян, тъй като Вашингтон се притеснява от възможността ракети да бъдат криени в тунели, гори и пещери. От документите, до които Reuters са имали достъп, се разбира, че програмата срещу подвижните ракетни установки ще продължи, докато \"проблемът 4+1 на Пентагона приключи\". Тази терминология обикновено се използва за Китай, Русия, Иран, Северна Корея и терористични групи. Експерти твърдят, че такива програми могат да принудят Китай и Русия да се включат вече и в тази надпревара, ако вече не са го направили, и като част от тези усилия да намерят начин, по който да заблудят изкуствения интелект и да го излъжат или за съществуването на ракети, или за тяхната локация. Преди време беше направен подобен експеримент - студенти от Масачузетския технологичен институт успяха да заблудят Google, заблуждавайки тяхната система за разпознаване на изображения, че една пластмасова костенурка всъщност е пушка. Снимка: Pixabay", "date": "2018.06.06", "title": "Американците ще търсят ракети чрез изкуствен интелект"}
{"url": "https://www.bgonair.bg/world/2018-06-06/imeto-na-republika-makedoniya-otnovo-izkara-gartsite-na-protest", "text": "Нови протести в Гърция заради преговорите между Атина и Скопие за името на Република Македония. Демонстрантите настояват думата \"Македония\" да не бъде включвана в името на страната под каквато и да било форма. Това искане изключва вариантите, за които се твърди, че в момента Атина и Скопие преговарят. Те са: \"Нова Македония\" или \"Северна Македония\". Организаторите на днешния протест настояват всяко споразумение за името на Македония да бъде подложено на референдум. Днес са планирани 13 протеста в различни гръцки градове. Демонстрация ще се проведе и в Пела - родното място на Александър Велики.", "date": "2018.06.06", "title": "Името на Република Македония отново изкара гърците на протест"}
{"url": "https://www.bgonair.bg/bulgaria/2018-06-06/dvoykite-po-matematika-sled-7-klas-namalyavat-po-literatura-rastat", "text": "Слабите оценки на изпита по математика след 7 клас намаляват. За сметка на това по български език най-ниските резултати са повече от миналата година. Според данните на МОН, на лесната част от теста по математика има над 12 хиляди двойки. Миналата година броят им е бил с над 600 повече.  Над 8100 двойки обаче има на изпита по български език и литература - с около 400 повече в сравнение с 2017 г.  Отличните оценки по математика все пак са повече спрямо предходната година.  Най-добре на изпитите са се представили учениците в София, Смолян, Бургас и Варна. Най-лоши резултати имат тези в Монтана, Ловеч и Сливен. ", "date": "2018.06.06", "title": "Двойките по математика след 7 клас намаляват, по литература - растат"}
{"url": "https://www.bgonair.bg/world/2018-06-06/vzriv-v-sklad-za-zarneni-hrani-vav-strasburg-rani-tezhko-chetirima", "text": "Четирима души са пострадали при взрив в склад за зърнени храни във френския град Страсбург. Трима от тях са откарани в болница в критично състояние.  Експлозията е станала тази сутрин в индустриалната зона на пристанището на река Рейн. Тя е предизвикала пожар и висок стълб от гъст дим. Над 100 огнеборци и 60 коли продължават да се борят с пламъците.  Районът е отцепен от полицията, а околните сгради са евакуирани заради риск от последващи взривове. Причината за експлозията засега е неизвестна.", "date": "2018.06.06", "title": "Взрив в склад за зърнени храни в Страсбург рани тежко четирима"}
{"url": "https://www.bgonair.bg/world/2018-06-06/novoto-pravitelstvo-na-italiya-poluchi-vot-na-doverie", "text": "Новата популистка коалиция в Италия премина първото си изпитание. Съставът на кабинета на премиера Джузепе Конте получи вот на доверие в Сената и така програмата му за управление бе одобрена. Сенаторите подкрепиха вота на доверие със 171 гласа \"За\" срещу 117 \"Против\", а 25 се въздържаха. Подобно гласуване ще има и днес в долната камара на парламента - Камарата на депутатите. В обръщението си към сенаторите премиерът Джузепе Конте заяви, че водещ приоритет на кабинета му ще бъде слагането на край на незаконната имиграция и засилването на връзките на Рим с Русия..", "date": "2018.06.06", "title": "Новото правителство на Италия получи вот на доверие"}
{"url": "https://www.bgonair.bg/world/2018-06-06/zhestok-pozhar-obhvana-luksozen-hotel-v-tsentara-na-london", "text": "Огромен пожар в центъра на Лондон. Гъсти кълба дим обхванаха луксозен хотел близо до Хайд Парк.  Около 100 пожарникари продължават да се борят с пламъците. Засега не се съобщава за пострадали.  Всички гости на хотела са евакуирани, а причините за пожара се изясняват. Инцидентът се случва след скорошен ремонт на хотела за няколко милиона долара.", "date": "2018.06.06", "title": "Жесток пожар обхвана луксозен хотел в центъра на Лондон"}
{"url": "https://www.bgonair.bg/world/2018-06-06/vdovitsata-i-sinat-na-narkobarona-pablo-eskobar-obvineni-v-prane-na-pari", "text": "Вдовицата и сина на покойния колумбийски наркобарон Пабло Ескобар бяха обвинени в пране на пари. Двамата, които в момента живеят в Аржентина, ще останат на свобода, докато тече делото. Съдът вече разпореди авоарите им, които според властите са придобити от наркотрафик, да бъдат замразени. Пабло Ескобар оглавяваше влиятелния колумбийски наркокартел Меделин. Най-известният наркобарон в страната бе убит при полицейска операция през 1993 г  ", "date": "2018.06.06", "title": "Вдовицата и синът на наркобарона Пабло Ескобар обвинени в пране на пари"}
{"url": "https://www.bgonair.bg/bulgaria/2018-06-06/silata-na-volyata-momche-s-pateritsi-izumi-s-umeniya-v-striyt-fitnesa", "text": "\r\n Момче с патерици стана интернет сензация заради уменията си в стрийт фитнеса. С представянето си на лостовете Владимр Стоянов вдъхнови стотици. Само за две години той е постигнал това, което за много други младежи изглежда почти невъзможно. На лостовете тук са свикнали да го виждат. Изживяват заедно с него всеки следващ успех, който постига.  Съвсем скоро Влади се появи и пред света - клип с неговото представяне се превърна в един от най-вдъхновяващите в социалните мрежи. А Влади се готви не само за поредното представяне на лостовете. \"Ходя на курсове по немски с цел да си намеря по-доходоносна работа и помагам на родителите ми. Те се занимават с производство на саксийни цветя и там се включвам. Много обичам да пътувам, така че в бъдеще ако ми се отдава да пътувам повече, това би ме направило най-щастлив\", сподели момчето.", "date": "2018.06.06", "title": "Сила на волята: Момче с патерици изуми с умения в стрийт фитнеса"}
{"url": "https://www.bgonair.bg/denqt-on-air/2018-06-06/toma-bikov-gerb-nov-proekt-belene-da-no-ne-na-vsyaka-tsena", "text": "\r\n \"В нова фаза сме - нов проект \"Белене\". Той трябва да бъде поставен на съвсем различни основи. Нашата идея е това да бъде изцяло бизнес проект\", посочи  .  Днес парламентарната комисия по енергетика разгледа рестарта на проекта \"Белене\" и реши, че енергийният министър Теменужка Петкова трябва да възобнови действията по търсенето на инвеститор, но без да се дават държавни гаранции за изграждането на атомната централа. Според Биков трябва да бъде гарантирана бизнес логиката през търсене на инвеститор, който да поеме ангажимент и риск как ще се продава ток на конкурентна цена и по никакъв начин българските граждани да не бъдат ангажирани допълнително. \" \", каза той по отношение на варианта закупените от България реактори да бъдат продадени. В предаването   Биков посочи, че предстоят разговори с различните инвеститори и подчерта, че ГЕРБ и БСП имат различен подход към проекта \"Белене\".  \" \", обясни той и добави, че от БСП настояват АЕЦ \"Белене\" да бъде изградена на всяка цена. Биков определи като \"неприятен инцидент с много опасен човек\" престрелката в Ботевград, при която бе убит избягалият затворник Владимир Пелов. Депутатът изради надежда, че вторият избягал затворник ще бъде хванат. \"Никъде не е казвано, че се е разхождал в Ботевград и е бил част от живота на града. Ако беше лесно щяха да го хванат. Търсен е активно, имаше акции - органите на МВР са имали посока на работа\", каза Биков. Според него няма война, а сериозни преговори по темата за пакета \"Мобилност\", който скандализира българските превозвачи.  \" \", коментира Тома Биков.", "date": "2018.06.06", "title": "Тома Биков, ГЕРБ: Нов проект \"Белене\" - да, но не на всяка цена!"}
{"url": "https://www.bgonair.bg/economy/2018-06-06/barz-otgovor-ot-ek-novi-mita-za-nyakoi-stoki-ot-sasht-ot-yuli", "text": "Европейската комисия (ЕК) обяви, че ще започне да налага допълнителни мита върху вноса на определени стоки от САЩ от юли тази година. Действията са в отговор на решението на САЩ да наложи мита върху вноса на стомана и алуминий от Европейския съюз, заяви ЕК в прессъобщение. Страните членки на ЕС са подкрепили плана на Комисията да бъдат наложени мита върху американски износ на стойност 2,8 млрд. евро в отговор на действията на Вашингтон, които според ЕК са незаконни. Комисията казва, че очаква съответната процедура в сътрудничество със страните членки да приключи преди края на юни и митата ще започнат да се прилагат от началото на юли. Съгласно разпоредбите на глобалната организация е позволено налагането на обратни мита, отговарящи на вредите, нанесени от мерките на САЩ върху износа на ЕС, на стойност 6,4 млрд. евро. ЕС ще упражни правото си веднага за стоки и продукти на стойност 2,8 млрд. евро, а останалата част от мерките, оценявани на 3,6 млрд. евро, ще бъдат приложени на по-късен етап - до 3 години или след положително отсъждане на жалбата, заведена в СТО, ако това се случи по-рано. Четете повече по темата в ", "date": "2018.06.06", "title": "Бърз отговор от ЕК: Нови мита за някои стоки от САЩ от юли"}
{"url": "https://www.bgonair.bg/economy/2018-06-06/mezhdunarodnite-razgovori-v-es-shte-struvat-nay-mnogo-040-lv-na-minuta", "text": "Международни разговори на цена от 40 ст. за минута и SMS за 12 ст. За такъв таван на цените са се споразумели днес Европейският съвет и Европарламентът.  Законодателното предложение е на Европейската комисия, а съгласието на другите две институции означава, че при следващото гласуване то ще бъде одобрено. Идеята е част от новия Кодекс за електронните комуникации, който трябва да замени настоящата евродиректива за далекосъобщенията. Целта е засилване на свързаността в Европейския съюз, която да улесни участието на гражданите и компаниите в цифровата икономика.  След официалния вот страните членки ще имат срок от 2 години да въведат новите правила в националните си законодателства. Снимка: Pixabay", "date": "2018.06.06", "title": "Международните разговори в ЕС ще струват най-много 0,40 лв. на минута"}
{"url": "https://www.bgonair.bg/bulgaria/2018-06-06/prodavat-zhiva-sarnichka-na-pazara-v-sofiya", "text": "Гъбари се опитаха да продадат новородена сърничка. Животното е било напъхано в найлонов плик и се предлагало за 5 лева на пазар в София.  За фрапиращия случай алармираха от асоциация \"Дивите животни\". При вида на сърничката купувачът скочил на бой и взел животинчето, за да го спаси.  Успял да избяга, отървавайки се само с травма на китката. Сърничката вече е спасена от \"Дивите животни\", които са ѝ дали името Нели.  Трудно обаче ще бъде върната в гората при майка си, тъй като тези животни бързо се опитомяват и след това трудно се приспособяват към дивата припорда. Бъдещето на Нели най-вероятно е в зоопарк или в развъдник.", "date": "2018.06.06", "title": "Скандално: Продават новородена сърничка на пазар в София!"}
{"url": "https://www.bgonair.bg/bulgaria/2018-06-06/chovek-zagina-v-tezhka-katastrofa-okolo-sofiya", "text": "Пореден епизод от войната на пътя - човек загина при тежка катастрофа между софийските села Бистрица и Железница. Инцидентът е станал на 3 км от Бистрица в посока Железница. Лек автомобил и бус са се ударили челно, като шофьорът на лекия автомобил е починал на място, а спътникът му е ранен, но е без опасност за живота. Двамата пътуващи в буса също са леко ранени, предаде репортер на Bulgaria ON AIR.  Малко след 16:30 часа, когато се е случил инцидентът, пътната настилка е била хлъзгава, а завоят е бил остър и с намалена видимост.  Вероятно това е била причината за сблъсъка. Едното пътно платно остана затворено заради следствени действия.", "date": "2018.06.06", "title": "Човек загина в тежка катастрофа на пътя Бистрица - Железница"}
{"url": "https://www.bgonair.bg/denqt-on-air/2018-06-06/shteshe-da-ima-zhervi-pri-opit-za-zadarzhane-na-pelov-tvardi-ekspert", "text": "\r\n При опит за задържане Владимир Пелов щеше пак да окаже съпротива и щеше да има жертви. Никога нямаше да се предаде толкова лесно, подчерта бившият началник на служба \"Издирвания\"  . Припомняме, че избягалият на 3 април от Централния софийски затвор Владимир Пелов, бе убит при престрелка в Ботевград, където най-вероятно се е укривал. Тежко ранен е Марио Панчев, който е прострелял фатално Пелов. \"Пелов е изграден рецидивист с психопатна структура. Взима непредсказуеми решения и ги извършва. Изключително арогантен, отмъстителен и много хитър\", описа го бившият началник на служба \"Издирвания\"  . Красимир Занев посочи, че престъпната дейност на Пелов започва през 1996 година, когато влиза в чейндж бюро и с винкел убива собствениците, отнемайки им 300 долара. Последват още убийства, на два пъти влиза в затвора, но и в двата случая присъдите му са намалени и той е пуснат на свобода, след което извършва ново двойно убийство. Занев е категоричен, че е трябвало Пелов да получи доживотен затвор без право на замяна и на свой ред запита: Ако съществуваше смърното наказание, такива като Пелов щяха ли да помислят дали да извършат толкова убийства? \"Укривал се е в планината и вечерно време е слизал в Ботевград да си направи среща с някого. Придвижвал се е по коритото на реката. При убийството се скарват с Панчев, а те са стари приятели\", каза още Занев в предаването  . Той посочи, че в малките населени места чувствително намаляват полицейските сили, а едно от тези места е Ботевград. Занев добави, че полицейските служители са добре подготвени и ще направят всичко възможно да бъде задържан другият избягал затворник - Радослав Колев.  ", "date": "2018.06.06", "title": "Щеше да има жертви при опит за задържане на Пелов, твърди експерт"}
{"url": "https://www.bgonair.bg/denqt-on-air/2018-06-06/dimitar-danchev-za-paket-mobilnost-nyama-povod-za-radost", "text": "\r\n \"Става по-лошо - това бяха думи на самите български превозвачи, свързани с текстовете, с които са се запознавали. По някои от тях наистина има известен компромис, но не е кой знае какво. Някои допълнителни текстове дори представляват по-тежък удар от преди\", каза депутатът от БСП Димитър Данчев във връзка със скорошното изказване на Корнелия Нинова, че условията за превозвачите са се влошили при гласуването в Европейския парламент в понеделник. Народният представител допълни, че няма повод за голяма радост, защото тепърва предстои \"тежката работа\" - уточняването на финалните текстове на пакет \"Мобилност\".  \"Има известен напредък в работата, защото има опити за търсене на компромис\", добави още той.  По повод убийството на издирвания затворник Владимир Пелов в Ботевград, Данчев коментира: Безспорно новината на деня е престрелката в Ботевград. Само късметът е спасил гражданите от нелепата стрелба. \"Това е очевиден провал в работата на МВР и разследващите органи. Крайно време е министерството да поеме политическа отговорност в лицето на министъра. Куп събития показват че в МВР имат тежки проблеми\", коментира народният представител в \" \". По темата АЕЦ \"Белене\" Данчев изрази надежда, че търсенето на инвеститори ще започне. \"БСП имаме постоянна позиция, уверени сме, че това е един важен проект за България и региона. Можехме да имаме вече един работещ реактор, който да печели\", категоричен е Данчев. \r\n  \r\n\"Най-глупавото нещо е да зарежем проекта и да се откажем от вече изхарчените 3,5 млрд лева. Скоро можем да се окажем в недостиг на електроенергия. Не бива да се поставят повече условности, работата по строителството трябва да продължи\", увери народният представител. По въпроса с протестите, свързани със сеизмичността на зоната, Димитър Дончев съобщи за наличието на доклад от БАН, който потвърждава, че проектът е работещ за България. \"Имаме уверения на различни институции, занимаващи се със сеизмичността, които потвърждават че рискът е премерен и реакторът не представлява опасност за здравето и живота на хората, както и че разполага с всички разрешителни\", каза Данчев.  ", "date": "2018.06.06", "title": "Димитър Данчев за пакет \"Мобилност\": Няма повод за радост!"}
{"url": "https://www.bgonair.bg/denqt-on-air/2018-06-06/vmro-poiska-zabrana-na-sofiya-prayd", "text": "\r\n \"Няма как да кажем нещо добро за това уродливо явление, което вече се е превърнало в прецедент за столицата ни. За нас, патриотите, това не е парад. Това е пародия. За България има един парад и той е в Деня на храбростта и празника на Българската армия\", отсече в студиото на   депутатът от \"Обединени патриоти\" Атанас Стоянов. В сигнал до министъра на вътрешните работи Валентин Радев общинският съветник от ВМРО – Българско национално движение в Столичния общински съвет (СОС) Карлос Контрера настоява МВР да забрани провеждането на \"София прайд\" на 9 юни. В него Контрера пише, че съгласуването на провеждането на гей парада е допуснато при нарушаване на Закона за събранията, митингите и манифестациите, Закона за общинската собственост и Закона за МВР. И е недопустимо да се правят контролно-пропускателни пунктове, да се пречи на гражданите часове преди гей парада да преминават през парка.  \"София прайд\" е не само вреден, но и пагубен за обществото ни. Става въпрос за ценности между джендър идеологията и чисто човешките ни изконни консервативни християнски ценности и добродетели, които са ни съхранили и до днес\", подчерта Стоянов. Пред   той посочи, че практиките да се блокират цели улици и тротоари са недопустими и постави въпроса за охраната на парада от полицейски органи, както и сумата, която ще бъде платена с парите на данъкоплатците за разходи по пазенето на мероприятието. Депутатът от \"Обединени патриоти\" коментира още темата за рестарта на проекта АЕЦ \"Белене\", на който енергийната комисия даде \"зелена светлина\".  До 31 октомври министърът на енергетиката Теменужка Петкова трябва да възобнови действията по търсенето на инвеститор, но без да се дават държавни гаранции за изграждането на проекта Темата за АЕЦ \"Белене\" стана отново актуална, след като от Българската академия на науките изготвиха по поръчка на БЕХ доклад за изготвяне на Национална стратегия в областта на енергетиката с фокус върху електроенергетиката.  ", "date": "2018.06.06", "title": "ВМРО поиска забрана на \"София прайд\""}
{"url": "https://www.bgonair.bg/bulgaria/2018-06-06/saprugata-na-tomislav-donchev-sas-skandalen-status-vav-facebook", "text": "\r\n Скандал в социалните мрежи, предизвикан от статус на съпругата на вицепремиера Томислав Дончев. Снощи във Facebook Светлана Дончева написа \"Морковите за циганите са на свършване, време е за тоягата!\". По-късно статусът беше свален, което провокира Дончева да напише, че блокирането на публикацията е лесен ход на слаби хора.  Впоследствие Светлана Дончева написа, че се извинява, тъй като статусът ѝ засягал определена етническа група.  Съпругата на вицепремиера Дончев е завършила политология. Две години е работила като телевизионен репортер. Работила е в политологическия център на сегашния програмен директор на БНТ 1. Участвала е в кампаниите на \"Новото време\", НДСВ и ГЕРБ.", "date": "2018.06.06", "title": "Съпругата на Томислав Дончев със скандален статус във Facebook"}
{"url": "https://www.bgonair.bg/bulgaria/2018-06-06/malniya-izpepeli-garazh-v-rusensko-selo", "text": "\r\n Мълния изпепели гараж в русенското село Червена вода. Инцидентът стана малко преди 18 часа по време на разразилата се за кратко буря. Пристигналият на място екип на пожарната успя да предотврати разпространението на пламъците към съседните имоти, но вещите в гаража са напълно унищожени.  Намесата на огнеборците спаси и още една къща, чиято електрическа инсталация се е запалила.", "date": "2018.06.06", "title": "Мълния изпепели гараж в русенско село"}
{"url": "https://www.bgonair.bg/bulgaria/2018-06-06/400-minyori-ostavat-bez-rabota-sled-zakrivaneto-na-rudnik-bobov-dol", "text": "\r\n Закриват и последния рудник за подземен въгледобив в Кюстендилско - \"Бобов дол\". Дейността му ще бъде окончателно преустановена до 31 декември тази година. Поне 400 миньори ще останат без работа. Новината за закриване на рудника не изненада миньорите в Бобов дол и региона. След ликвидирането на рудник \"Бабино\" миналата година, това беше очаквано с притеснение.  Рудниците са основно препитание за хората в Бобовдолско от десетилетия. Всяка къща тук е миньорска. Поминъкът е задържал през годините семействата тук. Страховете на хората са, че ще последва обезлюдяване на селата.  От Инспекцията по труда в Кюстендил са категорични, че правата на съкратените миньори ще бъдат спазени.  От \"Въгледобив Бобов Дол\" уточниха, че закриват рудника, тъй като себестойността на добиваната в него продукцията значително превишава изкупните цени, на които се реализират въглищата, както и заради липсата на квалифицирани специалисти.", "date": "2018.06.06", "title": "400 миньори остават без работа след закриването на рудник \"Бобов дол\""}
{"url": "https://www.bgonair.bg/bulgaria/2018-06-06/protestirashti-palyat-tyutyun-kato-simvol-na-izgoryaloto-im-doverie", "text": "\r\n Над 60 семейства от четири общини на област Силистра още не са получили парите си от продадения тютюн.  На протест земеделци от района поискаха да им бъде заплатено. И се оплакаха - от безпаричие не могат да извършват земеделските дейности по новата реколта и са напът да я загубят.  Протестиращите бяха дошли от различни села на общините Дулово, Ситово, Главиница и Тутракан.  Болката им е е еднаква – предали тютюна от миналогодишната реколта през ноември и декември на \"Булгартабак АД\" - Плевен, но досега не им е платено. \"Задължението на Булгартабак - Плевен е около 900 хиляди лв., което хората чакат да се преведе. Става въпрос за средства, които са нужни на тези хора за преживяване – както за лекарства, така и за издържане на студенти, а и пари за хляб\", каза кметът на община Главиница Неждет Ниази.  ", "date": "2018.06.06", "title": "Тютюнопроизводители от Силистренско на протест заради неизплатени средства"}
{"url": "https://www.bgonair.bg/bulgaria/2018-06-06/zhalt-kod-za-opasno-vreme-v-13-oblasti-na-stranata", "text": "Жълт код за опасно време в 13 области на страната. Остават условията за градушки. Около и след обяд отново ще се развива купесто-дъждовна облачност и на много места, главно в югозападната половина на България, ще има краткотрайни, временно интензивни валежи и гръмотевични бури.", "date": "2018.06.06", "title": "Жълт код за опасно време в 13 области на страната"}
{"url": "https://www.bgonair.bg/bulgaria/2018-06-06/angelkova-vitsepremierat-ne-mozhe-da-pretsenyava-zakonosaobraznostta-na-postroykite", "text": "\r\n \"Компетентен орган може да прецени дали са извършени законосъобразни действия или не. Вицепремиерът не е компетентен орган. Такъв е съдът. Спорът е налице - всеки има различно мнение по темата\", каза министър Ангелкова по повод сигнала, който внесе вицепремиерът Валери Симеонов  до главния прокурор Сотир Цацаров. Сигналът беше внесен срещу служители от Министерството на туризма за незаконни постройки на плажа на Слънчев бряг.  Преди дни Симеонов се закани - ще бута пет култови заведения на плажа. С мотива, че били и опасни, и незаконни.    ", "date": "2018.06.06", "title": "Ангелкова: Вицепремиерът не може да преценява законосъобразността на постройките!"}
{"url": "https://www.bgonair.bg/bulgaria/2018-06-06/energiynata-komisiya-dade-zelena-svetlina-za-restarta-na-aets-belene", "text": "\r\n След като парламентарната комисия по енергетика разгледа рестарта на проекта АЕЦ \"Белене\", реши, че министърът на енергетиката Теменужка Петкова трябва да възобнови действията по търсенето на инвеститор, но без да се дават държавни гаранции за изграждането на проекта.  До 31 октомври министърът трябва да предприеме действия за подготовката на самата процедура за избор на стратегически инвеститор, както и да предложи варианти за строителство на централата пред Народното събрание, предаде репортерът на  Миглена Георгиева. Парламентът препоръча на Министерския съвет да отмени решението си от 2012 година, с което беше спрян проектът \"Белене\". Комисията обаче отхвърли предложението на БСП, с което те поискаха НС да отмени своето решение от 2012 година, с което спря изграждането на атомната електроцентрала. Тези проекторешения утре ще бъдат разгледани и в пленарната зала на НС. След като бъдат гласувани ще се даде зелена светлина за строителството на АЕЦ \"Белене\", ако се намери стратегически инвеститор. Днес пред Народното събрание се проведе протест на противници на рестарта на втората атомна електроцентрала. Според организаторите на проявата, реализирането на проекта \"Белене\" с междудържавен заем от Русия е в пълно противоречие с направените досега заявления, че държавата няма да дава допълнителни пари за \"Белене\". Очаква се утре те отново да излязат, за да изразаят недоволството си.    ", "date": "2018.06.06", "title": "Енергийната комисия даде \"зелена светлина\" за рестарта на АЕЦ \"Белене\""}
{"url": "https://www.bgonair.bg/bulgaria/2018-06-06/zaradi-strelbata-v-botevgrad-borisov-yadosan-i-na-mvr-i-na-shefa-na-oblastnata-politsiya", "text": "\r\n Заради стрелбата в Ботевград - Бойко Борисов ядосан и на МВР, и на шефа на областната полиция. На среща с тях ги призовал \"да си направят изводите\", съобщи самият Борисов.  Toй чакал вътрешния министър да се върне от чужбина, защото \"имали какво да си кажат\". А депутатите също чакат вътрешния министър да им се отчете.", "date": "2018.06.06", "title": "Заради стрелбата в Ботевград - Борисов ядосан и на МВР, и на шефа на областната полиция"}
{"url": "https://www.bgonair.bg/bulgaria/2018-06-06/zaradi-pelov-bsp-poiska-ostavkata-na-ministar-radev", "text": "\r\n Разстрелът на избягалия от Софийския затвор Владимир Пелов провокира и народните представители. БСП поиска вътрешният министър Валентин Радев да влезе в пленарната зала и да обясни пред депутатите как се стигна дотук - бягство, укриване, разстрел. Уви, Валентин Радев е в чужбина, а на негово място обясненията ще дава главният секретар на МВР Младен Маринов. Социалистите намекнаха за оставката на министър Радев, но според министъра на отбраната Красимир Каракачанов няма основания за подобно нещо. \"Трябва да се направят няколко неща. Не става въпрос само за липсата в личния състав на полицията. Проблемът не е само в бройката - трябва да намерим как да стимулираме униформените. Много често полицаят е наказан, а престъпникът се смее от улицата. Битката с престъпността не може да бъде спечелена само от униформените. Хората трябва да помагат на полицията, ако очакват конкретни резултати. Няма начин убитият Пелов да не е забелязван от гражданите. Не може на всяко дърво да има униформен полицай\", категоричен бе той.   На този фон, смяната на турските наименования на местности в Старозагорско с български, успя да вкара в конфликт депутатите от ДПС и от \"Обединени патриоти\". ДПС и лидерът му Мустафа Карадайъ съзряха в смяната на имената нов възродителен процес, предаде репортерът на Bulgaria ON AIR Гергана Венкова. Декларацията, прочетена от  Карадайъ,  е против решението на Общинския съвет в Стара Загора, с което се преименуват 800 местности в района. В залата се стигна и до викове \"оставка\", след като председателят на Народното събрание Цвета Караянчева първо отне, а после върна думата на лидера на ДПС. А по примера на Стара Загора и в Шумен планират да сменят турско-арабските имена на местностите в общината. Предложението идва от съветника на \"Атака\" Добрин Чайлев и ще бъде обсъден от общинския съвет в Шумен на 28 юни.    ", "date": "2018.06.06", "title": "Заради Пелов: БСП поиска обяснение от министър Радев и намекна за оставка"}
{"url": "https://www.bgonair.bg/bulgaria/2018-06-06/pravitelstvoto-reshi-nyama-da-pogasyava-dalgovete-na-bdzh", "text": "\r\n Правителството няма да отпуска средства за погасяването на дълговете на БДЖ. Точката беше заложена в дневния ред на днешното правителствено заседание, но беше отложена, защото било намерено друго, цялостно решение на проблема.  Финансовият министър Горанов съобщи - започват разговори с облигационерите на дружеството за изтегления заем от 250 милиона лева през 2007 година.  Към днешна дата задълженията на холдинг БДЖ достигат 370 милиона лева. 103 от тях са просрочени.", "date": "2018.06.06", "title": "Правителството реши - няма да погасява дълговете на БДЖ!"}
{"url": "https://www.bgonair.bg/bulgaria/2018-06-06/ubiets-beglets-i-obirdzhiya-koy-e-ubitiyat-vladimir-pelov", "text": "\r\n Владимир Пелов престъпва закона за първи път през 1997 година, когато убива мъж и жена в Пловдив, при опит за обир.  Следват 2 години, в които се укрива. Задържан е едва, когато краде полицейска кола и заплашва трима униформени с пистолет, затова получава 20 години зад решетките, но заради доброто си поведение в затвора излиза предсрочно.  Докато е отпуск от затвора, кандидатства в Софийския университет, специалност Екология и е приет.  На свобода Пелов прекарва само година, след като обира златарско ателие в родния си Ботевград, където действа със съучастник. По време на бягството си от полицията, Владимир Пелов взима за заложници цяло семейство, което по-късно освобождава.  Месеци наред се крие в Балкана над Ботевград, издава го майка му – от страх да не бъде убит. През 2016 година в центъра на Ботевград Пелов застрелва двама мъже от ромски произход, но никога не е признавал, че е извършил това престъпление.  Твърди, че е невинен, затова бяга от централния софийски затвор на 2 април. В средата на май, докато се укрива от полицията, пише писмо до президента и омбудсмана, в което развива същата теза.  На 2 юни, след получен сигнал, че Пелов се укрива в изоставената сграда на старата болница в Ботевград, жандармерията провежда специализирана акция, но не го открива. Дни по-късно Владимир Пелов намира смъртта си в Ботевград от ръката на един от най-добрите си приятели Марио Панчев-Големия, официално шампион по вдигане на тежести от лег, а неофициално – сутеньор.", "date": "2018.06.06", "title": "Убиец, беглец и обирджия: Кой е убитият Владимир Пелов?"}
{"url": "https://www.bgonair.bg/bulgaria/2018-06-06/usednalostta-pri-parvoklasnitsite-ostava-kategorichen-e-valchev", "text": "Принципът за уседналост за записване в училище няма да бъде премахнат, даде да се разбере просветният министър Красимир Вълчев. Според него той е постигнал целта си да се пресекат злоупотребите с адресни регистрации в последния момент, съобщава  \"Да, той създава неравнопоставеност, но в другия случай имаме другата неравнопоставеност – хора, които са от години в района, който е прилежащ на училището, няма да могат да запишат децата си заради такива, които в последния момент са си направили адресни регистрации\", посочи министърът пред журналисти. Все пак дали има дискриминация, ще решава ресорната комисия. Вълчев уточни, че за следващата учебна година ще има промени, но те по-скоро ще бъдат \"фини настройки\" в системата, отколкото изцяло да бъде променяна концепцията. Принципът на близост ще бъде запазен, но според него при всички случаи има нужда от прецизиране на районите. Вълчев даде пример, че в три училища в София има неприети деца, които живеят повече от три години в този район, като те са най-много в 73-то училище. Причината била в неравномерното разпределение на училищната мрежа и в по-малкия брой паралелки. По думите му в Бургас, Пловдив и Варна над 90% от децата са записани в училище по първо желание. \"В София нямаме такава информационна система, но първоначалните ни данни показват, че 70% децата са приети в най-близкото училище\", съобщи той. Резултатът от матурите след 7 клас по математика са малко по-високи от миналата година, а по български език – малко по-ниски, каза Вълчев, като допълни, че това са нормални колебания. Те ще бъдат обобщени от представители на МОН днес. Според министъра първата година от съвместна работа на институците по обхващането и задържането на децата в училище е дала добри резултати и предизвикателството е този механизъм да стане устойчив. В навечерието на следващата учебна година усилията за това отново ще бъдат мобилизирани. По думите му основните причини, поради които децата не са в образователната система или я напускат, са културни – липса на отношение към образованието в семейството.    ", "date": "2018.06.06", "title": "Уседналостта при първокласниците остава, категоричен е Вълчев"}
{"url": "https://www.bgonair.bg/bulgaria/2018-06-06/nevizhdana-gradushka-pokosi-rayona-na-hizha-prespa", "text": "\r\n Невиждана градушка в района на хижа \"Преспа\" в Преспанския дял на Родопите натрупа над 15 см бяла покривка.  Хижарят Асен Апостолов публикува снимки и видео от района на хижата, която се намира над смолянското село Славейно. По думите му бурята е ударила около 14:30 часа и е продължила близо час.  Големи поражения е нанесла градушка и в карловското село Московец. Тя е продължила близо 20 минути. Част от земеделската продукция е изцяло унищожена. ", "date": "2018.06.06", "title": "Невиждана градушка покоси района на хижа \"Преспа\""}
{"url": "https://www.bgonair.bg/sutreshen-blok/2018-06-06/patrioti-vs-homoseksualisti-v-spor-da-se-provezhda-li-sofiya-prayd", "text": "\r\n Дни преди тазгодишния \"София прайд\" общински съветник от ВМРО поиска от вътрешния министър да забрани събитието, което с толкова засилена охрана можело да бъде заплаха за обществения ред. \"Не мога да разбера какво демонстрират тези хора, които участват в \"София прайд\". Те имат права, както останалите хора в обществото. Има право да избират своята сексуалност. Да обикалят улиците на София не е нормално\", категоричен е депутатът от \"Обединени патриоти\" Красимир Богданов в студиото на \" \". По думите му със събитието ще бъдат ангажирани близо 1200 полицаи и огромен ресурс, а междувременно възрастните хора по селата са жертва на циганските набези и никой не взема мерки. \"Тезите, които бяха отхвърлени при обсъждането на Истанбулската конвенция, се прокрадват по време на \"София прайд\". Скритият замисъл е узаконяване на еднополовите бракове и легитимирането на различни общности. Реално никой хетеросексуален не е тръгнал да демонстрира с парад своята сексуална идентичност\", твърди още депутатът. Лилия Йорданова от инициативния комитет на \"София прайд\" отбеляза, че събитието е мирно и съпътствано от много други арт събития, филмови фестивали и други. \"София прайд\" има за цел да насочи вниманието на обществото към проблемите на ЛГБТ. ЕС реално не задължава държавите-членки да признаят еднополовите бракове и понякога двойки имат проблем в България. Освен това престъпленията срещу половата идентичност не са описани в закона\", подчерта Йорданова пред  . Тя е на мнение, че събитието, което ще се проведе на 9 юни ще мине мирно и под знака на любовта.", "date": "2018.06.06", "title": "\"Патриоти\" vs хомосексуалисти в спор: Да се провежда ли \"София прайд\"?"}
{"url": "https://www.bgonair.bg/bulgaria/2018-06-06/demokratichna-balgariya-s-protest-sreshtu-restarta-na-aets-belene", "text": "\r\n \n \"Демократична България\" организира протест пред Народното събрание срещу рестарта на АЕЦ \"Белене\". Представители на обединението и граждани посрещнаха депутатите пред входа на парламента тази сутрин. Според организаторите на проявата реализирането на проекта \"Белене\" с междудържавен заем от Русия е в пълно противоречие с направените досега заявления, че държавата няма да дава допълнителни пари за \"Белене\".  ", "date": "2018.06.06", "title": "\"Демократична България\" и граждани излязоха на протест срещу рестарта на АЕЦ \"Белене\""}
{"url": "https://www.bgonair.bg/sutreshen-blok/2018-06-06/golyama-chast-ot-chereshoproizvoditelite-ne-znaeli-kak-i-kade-da-prodavat", "text": "\r\n Производители на череши излязоха на протест и се опитаха да блокират АМ \"Тракия\" заради ниските изкупни цени. Хората се оплакват, че продукцията се изкупува за по-малко от 60 стотинки на килограм и загубите им са големи. Според председателя на Държавната комисия по стоковите борси и тържищата Владимир Иванов черешопроизводителите трябва да имат ясна представа как ще продават и на кои пазари ще предлагаш производството си. \"Свръхпроизводството не е проблем, просто има свръхпредлагане. Това се дължи на недобрите практики, които използват някои търговци. Има черешопроизводители с големи градини, които изнасят за експорт и печелят много от това\", отбеляза пред   Иванов. По думите му държавата не е длъжна да се меси косвено и да нарушава конкурентоспособността в сектора, просто трябва всички търговци да се обединят в браншови организации и да започнат да продават на куп, а не самостоятелно. \"Икономическият риск за всеки един бизнесмен е нормално нещо и това не е проблем на държавата. Ние сме свикнали все някой друг да се грижи за нас. Към момента чуждо производство череши на българския пазар няма. Нека черешопроизводителите се замислят как да продават и да се обединят в структури\", обясни още председателят на Държавната комисия по стоковите борси и тържищата. Според него имаме много добре развито производство, но недоразвита пазарна структура.", "date": "2018.06.06", "title": "Голяма част от черешопроизводителите не знаели как и къде да продават"}
{"url": "https://www.bgonair.bg/sutreshen-blok/2018-06-06/lekar-savetva-za-povishavane-na-lichnata-higiena-v-tozi-sezon", "text": "\r\n Общопрактикуващият лекар д-р Георги Миндов отрече появилата се информация за бум на вирусите през този период. Според него данни за такова нещо към момента няма. Въпреки това той съветва през предстоящите месеци, в които ще става все по-топло, да поддържаме висока лична хигиена, за да се предпазим от вируси, които се предават със замърсени ръце или по фекално-орален път. \"Това не са респираторни инфекции. Личната хигиена трябва да я повишим\", категоричен беше д-р Миндов в студиото на  . Общопрактикуващият лекар посъветва още да внимаваме от кои заведения се храним и каква вода пием. \"Да избягваме заведения, които видимо са с влошена хигиена\", каза той пред  . Д-р Георги Миндов допълни, че именно храненето на такива места може да доведе до чревни вируси, салмонела и други заболявания. ", "date": "2018.06.06", "title": "Лекар съветва да повишим личната си хигиена през този сезон"}
{"url": "https://www.bgonair.bg/bulgaria/2018-06-06/pravitelstvoto-otpuska-nad-100-mln-lv-za-spasyavaneto-na-bdzh", "text": "Правителството отпуска пари за погасяването на дълговете на БДЖ. Премиерът Бойко Борисов съобщи снощи, че държавата е готова да даде над 100 млн. лева за стабилизиране на дружеството. На днешното си заседание министрите ще одобрят тези допълнителни плащания от Централния бюджет. Частен съдебен изпълнител обяви за продан централата на БДЖ​ заради просрочени задължения. Началната цена, на която е обявен имотът, е малко над 7 милиона лева. Министерството на финансите вече съобщи, че ще отпусне 20 милиона лева заем на дружеството, но кредиторите по втория облигационен заем искат още 20 милиона, както и \"БДЖ - Пътнически превози\" да стане съдлъжник - в противен случай половината сграда, която е паметник на културата, и идеални части от земята под нея ще бъдат продадени. Към днешна дата задълженията на холдинг БДЖ достигат 370 милиона лева - 103 от тях са просрочени. ", "date": "2018.06.06", "title": "Правителството отпуска над 100 млн. лв. за спасяването на БДЖ"}
{"url": "https://www.bgonair.bg/sutreshen-blok/2018-06-06/petar-kardzhilov-shte-obzhalva-izbora-na-sos-za-kmet-na-mladost", "text": "\r\n Столичният общински съвет определи архитект Румен Русев за временно изпълняващ длъжността кмет на район \"Младост\". Официално СОС има право да назначи някой от заместник-кметовете на района. Това са Владимир Клисуров, Биляна Петрова и Румен Русев.  Биляна Петрова е в ареста, заедно с кмета Десислава Иванчева. Владимир Клисуров пък подаде молба за напускане малко след като Общинският съвет го избра. Единственият вариант остана архитект Русев, който е заместник-кмет по строителството. Петър Кърджилов пък беше посочен от самата Иванчева за неин наследник на поста. Кърджилов, който е младши експерт в районната администрация, беше другият кандидат, който СОС можеше да избере, но това не стана. Днес той обяви в студиото на  , че ще обжалва това решение на общинските съветници. \"Г-жа Иванчева издаде легална заповед за неговото отстраняване от длъжност, освен това издаде заповед човекът, който да я замести, да бъда аз\", заяви Кърджилов пред  . Младши експертът в район \"Младост\", който изпълнява и ролята на говорител на районната администрация, допълни също, че арх. Румен Русев е бил в конфликт на интереси преди да заеме поста на заместник-кмет с ресор \"Строителство\", защото е работил със строители. \"Това, което е по-важното е какви ще бъдат делата му. Това, за което аз го призовах, е да не предвижва никакви конфликтни строежи, където има категорично гражданско недоволство\", подчерта още Петър Кърджилов. Той коментира и развитието на делото срещи Десислава Иванчева и Биляна Петрова. По думите му Специализираната прокуратура няма качествени веществени доказателства срещу двете жени. От думите му стана ясно още, че от няколко месеца Иванчева и Петрова са били заплашвани по телефона. ", "date": "2018.06.06", "title": "Петър Кърджилов ще обжалва избора на СОС за кмет на \"Младост\""}
{"url": "https://www.bgonair.bg/reportazhi/2018-06-06/s-tir-na-svatba-i-bulkata-v-kabinata-furor-ot-kyustendil", "text": "\r\n Шофьор на камион от Кюстендил избра да вземе булката си с ТИР. Какво е да си кажеш \"Да\" в шофьорската кабина и да организираш сватба по време на протести? Павлина е на 32 години, а Светослав на 35. Женени са от 3 дни, а сватбата им се превърна в истински фурор за кюстендилци.  Любовта им пламва преди 6 години и е достойна за роман. Станислав е с молба за напускане в ръка, когато вижда Павлина за пръв път във фирмата.  Пътищата им се разделят, но 4 години по-късно отново се срещат благодарение на общи познати. За припламването на искрата помагат и социалните мрежи. ", "date": "2018.06.06", "title": "С ТИР на сватба и булката в кабината – фурор от Кюстендил"}
{"url": "https://www.bgonair.bg/sutreshen-blok/2018-06-06/aktsiya-shum-ne-tseli-da-opravi-chernomorieto-tya-trupa-reyting", "text": "\r\n Пореден раздор в правителството. Арената на спора не е в Министерския съвет, а в социалните мрежи. Във Facebook вицепремиерът Валери Симеонов обвини министъра на туризма Николина Ангелкова, че прави опит да превърне част от плажа в Слънчев бряг от държавна в частна собственост.  \"Вероятността човек да оправи нередните обекти по морето в един мандат е нелепа. Валери Симеонов ходи и се кара. Обикновеният зрител се радва когато властта се кара. Симеонов печели рейтинг и не се стреми да регулира Черноморието. Има тихи мерки за борба с шума. Той не ги използва\", категоричен бе политологът Андрей Райчев.   Според него публиката не различава демонстративното от реалното, а вицепремиерът се кара там, където е лесно.  \"Какво цели с демонстрациите? Когато Симеонов влезе във властта каза, че държавата е прогизнала от корупция. Какво направи? Кой влезе в затвора? Той казва, че прави неща, а другите са корумпирани. \"Патриотите\" ще се разпаднат след този мандат. Идеологическият им разлом е голям\", отбеляза гостът в \"България сутрин\".  Райчев изтъкна пред Bulgaria ON AIR, че планът на Валери Симеонов е съвсем видим, а именно маневра към СДС.  \"България не трябва да си позволява да има два извода на външна политика. Националният интерес трябва да се пази. Властта трябва да разговаря с опозицията по големите въпроси. Това в България е немислимо\", уточни анализаторът.  За финал на разговора Андрей Райчев посочи, че ако не изчистим корупцията си, ще престанем да бъдем европейска държава. \"Или това, или ни очаква пътят на Гърция с постоянно задължаване\", завърши той.", "date": "2018.06.06", "title": "Акция \"Шум\" не цели да оправи Черноморието – тя трупа рейтинг"}
