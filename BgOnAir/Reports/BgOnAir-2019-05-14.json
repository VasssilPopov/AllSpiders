{"url": "https://www.bgonair.bg/ekrani/2019-05-14/vladimir-putin-e-nay-bogatiyat-chovek-v-sveta", "text": "", "date": "2019.05.14", "title": ""}
{"url": "https://www.bgonair.bg/science/2019-05-14/hakeri-probiha-sigurnostta-na-whatsapp", "text": "Facebook призова потребителите да актуализират последната версия на приложението Whatsapp.  Причината - открита е уязвимост, която позволява да бъде инсталиран шпионски софтуер в телефони и други мобилни устройства чрез функцията за телефонно обаждане. Софтуерът е разработен от израелска компания за кибер разузнаване. Хакерите могат да пробият сигурността, като се обадят на потребител, независимо дали той е отговорил на повикването.  От Facebook изтъкват, че атаката е била насочена към избран брой потребители, а зад нея стоят много опитни хакери.", "date": "2019.05.14", "title": "Хакери пробиха сигурността на WhatsApp"}
{"url": "https://www.bgonair.bg/bulgaria/2019-05-14/komisiyata-v-kaliforniya-otne-litsenza-na-kobrata-i-go-nakaza-za-tseluvkata", "text": "\r\n Спортната комисия в Калифорния наказа Кубрат Пулев. Лицензът му е отнет за срок от шест месеца - до 23 септември. Освен това той е глобен с 2500 долара заради скандала с целувката с репортерката Джени Суши.  До 22 юли пък ще трябва да завърши обучителен курс във връзка със сексуални посегателства. След това ще се яви отново пред комисията и да представи доказателства за приключването му. Aко се справи, наказанието ще бъде намалено. Засега Кобрата има забрана да се боксира на територията на Северна Америка. Планът на щаба му беше той да продължи да провежда мачове в САЩ. \"Допуснах грешка. Не само защото беше лошо да се направи пред камера, но и постави лош пример за това как един спортист трябва да се държи публично\", коментира Пулев на изслушването пред комисията. \r\n Харесайте и страницата ни във Facebook       ", "date": "2019.05.14", "title": "Комисията в Калифорния отне лиценза на Кобрата и го глоби за целувката"}
{"url": "https://www.bgonair.bg/world/2019-05-14/elektromobil-na-tesla-se-e-zapalil-na-parking-v-honkong", "text": "Електромобил на Tesla се е запалил на паркинг в търговски център в Хонконг, писа вестник Apple Daily. Никой не е пострадал при инцидента, а причината за него все още не е известна, предава Ройтерс. Колата се е възпламенила само 30 минути, след като е била паркирана, посочва вестникът, а CCTV е заснела общо три експлозии, пише  . На пожарникарите са им били нужни 45 минути, за да потушат огъня. Превозното средство е Tesla Model S 85 KWH, но вестникът не разкрива каква може да е причината за случилото се. Местната пожарна е потвърдила, че в неделя е имало случай на пожар на автомобил, но не е разкрила повече детайли, включително каква е марката ѝ. Властите вече разследват случая. Инцидентът се случи само три седмици, след като Tesla обяви, че е изпратила екип, който да разследва видео, публикувано в китайска социална мрежа, което показва как паркирана Tesla Model S експлодира в търговски център в Шанхай.  Производителят твърди, че за електромобилите е 10 пъти по-малко вероятно да се възпламенят, отколкото традиционните коли. От 2013 г. насам има поне 14 случая на запалили се коли на Tesla. В повечето пъти обаче това се е случило след катастрофа. \r\nХаресайте ни в страницата ни във Facebook ", "date": "2019.05.14", "title": "Електромобил на Tesla се е запалил на паркинг в Хонконг"}
{"url": "https://www.bgonair.bg/world/2019-05-14/mazh-se-predstavi-za-kupuvach-i-otkradna-ferari-za-2-mln-evro", "text": "Мъж в Германия открадна \"Ферари\" за над 2 милиона евро, след като се представил за потенциален купувач. Той отговорил на обява за продажба и отишъл в определения час за пробно каране в Дюселдорф.  След първото кръгче продавачът отстъпил шофьорското място на мнимия клиент. Той обаче скочил в колата, натиснал газта и избягал. Досега полицията не е успяла да намери автомобила. Става дума за червено \"Ферари\" 288 GTO, произведено през 80-те години на миналия век.", "date": "2019.05.14", "title": "Мъж се представи за купувач и открадна \"Ферари\" за 2 млн. евро"}
{"url": "https://www.bgonair.bg/ekrani/2019-05-14/kola-se-blasna-v-samoleta-na-merkel", "text": "Кола се блъсна в самолета на германския канцлер Ангела Меркел. Инцидентът се случил на летището в Дортмунд, докато машината е стояла на пистата.  На борда на правителствения самолет е имало трима души от екипажа. Не се съобщава каква е повредата. По случая се води разследване.    ", "date": "2019.05.14", "title": "Кола се блъсна в самолета на Меркел в Дортмунд"}
{"url": "https://www.bgonair.bg/world/2019-05-14/severna-makedoniya-ochakva-da-zapochne-pregovori-za-chlenstvo-v-es-prez-yuni", "text": "Северна Македония очаква през юни да получи зелена светлина за започване на преговори за членство с Европейския съюз. Това заяви заместник-министърът на външните работи Андрей Жерновски.  По думите му за този кратък период от време страната се е доказала като успешен модел за Западните Балкани. Положителният развой обаче зависи и от изхода на изборите за Европейски парламент. От външното министерство на западната ни съседка очакват победа на проевропейските сили и са оптимисти, че най-накрая ще постигнат дата за договаряне с общността.  ", "date": "2019.05.14", "title": "Северна Македония започва преговори за членство в ЕС през юни?"}
{"url": "https://www.bgonair.bg/world/2019-05-14/dva-samoleta-se-sblaskaha-kray-alyaska", "text": "Петима души загинаха, а няколко са ранени след като два хидроплана се сблъскаха край бреговете на Аляска.  По първоначална информация двете машини са се ударили във въздуха.  Пътували са общо 14- пътници и двама души екипаж. В ход е разследване.  ", "date": "2019.05.14", "title": "Два хидроплана се сблъскаха край Аляска, петима загинаха"}
{"url": "https://www.bgonair.bg/economy/2019-05-14/ferrari-s-golyam-skok-na-prodazhbite", "text": "За разлика от основния си конкурент на пазара - Lamborghini, който залага основно на кросоувъра си Urus за увеличение на продажбите, Ferrari преуспява и без да има подобен модел в гамата си. От компанията се похвалиха, че за първите 3 месеца на 2019 г. са продали 2610 суперколи, което е с 482 повече от същия период на миналата година. Увеличението е с 23%, като най-голям принос за него има моделът Portofino (на снимката). Като цяло суперколите на Ferrari с V8 двигател записват ръст на продажбите от 30,6%, докато при тези с V12 увеличението е с 4,1%. Най-голям скок се отчита на пазарите в Китай, Хонконг и Тайван - цели 79,2%. Заедно с ръста на продажбите, компанията значително е увеличила и доходите си от резервни част и двигатели. Чистата печалба за първите 3 месеца на 2019 г. е 940 млн. евро, което е с 13,1% повече от същия период на 2018 г., информира Отличните показатели на Ferrari явно ще се запазят и занапред, тъй като до края на месеца марката ще представи нов хибриден модел. Неговата премиера ще се състои в базата в Маранело, съобщи генералният директор на компанията Луи Камилиери. Харесайте ни в страницата ни във Facebook ", "date": "2019.05.14", "title": "Ferrari с голям скок на продажбите от началото на годината!"}
{"url": "https://www.bgonair.bg/ekrani/2019-05-14/vavezhdaneto-na-tol-sistemata-shte-dovede-do-poskapvane-na-stoki", "text": "\r\n Ден преди тол системата да бъде тествана при доста неясноти, транспортният бранш излезе с обща позиция за това какви са опасенията им.  \"Не се знае какъв ще е обхватът на системата и колко ще струва преминаването на тежкотоварните коли\", посочи пред Bulgaria ON AIR председателят на Съюза на превозвачите Йордан Aрабаджиев. На въпрос на репортер ще поскъпнат ли основни стоки заради промените, той посочи, че според него и колегите му това е твърде вероятно, защото обхвата на тол системата е висок. \"По наши данни въпросният обхват ще е над 83%, никъде в Европа той не е толкова голям и ние искаме да бъде преразгледан\", коментира Арабаджиев.  Той беше категоричен, че тежестта няма да е само върху бизнеса, а и върху потребителите. \"Ние сме категорично за изграждане на тол системата, но при ясни правила\", подчерта още председателят на Съюза на превозвачите. До момента официална позиция от страна на Министерството на транспорта няма. Харесайте ни в страницата ни във Facebook   ", "date": "2019.05.14", "title": "Въвеждането на ТОЛ системата ще доведе до поскъпване на стоки?"}
{"url": "https://www.bgonair.bg/world/2019-05-14/otnovo-naprezhenie-v-albaniya-desetki-demonstranti-se-sabraha-pred-parlamenta-v-tirana", "text": "Отново напрежение и безредици в Албания по време на антиправителствен протест. Десетки демонстранти се събраха пред парламента в Тирана по призива на опозицията да бъде свалено правителството. Протестиращите срещу кабинета на премиера Еди Рама започнаха да хвърлят запалителни бомби по полицаите, охраняващи сградата на правителството. Един полицай е пострадал. От три месеца недоволството в страната не стихва, а протестиращите призовават премиера да напусне поста си заради обвиненията в измама и корупция. Миналата седмица опозицията заяви, че е решена да продължи да води по-голяма и по-решителна битка, докато правителството държи Албания извън Европа.  ", "date": "2019.05.14", "title": "Безредици и ранени на антиправителствен протест в Тирана"}
{"url": "https://www.bgonair.bg/bulgaria/2019-05-14/minyu-staykov-obyavi-gladna-stachka-v-aresta", "text": "Бизнесменът Миню Стайков, който е в ареста по обвинение в злоупотреба с евросредства, започна гладна стачка.  Днес той отново се изправи пред съда, за да обжалва задържането си и за пореден път бе докаран в съдебната зала с инвалидна количка.  Заседанието обаче беше отложено докато стане готова назначената днес тройна медицинска експертиза, която трябва да установи дали Стайков може да се лекува в болницата на затвора.", "date": "2019.05.14", "title": "Миню Стайков обяви гладна стачка в ареста"}
{"url": "https://www.bgonair.bg/economy/2019-05-14/volkswagen-izbira-mezhdu-balgariya-i-turtsiya-za-noviya-zavod-v-iztochna-evropa", "text": "Volkswagen избира между България и Турция за новия си завод в Източна Европа. Това твърдят източници от концерна за агенция \"Ройтерс\". След вчерашната среща между управителния съвет и Борда на директорите, е взето решение да се започнат конкретни преговори за строежа със страните, останали в надпреварата.  Според германски медии, окончателният избор ще бъде направен през октомври.  От \"Фолксваген\" заговориха за новия си завод миналата есен, като тогава за потенциални локации бяха посочени още Румъния и Сърбия.  Очаква се инвестицията да е на стойност близо 1,5 млрд. евро, а производството да започне след 2022 година.", "date": "2019.05.14", "title": "Volkswagen избира между България и Турция за новия завод в Източна Европа"}
{"url": "https://www.bgonair.bg/economy/2019-05-14/srednata-brutna-zaplata-za-mart-u-nas-e-1247-lv", "text": "Средната брутна месечна работна заплата в България за март е в размер на 1247 лв., показват данни на Националния статистически институт. Възнагражденията нарастват колебливо от началото годината – през януари средната брутна заплата е 1192 лв., а през февруари – 1184 лв. Ръстът през първото тримесечие на 2019 г., спрямо същия период година по-рано е 12,2%, показват още данните на НСИ, пише  Най-високи заплати взимат заетите със създаване и разпространение на информация и творчески продукти; далеко-съобщения - 2930 лв. Хората от финансовата и застрахователна сфера получават средно 1994 лв., а наетите за производство и разпределение на електрическа и топлинна енергия и на газообразни горива - 1877 лв. Най-нископлатени са били наетите лица в хотелиерство и ресторантьорство - 729 лв., и строителството - 920 лв. Спрямо същия период на предходната година средната месечна работна заплата през първото тримесечие на 2019 г. в обществения сектор нараства с 10,7%, а в частния - с 12,6%, показват още данните на НСИ. Харесайте ни в страницата ни във Facebook     ", "date": "2019.05.14", "title": "Средната брутна заплата за март у нас е 1247 лв."}
{"url": "https://www.bgonair.bg/economy/2019-05-14/ot-amazon-davat-po-10-hilyadi-dolara-na-sluzhitelite-si-za-da-napusnat", "text": "От Amazon предложиха по 10 хиляди долара на служителите си, за да напуснат, съобщава Daily Mail. Компанията внесе нова машина, която може да опакова 700 кашона за един час. Това е близо 5 пъти по-бързо отколкото може да се справи човешката работна ръка. От Amazon са известни с желанието си да роботизират колкото се може повече аспекти от работния процес. \"Вкарваме тази нова технология с цел повишаване на безопасността и съкращаване времето за доставка\", каза говорителят на компанията. Заменянето на хората с машина ще остави хиляди без работата, пише  . За да могат да накарат служителите сами да напуснат, а не да бъдат уволнени, от Amazon им предлагат по 10 хил. долара. Тези пари обаче идват с условие – те ще бъдат начален капитал за бизнес, свързан с компанията – този на доставките. Новата инициатива за служителите е част от програма, която започна преди година. Разширяването на програмата е част от плана на компанията сама да контролира част от доставките си, а не други компании доставчици. Снимка: Pixabay", "date": "2019.05.14", "title": "От Amazon дават по 10 хиляди долара на служителите си, за да напуснат"}
{"url": "https://www.bgonair.bg/economy/2019-05-14/evrostat-vseki-chetvarti-evropeets-zhivee-s-roditelite-si", "text": "В ЕС над една трета или цели 35% от мъжете на възраст 25 - 34 г. все още живеят с родителите си през 2017 г. в сравнение с едва 21,7% от дамите от същата възрастова група, сочи изследване на Евростат, цитирано от  Средно един от всеки четирима млади европейци живее в дома на семейството си. В страните-членки делът на младите хора между 25 и 34 г., които все още живеят в бащината си къща, варира от под 10 на сто в Дания, Финландия  и Швеция, до над половината в Хърватия с 59,7%, Словакия  с 57% и Гърция  -56,3%. В България този дял е 46,2%. За страната ни по този показател са дадени и данни за миналата година - 46,8% през 2018 г. Средно младите европейци напускат семейния дом на 26-годишна възраст. През 2017 най-млади от родителите си се отделят младежите в три северни страни - Швеция - 18,5 г., Дания - 21,1 г. и Финландия - 22 г. Доста по-късно напускат родните си домове в Хърватия - 31,8 г., Словакия - 30,9 г., Малта - 30,7 г., Италия - 30,1 г. В България пък младите хора напускат бащиния дом средно на около 29 години. Тенденцията показва, че в почти всички страни на ЕС младите жени напускат дома си по-рано от мъжете.", "date": "2019.05.14", "title": "Евростат: Всеки четвърти европеец живее с родителите си"}
{"url": "https://www.bgonair.bg/economy/2019-05-14/zzaplatite-na-deputatite-tragvat-nadolu-sochi-nsi", "text": "Заплатите на депутатите тръгват надолу, сочи Националния статистически институт. Причината е намаляването на средната работна заплата в обществения сектор.  Досега народните представители получаваха 3 807 лева. Сега заплатата им ще бъде със 100 лева надолу. Заплатата на председателя на парламента пада с около 150 лева до 5747 лева. Толкова ще получва и премиерът.  Възнаграждението на министрите ще намалее до 4820 лева. Заплатата на държавния глава от 7600 лева ще падне до 7416 лева. Харесайте ни в страницата ни във Facebook  \r\n ", "date": "2019.05.14", "title": "Заплатите на депутатите тръгват надолу, сочи НСИ"}
{"url": "https://www.bgonair.bg/bulgaria/2019-05-14/koii-sa-ministrite-koito-napusnaha-postovete-si-v-kabineta-borisov-3-", "text": "\r\n Професор Николай Петров е първият министър, който се раздели с поста си в кабинета \"Борисов 3\".  За кратко той оглави Министерството на здравеопазването, но напусна заради разкрития за обществени поръчки във ВМА, спечелени от негови близки, докато той е бил директор на болницата. Трима министри подадоха оставки в края на август миналата година, когато в катастрофа край Своге 20 души загубиха живота. Политическата отговорност поеха Валентин Радев, Ивайло Московски и Николай Нанков. Последният от тях се върна като заместник-министър в регионалното министерство.  След многократни призиви за оставка и широко обществено недоволство с министерското си кресло се раздели и Валери Симеонов. Събори го репликата \"Кресливи жени с уж болни деца\", изречена по адрес на майките на деца с увреждания.  От Министерството на правосъдието си тръгна Цецка Цачева. Оказа се, че тя се е сдобила с просторен апаратамент в елитен столичен квартал на цени под пазарните.  На същия ден отново заради \"Апартаментгейт\" беше освободена и Ваня Колева, заместник-министър на спорта. Поредната оставка в кабинета беше тази на Александър Манолев. Той загуби поста си на заместник-министър на икономиката заради злоупотреби с евросредства и т.нар \"къщи за тъщи\".  Последва и оставката на министъра на земеделието Румен Порожанов. Харесайте ни в страницата ни във Facebook ", "date": "2019.05.14", "title": "Кои са министрите, които напуснаха постовете си в кабинета \"Борисов 3\" ?"}
{"url": "https://www.bgonair.bg/bulgaria/2019-05-14/krasimir-balakov-e-noviyat-selektsioner-na-natsionalniya-otbor-po-futbol", "text": "Красимир Балъков е новият селекционер на националния отбор по футбол. Легендарният футболист бе утвърден на поста на днешното заседание на изпълкома на БФС.  Балъков замени Петър Хубчев, който подаде оставка. Договорът на новия селекционер влиза в сила от 1 юни и е до края на световните квалификации през ноември 2021 година.  Помощници на Балъков ще бъдат Станислав Генчев и Йончо Арсов, а треньор на вратарите - Калоян Чакъров. В щаба ще има и анализатор - Иван Славов, който ще предоставя важни данни за стратегиите на националния отбор.  \"Благодаря на човека, който се съгласи в този труден и деликатен момент толкова скоро до мачовете с Чехия и Косово. Един от най-големите футболисти на нашето време и въобще - Красимир Балъков. Това говори много за него. Пожелавам му късмет да класира отбора на Евро 2020. Хубчев беше раздвоен, има оферта от клуб и го разбирам. Той направи добра основа, никой не го е гонил, той сам реши, че иска нещо друго\", заяви президентът на БФС Борислав Михайлов. Четете още по темата на Харесайте ни в страницата ни във Facebook ", "date": "2019.05.14", "title": "Красимир Балъков е новият селекционер на националния отбор по футбол"}
{"url": "https://www.bgonair.bg/bulgaria/2019-05-14/lozan-panov-glavniyat-prokuror-e-nay-silnata-politicheska-lichnost-v-balgariya", "text": "\r\n Промени в Конституцията и в правомощията на главния прокурор поиска председателят на Върховната касационна прокуратура Лозан Панов на среща с президента Румен Радев. За разлика от главния прокурор, който определи инициативата на държавния глава като прибързана, Лозан Панов я окачестви като съвсем навременна.  На разговора с Румен Радев той отново се застъпил за промени в Конституцията по отношение на мястото на прокуратурата, както и за правомощията на главния прокурор.  \"Един от акцентите беше и това, че главният прокурор в страна като България има монопол да повдига, на когото си поиска, когато си поиска обвинение. Липсата на контрол върху неговата дейност в крайна сметка го прави най-силната политическа личност в България\", заяви Панов. Президентът и съдия номер едно са обсъдили също политизацията на прокуратурата.  Според Лозан Панов в момента на практика главният прокурор е най-силната политическа личност в България. Затова и трябва да се създаде процедура за разследване на основния обвинител. Следващите срещи на Румен Радев са с председателя на Върховния административен съд Георги Чолаков и с членове на Висшия съдебен съвет. \r\nХаресайте ни в страницата ни във Facebook ", "date": "2019.05.14", "title": "Лозан Панов: Главният прокурор е най-силната политическа личност в България"}
{"url": "https://www.bgonair.bg/bulgaria/2019-05-14/postoyanen-arest-za-narkodilara-podgonil-uchenitsi-v-plovdiv", "text": "Прокуратурата поиска постоянен арест за дилъра, подгонил ученици в Плодив. Дотук се стигна след като деца от пловдивското учлище ОУ \"Душо Хаджидеков\" забелязали пласьора да оствя наркотици на оградата в училищния двор, след което сигнализирали на охраната.  Пласьорът подгонил децата, а след намесата на полицията бил задържан.  Дилърът е бивш възпитаник на училището.", "date": "2019.05.14", "title": "Постоянен арест за наркодилъра, подгонил ученици в Пловдив"}
{"url": "https://www.bgonair.bg/bulgaria/2019-05-14/had-sto-pchelni-semeystva-sa-unishtozheni-v-rayona-na-yazovir-stoykovtsi", "text": "Hад сто пчелни семейства са унищожени в района на язовир \"Стойковци\" над Благоевград. Съмнението е, че са отровени с препарати за растителна защита, съобщава БНР. Собственикът, който твърди, че в 110 кошера са измрели почти всичките му пчели, е подал сигнал в полицията и в областната дирекция на Агенцията по храните. Разпоредена е проверка на място, която трябва да установи дали в близките дни е имало пръскане на земеделските площи, потвърди областният директор д-р Михаил Бащавелов, пише  . Ако се окаже, че третирането с препарати е причина за измирането на пчелите, ще започне разследване, тъй като нито в областната дирекция по храните, нито кметът на село Логодаж са били уведомени за това. Изискването е поне пет дни преди пръскане земеделците да информират институциите, както и собствениците на пчелини, ако в близост има такива. Трима крупни арендатори обработват над 2500 декара земеделски земи в района около язовир \"Стойковци\".", "date": "2019.05.14", "title": "Hад сто пчелни семейства са унищожени в района на язовир \"Стойковци\""}
{"url": "https://www.bgonair.bg/denqt-on-air/2019-05-14/prof-stoyan-denchev-obshtestvoto-ne-se-uspokoyava-ot-ostavki-to-ochakva-i-sledvashtata-krachka", "text": "\r\n Оставката на министъра на земеделието Румен Порожанов, която днес беше приета от премиера, е девета подред в кабинета \"Борисов 3\". Наскоро с постовете си се разделиха Александър Манолев, Ваня Колева и Цецка Цачева. Месеци преди това с министерското кресло се раздели Валери Симеонов заради репликата си \"Кресливи жени с уж болни деца\", изречена по адрес на майките на деца с увреждания. Политическа отговорност за катастрофата в Своге поеха Валентин Радев, Ивайло Московски и Николай Нанков. Първият, напуснал кабинета, беше проф. Николай Петров.  \"Оставката на министър Порожанов е факт, но за разлика от другите, тя има по-друг генезис. В крайна сметка отговорността е на премиера, че го е назначил и освободил, защото го е помолил да уволни служителка и той не я е уволнил. Всеки добър ръководител би постъпил по този начин\", коментира в \" \" бившият ректор на УниБИТ и настоящ председател на Общото събрание проф. Стоян Денчев. По думите му по този начин политическата отговорност не се поема от човека, който подава оставка, а от премиера, който я иска. Според проф. Денчев обществото не се успокоява от подадените оставки, а очаква и следващата крачка - всичко, свързано със злоупотребите, довели до тях, да се доведе до край, за да се предотвратят нови такива случаи. Бившият ректор на УниБИТ е на мнение, че от страна на премиера се вижда политическа воля провинилите се да бъдат наказани, но зависи и от съдебната система. Той коментира, че Борисов е притиснат до стената и трябва да взима мерки. \"Поуката ще покаже българският народ съобразно избора, който направи на евровота и местните избори. Ако той подкрепи ГЕРБ, означава, че вярва на тази политическа сила и тя би трябвало да продължи да управлява. Ако народът не ги подкрепи, това ще значи друга позиция и посока за развитие на нашата страна\", посочи проф. Денчев пред  Той коментира, че политическата ситуация преди евроизбори е много напрегната. И посочи, че споровете между институциите премиер и президент не се харесват на обществото. Според него един от тях трябва да отстъпи на базата на разумния компромис.", "date": "2019.05.14", "title": "Проф. Денчев: Обществото не се успокоява от оставки, то очаква и следващата крачка"}
{"url": "https://www.bgonair.bg/direktno/2019-05-14/kakvo-shte-se-sluchi-sled-ostavkata-na-rumen-porozhanov", "text": "\r\n Според политолога доц. д-р Стойчо Стойчев няма да има сериозни сътресения след оставката на Румен Порожанов. Едва ли ще има и промяна в политическите нагласи, прогнозира той в предаването . Треньорът Христо Стойчев и  Красимира Хаджииванова от \"Майко мила!\" коментираха пред  казуса със спринтьорката Каспър Семеня. Стойчев е против въвеждането на трети пол в спорта. И обясни, че всичко това се определя от растежа на всеки индивид. \r\nСпоред Красимира Хаджииванова у нас изкуствено се насаждат страхове с темата \"джендър\", като това е заиграване от страна на политиците. \r\n\"От друга страна има неразбиране в обществото\", допълни тя.    ", "date": "2019.05.14", "title": "Какво ще се случи след оставката на Румен Порожанов?"}
{"url": "https://www.bgonair.bg/denqt-on-air/2019-05-14/mashinite-za-evrovota-veche-sa-na-sklad-kolko-sigurni-obache-sa-te", "text": "\r\n \", каза в студиото на анализаторът проф. Михаил Константинов. Ако едно устройство даде дефект, то ще бъде заменено от друго. Машините са произведени специално за нашите евроизбори, а цената на една е 2500 лв. Във връзка със сигурността на вота, проф. Константинов коментира пред  , че единственото, за което имаме гаранция, е че няма как да бъде пуснат недействителен глас. Грешка, която е често срещана при хартиените бюлетини. , допълни още математикът в студиото на Ганиела Ангелова.  Машините няма да имат връзка с интернет. Те не са свързани с абсолютно никакви мрежи. Във всяка секция ще има по три смарткарти за гласуване за избирателите.  , отбеляза още Михаил Константинов.  ", "date": "2019.05.14", "title": "Машините за евровота вече са на склад. Колко сигурни обаче са те?"}
{"url": "https://www.bgonair.bg/notifikatsii/2019-05-14/pochistvat-bezplatno-doktrorskiya-pametnik-v-sofiya", "text": "\r\n Почистват безплатно и по уникална технология с пара Докторския паметник в София. Построен от руснаци, по проект на чехи, новият облик на монумента беше придаден безплатно от немска фирма.  \"Окото на Лондон\" във Великобритания, площада \"Свети Петър\" във Ватикана, статуята на Иисус Спасителя в Рио де Жанейро и Докторския паметник в София вече имат обща история.  Почиствани са по една и съща технология, от един и същи човек - Торстен Мьовес.  В София, екипът на известна немска компания, избира да почисти безплатно Докторския паметник. Замърсяванията от органичен произход - плесен, лишеи, бактерии, гъбички, талусни растения, са се наслагвали над половин век върху гранита на паметника. С помощта на 190-килограмова мобилна пароструйка с 30-метров шланг те започнаха да изчезват.  Целият 8-метров паметник беше деликатно изчистен само с помощта на пара, с налягане от едва един бар, за сравнение, паростуйката на автомивките е с мощност до 200 бара. Почистването е лесно, а резултатът се вижда бързо.   Харесайте ни в страницата ни във Facebook ", "date": "2019.05.14", "title": "Почистват безплатно Докторския паметник в София"}
{"url": "https://www.bgonair.bg/denqt-on-air/2019-05-14/ekspert-izprikazvaha-se-tvarde-mnogo-neverni-neshta-za-strategiyata-za-deteto", "text": "\r\n \"Преизчисляването на пенсиите у нас е свързано с усещането, че можеш да бъдеш прецакан\", каза в предаването \"Денят ON AIR\" бившият социален министър Иван Нейков. По думите след няколко години не е изключено отново да коментираме тази тема, тъй като предстои натрупване на недоволство у хората тепърва.    Относно Националната стратегия за детето Нейков каза: \"Беше грешка спирането на работата по стратегията, протестите са базирани на страхове в хората, за които мисля, че няма основания. Разпространяваха се небивалици, че има начин да се отнемат деца от родители. Това са неверни теории\". \"Тепърва започва дискусията по нея. Имаше ефекта на общото загубено доверие към управлението, много неверни неща се изприказваха“, подчерта още Нейков.  \"Ако в нещо българската администрация е на високо ниво, това е писането на стратегии. Само в социалната сфера имаме 30 стратегии в последните години. Не в това е проблемът! Натрупаха се много неща, пренесе се настроение от Истанбулската конвенция, от протестите на хората с увреждания. В момента има натрупано недоверие и гняв в обществото, тъй като тя дойде в предизборно време. Има няколко причини за конфликта, но те не са в документа. В него има верни неща. Не може в 21 век да възпитаваме децата в духа на насилието с шамари. Имаме ангажименти към тях, които не сме изпълнили като общество. Няма съд в България, където да няма \"синя стая\", свързана с престъпления срещу подрастващи\", допълни пред Bulgaria ON AIR бившият социален министър. Относно недоволството на хората с увреждания Нейков посочи, че  социалното министерство в момента е в ролята на боксова круша в обществото, то е вечното място за протест.  \"Днешните протестиращи поемат последствията и дефектите на направени по-рано промени\", каза още той. По думите му следват още законови поправки в социалната сфера, което гарантира перманентни протести на свой ред.  \"Надеждата ми е, че горчивият урок ще ни покаже, че така реформа не се прави, тя не бива да е бърза и на всяка цена“, посочи Нейков. Експертът посочи също, че за единната заплата и пенсия ЕС иска да мине стъпка напред, възможно е да има обща формула, но за целта трябва воля. Харесайте страницата ни във Facebook ", "date": "2019.05.14", "title": "Бивш социален министър: Не може в 21 век да възпитаваме децата с шамари"}
