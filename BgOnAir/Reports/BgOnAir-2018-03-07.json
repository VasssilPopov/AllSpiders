{"url": "https://www.bgonair.bg/economy/2018-03-07/inerkom-ima-9-mesetsa-da-plati-po-sdelkata-za-chez", "text": "В Прага продължават преговорите между ЧЕЗ и купувача на активите на българското и подразделение \"Инерком\". Последното разполага с девет месеца, за да плати сделката за дружеството след финализирането ѝ. В противен случай чешката компания ще усвои банковата гаранция от 5 милиона евро, издадена за \"Инерком\".  Оказва се, че влизането на българската държава в сделката зависи от евентуално извънсъдебно споразумение по заведеното от компанията арбитражно дело срещу страната ни. То е за стотици милиони евро заради незащитени инвестиции, става ясно от публикации в чешки медии, посветени на финализирането на сделката. А в София вече тече поисканата от БСП проверка за произхода на парите на купувача на ЧЕЗ, съобщи главният прокурор Сотир Цацаров.", "date": "2018.03.07", "title": "\"Инерком\" има 9 месеца да плати по сделката за ЧЕЗ"}
{"url": "https://www.bgonair.bg/world/2018-03-07/zhurnalist-ot-bi-bi-si-obvini-ruski-deputat-v-seksualen-tormoz", "text": "На 24 март миналата година кореспондентката на \"Би Би Си\" влязла в кабинета на депутата, за да запише коментара му за визитата на френската националистка Марин льо Пен в Москва. След първия въпрос от интервюто обаче, Слуцки започнал да прави неприлични коментари и да отправя непристойни предложения.  В Русия няма закон срещу сексуалния тормоз. Затова журналистката не се е оплаквала в полицията.", "date": "2018.03.07", "title": "Журналист от \"Би Би Си\" обвини руски депутат в сексуален тормоз"}
{"url": "https://www.bgonair.bg/world/2018-03-07/kray-s-turskite-seriali-v-sauditska-arabiya-bili-skapi", "text": "А производството на местни арабски сериали е значително по-икономично, поради което компанията ще се насочи към популяризирането им.  Според турски източници обаче, наложената забрана е заради обтегнатите отношения между Рияд и Анкара. Турция подкрепи Катар в кризата с държавите от Персийския залив, които прекъснаха дипломатическите си връзки със страната, обвинявайки я в подкрепа на терористични групи.", "date": "2018.03.07", "title": "Край с турските сериали в Саудитска Арабия – били скъпи"}
{"url": "https://www.bgonair.bg/denqt-on-air/2018-03-07/dans-i-kevr-mogat-da-sprat-sdelkata-za-chez-ubeden-e-liderat-na-abv", "text": "\r\n Лидерът на АБВ   бе сред протестиращите пред Министерския съвет срещу сделката за ЧЕЗ. Той подчерта, че темата си е заслужавала протест и е била добра първа стъпка.  \"Мен ме заведе на протеста безобразието около ЧЕЗ. Това е повторение на случаите с \"Булгартабак\", \"Кремиковци\" и парк \"Пирин\", каза Проданов в предаването . Той е убеден, че от ДАНС могат да спрат сделката от съображения за националната сигурност без да дават повече обяснения. По думите му КЕВР също има правомощия да се намеси и да попречи на сделката. Според лидера на АБВ в случая има  \".  \" \", заяви Проданов пред  . Гостът в студиото на Владимир Сиркаров не се ангажира с мнение дали АЕЦ \"Белене\" като общобалкански проект е най-удачният вариант, но се обяви твърдо за реализирането му.  Той посочи, че имаме закупени оборудване, което ще се амортизира. До 2030 г. трябва да затворим всичките си въглищни централи, а след 10 години АЕЦ \"Козлодуй\" ще излезе от експлоатация, уточни Проданов.  ", "date": "2018.03.07", "title": "ДАНС и КЕВР могат да спрат сделката за ЧЕЗ, убеден е лидерът на АБВ"}
{"url": "https://www.bgonair.bg/world/2018-03-07/sobstvenikat-na-amazon-e-nay-bogatiyat-chovek-na-sveta-spored-forbes", "text": "Джеф Безос, собственикът на гиганта в онлайн търговията Amazon, е най-богатият човек в света. Милиардерът детронира от първата позиция основателя на Microsoft Бил Гейтс в годишната класация на списание \"Forbes\" за най-заможните хора на планетата. Американският инвеститор Уорън Бъфет запазва третата си позиция, следван от френския индустриалец Бернар Нувиал, който се изкачи до номер 4 от 11 позиция заради поскъпването на еврото спрямо долара. Основателят на Facebook Марк Зукърбърг е на 5 позиция със състояние от 71 млрд. долара.   А в класацията на \"Forbes\" Доналд Тръмп се нареди на 776 място, като богатството му е намаляло с близо 400 млн. долара, откакто е президент на САЩ. ", "date": "2018.03.07", "title": "Собственикът на Amazon е най-богатият човек на света според Forbes"}
{"url": "https://www.bgonair.bg/world/2018-03-07/do-750-evro-globa-za-vseki-otpravyal-neprilichni-zabelezhki-vav-frantsiya", "text": "От 90 до 750 евро глоба заплашва всеки, който отправя неприлични забележки към жени във Франция. Инициативата бе предложена от правителството и цели да защити дамите на обществени места. Скорошно проучване показа, че близо 90% от жените, които използват обществения транспорт в страната, поне веднъж са ставали жертва на физически, словесен или друг вид тормоз. Преди осем години Франция наложи глоби от 150 до 15 хил. евро за носене на бурка на обществени места. Според закона мъжете, които принуждават съпругите си да носят типичното за исляма облекло, ги грози и една година затвор.", "date": "2018.03.07", "title": "До 750 евро глоба за всеки, отправял неприлични забележки във Франция "}
{"url": "https://www.bgonair.bg/reportazhi/2018-03-07/luidzhi-di-mayo-mlad-eleganten-i-s-umeren-diskurs", "text": "\r\n Първо изявление на Силвио Берлускони след неочакваната му загуба на парламентарните избори в Италия. Политикът подкрепи за бъдещ премиер лидерът на крайнодясната \"Лига“ Матео Салвини.  Преди вота партията на Берлускони сключи споразумение за евентуална коалиция с други три формации. След като антиимигрантската \"Лига Италия“ изпревари партията на Берлускони \"Форца Италия“, съгласно обещанието тя трябва да излъчи кандидат-премиер. За такъв обаче се смята и лидерът на популисткото движение \"5 звезди“.  Луиджи ди Майо спечели най-много гласове на изборите в неделя. Кой всъщност е той и как се превърна в най-младия кандидат-премиер на Италия? Млад, елегантен и с умерен дискурс – на 31 години Луиджи ди Майо се представя за новото лице на Италия. Син на бивш лидер на неофашистко движение, неаполитанецът превърна \"5 звезди“ от антисистемно популистко движение в партия, която да претендира за властта.  Изоставяйки следването си по право, Луиджи ди Майо се присъединява към Бепе Грило още преди основаването на политическото движение. През 2013 г. вече е депутат и на 26 години става най-младият заместник-председател на долната камара на италианския парламент.  През септември 2017 г. е избран с категоричните 82% от гласовете за кандидат-премиер на своята формация. За анализаторите Ди Майо е творение на политическия ПР. Най-важният му коз е яркият му контраст с основателя на \"5 звезди“ – комика с необуздан език Бепе Грило.  Безупречен външен вид, спокойствие и сериозност – Ди Майо олицетворява качества, липсвали на партията досега. Той отхвърля определението \"популист“ и смекчава реториката. В движението официално вече не се говори за излизане от еврозоната, а заклеймяването на коалициите е забравено.  Критиците му изтъкват липсата на висше образование и на трудов стаж и го определят като политическа марионетка. Ди Майо контраатакува, сочейки 40-годишния френски президент Еманюел Макрон и 31-годишния австрийски канцлер Себастиан Курц. Стратегията му засега се оказва успешна - за движение \"5 звезди“ гласуваха близо една трета от италианците.", "date": "2018.03.07", "title": "Луиджи ди Майо - млад, елегантен и с умерен дискурс"}
{"url": "https://www.bgonair.bg/world/2018-03-07/sintiya-niksan-ot-seksat-i-gradat-obmislya-da-se-kandidatira-za-gubernator-na-nyu-york", "text": "Актрисата от хитовия сериал \"Сексът и градът\" Синтия Никсън сериозно обмисля възможността да се кандидатира за губернатор на щата Ню Йорк. Според запознати 51-годишната звезда вероятно ще получи подкрепата на либерални политически сили и ще се изправи срещу Андрю Куомо. Сегашният губернатор на щата планираше да се кандидатира за трети мандат. Никсън вече е започнала да събира екип, който да ѝ помогне в първичните избори. Актрисата има опит в предизборни кампании. През 2013 г. тя участваше в предизборния щаб на сегашния кмет на Ню Йорк Бил де Блазио.  ", "date": "2018.03.07", "title": "Синтия Никсън от \"Сексът и градът\" обмисля да се кандидатира за губернатор на Ню Йорк"}
{"url": "https://www.bgonair.bg/world/2018-03-07/vlak-udari-kamion-tsisterna-s-22-tona-solna-kiselina-v-sasht", "text": "Един човек пострада при сблъсък на товарен влак с дизелово гориво и камион-цистерна, който превозвал 22 тона солна киселина. Катастрофата стана в западната част на щата Пенсилвания. Заради инцидента и последвалия разлив, една от централните магистрали в американския щат беше затворена. 20 души бяха евакуирани по спешност, а причините за инцидента се разследват.  ", "date": "2018.03.07", "title": "Влак удари камион-цистерна с 22 тона солна киселина в САЩ"}
{"url": "https://www.bgonair.bg/reportazhi/2018-03-07/velikden-za-vseki-dari-praznik-na-baba-i-dyado", "text": "\r\n Месец преди най-големия православен празник, започна кампанията \"Великден за всеки – дари празник на баба и дядо\".  Целта е да се помогне на възрастните хора, които няма да получат надбавка. В предишните две кампании бяха събрани близо един милион лева и тонове храна. За пенсионерите, които няма да получат надбавки, ще има ваучери за храна на стойност 20 лева. Тази година кампанията има и още една цел – да научи децата да не хвърлят храна.  \"Предизвикателството е да влезем в българските училища, да разкажем на децата кои са здравословните храни, как е добре да се храним здравословно, за това, че една наранена ябълка и един презрял банан е по-добре да се превърнат в здравословен шейк, отколкото да бъдат изхвърлени на боклука\", обясни омбудсманът Мая Манолова. На пенсионерите ще бъдат раздадени и козунаци, направени от лицата на кампанията - Миро, Анелия, Деси Бакърджиева, Тити, Криско и Тончо Токмакчиев.  В рамките на кампанията, всеки може да дари средства със SMS и по банков път. Вижте още в репортажа на Даяна Георгиева.", "date": "2018.03.07", "title": "\"Великден за всеки – дари празник на баба и дядо\""}
{"url": "https://www.bgonair.bg/bulgaria/2018-03-07/parlamentat-preodolya-prezidentskoto-veto-varhu-zakona-za-ktb", "text": "Депутатите отново преодоляха президентско вето. Този път върху Закона за банковата несъстоятелност. Сред авторите му е и депутатът от ДПС Делян Пеевски. Според държавния глава е опасно законът да действа със задна дата. Идеята на вносителите обаче е да бъдат събрани всички вземания за фалиралата КТБ, които са избегнати чрез цесии и прихващания. От ДПС са поискали справка от финансовия министър Владислав Горанов за това колко такива са извършени. В момента се водят 205 дела срещу незаконни прихващания, а общата им сума е за над 1,100 млрд. лева.", "date": "2018.03.07", "title": "Парламентът преодоля президентското вето върху Закона за КТБ"}
{"url": "https://www.bgonair.bg/direktno/2018-03-07/mrasniyat-vazduh-ubiva-imuniteta", "text": "\r\n Мръсният въздух убива имунитета, каза директорът на Института по микробиология към БАН Христо Найденски. Той припомни, че начинът, по който живеем и мястото са особено важни. Приемът на пробиотици и пребиотици не е панацея, това трябва да става само по лекарско предписание и в конкретни сезони, посочи той.  Чужденците, които идват у нас от далечни дестинации, както и българи, пътуващи в екзотични страни, са най-честите преносители на нови заболявания. И въпреки това редити у нас вече са ежедневни, най-малкото заради климата, посочи още Найденски. Във втората част на предаването дерматологът д-р Анелия Здравкова обяснява, че все по-малки пациенти искат козметични процедури. Случвало се е дори непълнолетни да искат да си направят устни, посочи тя. Има обаче и друга крайност - твърде зрели хора очакват да постигнат високи резултати с помощта на естетичната медицина.", "date": "2018.03.07", "title": "Мръсният въздух убива имунитета"}
{"url": "https://www.bgonair.bg/sutreshen-blok/2018-03-07/korneliya-ninova-bila-pritesnena-ot-uspeha-na-pravitelstvoto", "text": "\r\n Така евродепутатът от ГЕРБ Емил Радев коментира в \" \" днешните протести и исканата оставка на правителството от страна на БСП. По думите на Радев протестът за продажбата на ЧЕЗ не е трябвало да се води пред Министерския съвет, а пред чешкото посолство. \" \", отбеляза евродепутатът. Според него не е сериозно опозицията да \"подхвърля фрази\" и обвинения без никакви доказателства. Радев обясни, че в момента се готвят промени в Закона за борба с прането на пари и финансирането на тероризма, които ще го направят много по-мобилен. \" \", уточни още той пред  . Евродепутатът подчерта, че ще се премахнат и анонимните банкови сейфове и ще станат ясни всички собственици на фирми в цяла Европа.", "date": "2018.03.07", "title": "Корнелия Нинова е притеснена от успеха на \"Борисов 3\", смята евродепутат"}
{"url": "https://www.bgonair.bg/denqt-on-air/2018-03-07/glas-ot-bsp-obratnoto-broene-za-tova-upravlenie-zapochna", "text": "\r\n Това заяви пред   членът на Изпълнителното бюро на БСП  . По-рано днес политически партии и неправителствени организации поискаха пред Министерския съвет разваляне на сделката за ЧЕЗ и поемането на електроразпределителното дружество от държавата, както и оставка на целия кабинет \"Борисов 3\". Според социалиста Атанас Зафиров днес е бил разбит още един голям мит - че БСП е сама в тези протести. Той посочи, че редом до Столетницата са много партии.  \" \", категоричен бе гостът в предаването  . По думите му чешката страна търси най-високата цена за продажбата на дружеството и основният мотив е финансовият, а негативът ще бъде обран от българското население. Зафиров обясни, че експерти на БСП са изчислили капацитета на продадената енергия на свободния пазар от компанията на Гинка Върбакова, която спечели конкурса за закупуването на ЧЕЗ. Според изчисленията ставало въпрос за около 12 хил. лева.  \" \", заяви Зафиров и добави, че от БСП настояват прокуратурата да се занимае с произхода на парите, с които трябва да бъде закупено електроразпределителното дружество. Отказът на правителството да ратифицира Истанбулската конвенция той определи като  . От БСП щели да продължат да искат референдум по темата за гласуването на спорната конвенция.  ", "date": "2018.03.07", "title": "Глас от БСП: Обратното броене за това правителство започна!"}
{"url": "https://www.bgonair.bg/bulgaria/2018-03-07/trus-v-obedineni-patrioti-valeri-simeonov-s-obidi-kam-ruskiya-patriarh", "text": "\r\n Валери Симеонов отново предизвика смут със свое изказване. Този път той вбеси дори своите партньори от \"Обединени патриоти\", които се разграничиха от позицията му.  В свой коментар за поведението на руския патриарх Кирил, вицепремиерът го нарече \"второразрядно съветско ченге\" и \"хитрец\".  За тези думи на Валери Симеонов \"Атака\" и ВМРО поискаха лидерът на НФСБ да се извини публично. Волен Сидеров припомни, че това не е първият конфликт между него и Симеонов, и предупреди, че няма да подмине обида към вярата и Православната църква. ", "date": "2018.03.07", "title": "Трус в \"Обединени патриоти\": Валери Симеонов с обиди към руския патриарх"}
{"url": "https://www.bgonair.bg/bulgaria/2018-03-07/1500-pernichani-poiskaha-ostavkata-na-shefa-na-toplofikatsiya-v-grada", "text": "\r\n 1500 човека протестираха в центъра на Перник. Поводът - честите аварии и липсата на топла вода и парно в града. По думите на хората през по-голямата част от най-студения месец февруари, абонатите са били с нарушено топлоподаване. Протестиращите поискаха и оставката на управителя на \"Топлофикация-Перник\" Любомир Спасов, а Министерството на енергетиката влезе в дружеството за проверка. Управителят на на \"Топлофикация-Перник\" слезе при протестиращите с охрана, за да отговори на въпросите им. \"Топлофикация\" е в това състояние, което вие твърдите, защото всички вие, които сте тук, плюс останалата част на града, ни дължи 40 млн. за отопление. Ремонти се правят всяка година и всяка година се инвестира минимум по 1,5 млн. в котела\", каза Любомир Спасов към протестиращите. От днес министър Теменужка Петкова разпореди проверка в \"Топлофикация-Перник\", която да изясни подава ли се по-малка мощност от необходимото и има ли източване на дружеството. ", "date": "2018.03.07", "title": "1500 перничани поискаха оставката на шефа на \"Топлофикация\" в града"}
{"url": "https://www.bgonair.bg/reportazhi/2018-03-07/na-lunata-li-sme-uzhasen-pat-tormozi-zhitelite-na-selo-elena", "text": "\r\n Хората в село Елена не могат да си спомнят кога последно е правен ремонт на 3-километровата отсечка, която ги свързва с близкото село Славяново. На места пътят е пропаднал изцяло, а дупките са толкова много, че е невъзможно да се избегнат. Ежедневно по пътя се движи и училищен автобус. С него повече от 50 деца от 3 населени места отиват на училище в село Славяново. Днес обаче автобусът не е в училището, а в автосервиз. Причината е лошото състояние на пътя. Тогава учениците разчитат на услугите на частен превозвач.  За лошото състояние на пътя кметът на с. Елена подавал множество сигнали в Община Хасково. Реакция до този момент обаче няма.  Сигнал за състояние на пътя е подаден и в платформата HelpBook.info. Сайтът дава възможност за публична комуникация с институциите и прозрачност при тяхното решение. Очаква се частична рехабилитация на отсечката да бъде направена, когато позволят метеорологичните условия. ", "date": "2018.03.07", "title": "На Луната ли сме? Ужасен път тормози жителите на село Елена"}
{"url": "https://www.bgonair.bg/denqt-on-air/2018-03-07/patriot-poryaza-bsp-sotsialistite-iskat-na-vsyaka-tsena-vav-vlastta-kato-dps", "text": "\r\n Това каза в студиото на \" \" общинският съветник от ВМРО Карлос Контрера по повод провелия се днес протест на граждани и организации, искащи развалянето на сделката по продажбата на ЧЕЗ и незабавна оставка на правителството. Недоволството бе подкрепено и от народните представители от БСП. \" \", подчерта общинският съветник. Членът на ВМРО коментира и казуса с д-р Иван Димитров и убийството на Жоро Джевизов-Плъха, който се разрази в последните няколко дни. \" \", обясни той пред  . Според него основният проблем е, че хората нямат доверие на институциите и има тотален дефицит на чувство за сигурност в обществото. \" \", допълни още Карлос Контрера.", "date": "2018.03.07", "title": "Патриот поряза БСП: Искат на всяка цена във властта... като ДПС"}
{"url": "https://www.bgonair.bg/bulgaria/2018-03-07/balgarska-sleda-v-shtand-za-elektromobili-i-superkoli-v-zheneva", "text": "\r\n Отново издигнахме български щанд на престижния автосалон в Женева. Международното изложение отваря врати за публиката утре, а тази година фокусът е върху електромобилите.  Именно две такива коли на българо-германската компания \"Син Карс\" са изложени в швейцарския град. Единият спортен автомобил е хибрид, докато другият може да се произведе по желание на клиента – с бензинов двигател, с електрически мотор или и с двете.  Зад суперколите стои русенският инженер, автомобилен състезател и бизнесмен Росен Даскалов.", "date": "2018.03.07", "title": "Българска следа в щанд за електромобили и суперколи в Женева"}
{"url": "https://www.bgonair.bg/bulgaria/2018-03-07/sofiya-se-prevrashta-v-grad-na-kinoto-ot-7-do-29-mart", "text": "22-ят Международен София Филм Фест ще превърне столицата в град на киното от 7 до 29 март. Очакват ни 172 пълнометражни игрални и документални заглавия, както и над 20 късометражни филма. Фестивалът ще бъде открит с \"Ага\" на Милко Лазаров. Филмът е копродукция на България, Германия и Франция и вече закри с огромен успех основната конкурсна програма на Берлинале 2018.  Отличен е с две награди от най-стария кинофестивал в света – Венеция. Програмата на 22-ия София Филм Фест е многообразна и всеки може да намери това, което го вълнува, уверяват организатоите. Сред филмите, с които зрителите могат да се запознаят, са \"Квадратът\" - носител на \"Златна палма\" от миналата година и шведският претендент за \"Оскар\" за чуждоезичен филм. Освен това - \"За тялото и душата\" - със \"Златна мечка\" от Берлинале 2017, както и тазгодишният носител на \"Златна мечка\" - \"Не ме докосвай\".  Българската публика ще има възможността да се срещне с творци като украинския режисьор Роман Балаян, майстора на документалистиката с 3 номинации за \"Оскар\" и носител на БАФТА Вим Вендерс, както и легендарния провокатор Ейбъл Ферара - автор на култовите \"Лошият лейтенант\" с Харви Кайтел и \"Кралят на Ню Йорк\" с Кристофър Уокън. Ейбъл Ферара ще получи Наградата на София на Столичната община за цялостен принос към киното и ще води два майсторски класа. Тази година акцентът е върху масовия спорт и значението му като приоритет в живота на хората. Този специален фокус ще присъства и във филмовата програма на фестивала чрез селекция от филми и събития на спортна тематика. За 16-и път международно жури ще определи фаворита за Голямата награда в конкурса. Световно признатата унгарска режисьорка Илдико Енеди ще оглави журито. Последният ѝ филм \"За тялото и душата\" (On Body and Soul) покори Берлинале и беше удостоен със \"Златна мечка\" в началото на 2017 г., имаше и номинация за чуждоезичен \"Оскар\".  Претендентите за Голямата награда на фестивала са 12. Два от тях са български: \"3/4\" на Илиян Метев и \"Радиограмофон\" на Рузие Хасанова, информира репортерът на Bulgaria ON AIR Ива Григорова. На 22-ия София Филм Фест ще бъдат представени общо 46 български пълнометражни игрални и документални филма, 11 от които са документални премиери. Балканската конкурсна програма традиционно съдържа някои от най-добрите творби, създадени през последната година. Българското участие в програмата са новият филм на Илиян Джевелеков \"Вездесъщият\", както и българският боксофис хит \"Възвишение\" на Виктор Божинов. ", "date": "2018.03.07", "title": "София се превръща в град на киното от 7 до 29 март"}
{"url": "https://www.bgonair.bg/bulgaria/2018-03-07/pravitelstvoto-izteglya-istanbulskata-konventsiya", "text": "Властта изтегля Истанбулската конвенция и темата влиза в дневния ред на правителството още днес.  Конвенцията предизвика множество скандали и протести в последните месеци като доведе до реакции на политици, общественици и дори беше отречена от светия синод. Застъпниците пък са категорични, че с нея страната по-лесно ще се бори с насилието над жени. Кабинетът ще обсъди и проектите за новите лични документи, които трябва да бъдат готови още през 2019 година.", "date": "2018.03.07", "title": "Правителството изтегля Истанбулската конвенция"}
{"url": "https://www.bgonair.bg/bulgaria/2018-03-07/borisov-naredi-da-se-promeni-nakazatelniyat-kodeks-za-samootbrana", "text": "\r\n След случая в Пловдив премиерът Бойко Борисов нареди на министрите на правосъдието Цецка Цачева и на вътрешните работи Валентин Радев до края на март да бъдат предложени нови текстове в Наказателния кодекс, които да уреждат статута на неизбежната самоотбрана.  Вчера съдът пусна от ареста лекаря, задържан и обвинен за убийството на крадеца Жоро Джевизов-Плъха с мярка подписка. На д-р Иван Димитров ще бъде повдигнато обвинение за незаконно притежание на патроните и пистолета, с който е убил Жоро Плъха.", "date": "2018.03.07", "title": "Борисов нареди да се промени Наказателният кодекс за самоотбрана"}
{"url": "https://www.bgonair.bg/bulgaria/2018-03-07/rabotnitsi-nameriha-granata-do-plovdivska-tsarkva", "text": "\r\n Открита граната затвори църква в Пловдив. От сутринта районът е отцепен.  Гранатата е намерена около 5:30 сутринта от работници на сметоизвозващата фирма близо до църквата “Свети Николай Чудотворец”. Преди в района се помещавало военно поделение, като е възможно все още да има стари заровени снаряди.  Самата църква също е затворена и попада в част на заградения терен. До идването на експерти от София районът е отцепен и обезопасен от полицейски екипи.  В същото време хората в района се притесняват гранатата да не избухне.", "date": "2018.03.07", "title": "Работници намериха граната до пловдивска църква"}
{"url": "https://www.bgonair.bg/bulgaria/2018-03-07/grazhdani-pred-ms-ne-iskat-sdelkata-s-chez-i-kabinetat-borisov-na-vlast", "text": "\r\n \n Не на аферата \"ЧЕЗ\". Протест под този надслов се проведе пред сградата на Министерския съвет. Той бе организиран от политическите партии БСП, \"Възраждане\" и \"Пролет\", както и от неправителствени организации. Основното искане на хората бе развалянето на сделката с ЧЕЗ и поемането на електроразпределителното дружество от държавата, както и оставка на целия кабинет \"Борисов 3\" заради политиката, която води. Пред събралите се излезе Корнелия Нинова и се обърна към премиера, заявявайки, че народът всеки ден е по улиците и си казва думата, а конкретната такава била \"Оставка\". \"Цялото отвоюване на паралелната държава, наречена \"Бойко Борисов\" и неговата шайка е необходимо сега и вече никой не си правил илюзията, че Гинка от Пазарджик следи Борисов\", бяха думите на лидера на БСП. Елена Йончева също излезе пред събралата се тълпа и заяви, че \"партия ГЕРБ е корумпирана, организирана шайка, а \"Кум-гейт\" има във всеки град\". Хората ще се съберат отново на протест следващата седмица, но този път пред ЧЕЗ, ако сделката с чешката компания се осъществи. Организаторите на протеста бяха разпечатили формуляр с оставката на Бойко Борисов. Опитаха се да го внесат в сградата на Министерския съвет, но бяха спрени от полицията. Намекна се още, че управляващите имали намерение след 2 седмици отново да се опитат да внесат за ратифициране Истанбулската конвенция.    ", "date": "2018.03.07", "title": "Граждани пред МС: Не искат сделката с ЧЕЗ и кабинета \"Борисов\" на власт!"}
{"url": "https://www.bgonair.bg/sutreshen-blok/2018-03-07/220-hil-balgari-sa-stavali-zhertva-na-grabezh-vseki-peti-gotov-na-samozashtita", "text": "\r\n 220 хил. пълнолетни българи декларират, че са ставали жертва на грабеж или друго престъпление в последната една година. 62% от хората пък биха се обърнали при проблем, свързан с личната сигурност, към полицията, а близо 20% - към роднини. 29 на 100 от българите не се чувстват сигурни в домовете си.Това показват данни от национално представително проучване на Изследователски център \"Тренд\"за нагласите на българите към личната им сигурност. Във връзка с убийството на крадеца Жоро Джевизов-Плъха, който беше застрелян от д-р Иван Димитров в Пловдив социологът Евелина Славкова посочи пред  , че на практика протестите в града, провокирани от ареста на лекаря, не са били изненада за никого. \"Хората излязоха на улицата, защото ареста на д-р Димитров и първоначалната информация, която беше дадена за случая, беше символ на това, че не можеш сам да се защитаваш в собствения си дом, ако някой те нападне\", обясни социологът. \"Когато нямаш доверие към институциите или то е понижено, е съвсем нормално обществото да реагира по този начин\", каза още Евелина Славкова. Проучването на \"Тренд\" от своя страна показва, че всеки пети българин е готов сам да се защитава дори и с насилие. Помощ от полицията са склонни да търсят повече жителите на малки селища в сравнение със София. Общо 78 на сто твърдят, че в България човек не може да се разхожда навсякъде и по-всяко време, без да се страхува от престъпление.  Високи са дяловете на обявили, че изпитват страх от крадци (78%), хора от ромски произход (64%), хулигани (69%).", "date": "2018.03.07", "title": "220 хил. българи са ставали жертва на грабеж. Всеки пети - готов на самозащита!"}
{"url": "https://www.bgonair.bg/bulgaria/2018-03-07/referendum-za-ratifitsiraneto-na-istanbulskata-konventsiya-nyama-da-ima", "text": "\r\n Референдум за Истанбулската конвенция няма да има. Със скандал парламентът отхвърли предложението на БСП за допитването с въпрос: \"Против ли сте Народното събрание да ратифицира т.нар. Истанбулска конвенция\". Дебатите в НС преминаха бурно и със взаимни обиди. \"За\" гласуваха само 67 депутати от БСП с мотива, че народът трябва да бъде питан. \"Против\" бяха 121 народни представители. Всички депутати от ГЕРБ, ДПС и част от представители на \"Обединени патриоти\" и \"Воля\". Въздържаха се 23-ма.", "date": "2018.03.07", "title": "НС реши: Без референдум за ратифицирането на спорната ИК"}
{"url": "https://www.bgonair.bg/bulgaria/2018-03-07/istanbulskata-konventsiya-nyama-da-bade-glasuvana", "text": "\r\n Окончателно - Истанбулската конвенция няма да се гласува от българския парламент. Правителството изтегли документа в подкрепа на обществената реакция към него. Конвенцията предизвика множество скандали и протести в последните месеци като доведе до реакции на политици, общественици и дори беше отречена от Светия синод и Главното мюфтийство. Премиерът Бойко Борисов заяви, че след като се успокои общественото напрежение, Конвенцията ще бъде обсъдена на по-спокоен дебат. Към средата на март ще бъдат внесени предложенията за промяна на Наказателния кодекс и Закона за домашното насилие.  По този начин допълнително ще се гарантира безопасността на жените и децата в домашни условия.  Кабинетът обсъди и проектите за новите лични документи, които трябва да бъдат готови още през 2019 година. \r\n  ", "date": "2018.03.07", "title": "Много шум за нищо: Истанбулската конвенция няма да бъде гласувана"}
{"url": "https://www.bgonair.bg/bulgaria/2018-03-07/pernik-izliza-na-protest-sreshtu-toplofikatsiya", "text": "Перничани излизат на протест срещу \"Топлофикация\". Проблемите на местните започнаха още в края на миналата година, когато заради аварии топлата вода и парното им бяха спрени. Хората упрекнаха ръководството на местното дружество в невежество, а недоволството днес прераства в протест. Директорът на \"Топлофикация\" инж. Любомир Спасов е готов да отговори на всички възникнали въпроси на перничани, твърдят от дружеството. Междувременно министърът на енергетиката Теменужка Петкова разпореди да бъдат извършени проверки на топлофикационното дружество. Снимка: Олег Попов (Bulgaria ON AIR)", "date": "2018.03.07", "title": "Перник излиза на протест срещу \"Топлофикация\""}
{"url": "https://www.bgonair.bg/bulgaria/2018-03-07/prezidentstvoto-sled-videoto-s-patriarha-priznatelni-sme-na-vseki-ruski-voyn-zaginal-za-svobodata-ni", "text": "Руските медии излъчват упреците на Негово светейшество Кирил, но тяхната камера се оттегли преди отговора на президента. В него Румен Радев твърдо заяви, че \"така, както Църквата се бори за душата на всеки човек, така и ние сме признателни към паметта на всеки войн, сражавал се в руската армия под знамената на император Александър II и загинал за българската свобода, независимо от неговата народност\". Що се отнася до Освобождението, то е резултат от Руско-турската война и България е признателна на Русия, съобщиха от президентството в специално изявление за Президентът Радев казал още, че е бил впечатлен от тезата за \"силата на мълчанието\" в писанията на патриарх Кирил. Тогава Негово Светейшество Кирил спрял с упреците и каза \"добре, нека прелистим тази страница\". \"В края на разговора патриарх Кирил благодари на президента Радев и му пожела духовни сили на държавническото поприще. Българският държавен глава му благодари, но уточни, че още със заемането на поста е поискал благословия от мъдрия духовен водач на православните българи, Негово Светейшество Неофит, нашия патриарх, който му я е дал\", се посочва още в изявлението. Позицята на държавният ни глава идва на фона на публикуваното на сайта на Руската православна църква близо шестминутно видео от срещата на Всерусийския патриарх Кирил с президента Румен Радев, състояла се на 4-и март. От него става видно назидателната реч на Кирил към държавния ни глава, която предшества изявлението му на летището, когато пред журналисти, тръгвайки си заяви, че е огорчен...  „от официалната реторика на представители на държавата, като наравно с Русия същата роля почти да са изиграли Полша, Литва, Финландия“ в освобождението на България от османското иго. Руският патриарх смъмри президента Радев заради словото му на тържествената заря на 3 март в София, когато държавният глава изрази признателност за националното ни освобождение не на единната руска армия, а на различните народи, които са я съставяли - румънци, украинци, белоруси, финландци, поляци, литовци и др. На кадрите се вижда, че видимо ядосан патриарх Кирил изнася лекция със собствени интерпретации на историята на държавния ни глава. Той разказва колко трудно е било на Русия след поражението в Кримската война през 50-те години на XIX в. и как въпреки това \"в пълна дипломатическа изолация\" организира и провежда войната през 1877-78 г., което не е вярно. \"Още веднъж искам ясно да ви кажа, че Русия е освободила България. Не Полша, нито Литва, нито други страни. Русия. Искам откровено да кажа, че ми бе трудно да слушам всички тези позовавания на участия на други страни в Освобождението. Нито полският Сейм, нито литовският Сейм са вземали решение за започване на война с Османска Турция. Много се надявам, че медиите ни чуват и ще предадат някои разочарования на патриарха, който чу неправилна историческа интерпретация на събитията. Ние сме за историческата истина, г-н президент. Тази историческа истина ние я завоювахме със своята кръв. И не може да има никакви политически и прагматични причини, поради които тази историческа истина днес трябва да бъде премълчавана или лъжливо интерпретирана. Откровено ще ви кажа, че имам двойствено впечатление от този юбилей\", заявява патриархът на заключителната среща в Президентството ни. Според \"Комсомолская правда\" \"за пръв път по време на негово посещение в чужбина\" се случва патриарх Кирил да изкаже \"своето недоволство и то от първо лице\". Руското издание твърди, че от екипа на президентството изключили звука от срещата и за разговора се разбрало от руски говорител, който преразказал събитията. Снимка: Олег Попов (Bulgaria ON AIR)  ", "date": "2018.03.07", "title": "Президентството след видеото с патриарха: Признателни сме на всеки войн, загинал за свободата ни!"}
{"url": "https://www.bgonair.bg/sutreshen-blok/2018-03-07/i-dneshnoto-politichesko-menyu-predlaga-skandali-no-dokoga", "text": "\r\n Истанбулска конвенция, ЧЕЗ, убийство при обир в Пловдив, редица оставки, лъвчета от Разград, НЗОК, обиден патриарх и консул в Турция, който не отпразнува 3 март… тези и още скандали тресат държавата и народа ни през първите два месеца на годината. Днес са насрочени протести против правителството в цялата страна. \"Хубавото от тези скандали е, че видяхме, че има народ. Сега се протестира за всичко. Властта трябва да знае, че ѝ свърши спокойствието. Не може група от откъснати бюрократи да взимат решения за съдбата на народа. Ако не си вземат поука от тези скандали – нищо добро не ги чака\", подчерта политическият анализатор Михаил Константинов. В студиото на \"България сутрин\" той добави, че ГЕРБ и БСП не са единствените политически сили. \r\n  \r\n\"Както са озверели хората, така с удоволствие биха гласували за нещо ново\", категоричен бе  Константинов. \"Когато сравнително малки поводи водят от огромен обществен отзвук, това означава, че някой се опитва да държи капака на кипящия чайник. И дори да може засега да го задържи, той рано или късно ще гръмне. Това, че не се вярва на властта е символ за много дълбок проблем. Колкото повече управляващите дрънкат за успехите си, толкова по-зле за тях\", изтъкна пред Bulgaria ON AIR социологът Кънчо Стойчев. За финал на разговора гостите насочиха аналитичния си взор към процесите в Европа, но за повече детайли ", "date": "2018.03.07", "title": "И днешното политическо меню предлага: Скандали! Но докога?"}
{"url": "https://www.bgonair.bg/bulgaria/2018-03-07/ginka-varbakova-veche-e-v-chehiya-zapochvat-pregovorite-za-chez", "text": "Собсвеникът на \"Инерком\" Гинка Върбакова вече е в Чехия. Целта на посещението е да бъдат обсъдени вариантите за участие на българската държава в сделката за ЧЕЗ. Зад граница тя коментира, че финансирането вече е осигурено, но преговорите с чешката страна ще продължат още няколко дни. След това ще има пълна прозрачност пред медиите, категорична е още Върбакова.", "date": "2018.03.07", "title": "Гинка Върбакова вече е в Чехия, започват преговорите за ЧЕЗ"}
{"url": "https://www.bgonair.bg/bulgaria/2018-03-07/seriya-ot-protesti-atakuvat-dnes-ministerskiya-savet", "text": "Серия от протести днес ще се проведат у нас. Първият е с начало 9.00 и е пред сградата на Министерския съвет. Хората се събират срещу правителството, а организаторите са нарекли събитието \"Да му дръпнем шалтера!\" Протестиращите настояват за \"незабавна оставка на \"джендър правителството\", служебен кабинет за прочистване на бардака и смяна на системата\". В 11.00 пак пред МС ще има втори протест срещу станалата скандална сделка за продажбата на ЧЕЗ. Организаторите призовават гражданите да се присъединят заради \"измамното купуване на електродружеството\". Според тях се очакват хиляди недоволни от корупцията в България и в частност сделката за ЧЕЗ. Днес в 14.00 представители на БСП са решили да внесат и сигнал до главния прокурор Сотир Цацаров да се направи проверка на приватизацията на дружеството.  ", "date": "2018.03.07", "title": "Серия от протести атакуват днес Министерския съвет"}
{"url": "https://www.bgonair.bg/sutreshen-blok/2018-03-07/postepenno-proletta-idva-no-ni-chaka-oshte-dazhd", "text": "\r\n Днешният ден ще започне да изравнява разликите между Северна и Южна България, но това ще стане трудно и бавно. Едва около обяд облаците ще започнат да се разсейват. Градусите в страната варират от 0 до 19. Ще духа вятър от запад и югозапад, който ще носи пролетни нюанси.  Това прогнозира климатологът на Bulgaria ON AIR Симеон Матев. В студиото на \"България сутрин\" той отбеляза, че има възможност днес да усетим приближаването на пролетта.  \"През утрешния ден над страната отново ще има циклонален вихър, който ще донесе облаци и дъжд, но след това Балканите ще попаднат под топли въздушни маси. Това ще повиши температурите на места до над 20 градуса. Уикендът времето се очаква да бъде топъл и слънчев\", обясни синоптикът.   Нивата на повечето реки и язовири са повишени, а тъй като утре се очаква още дъжд водоемите трябва да се следят. След петък обстановката в речните нива ще се успокоява.", "date": "2018.03.07", "title": "Постепенно пролетта идва, но ни чака още дъжд"}
