{"url": "https://www.bgonair.bg/economy/2019-05-11/mercedes-maybach-gls-shte-bade-nay-skapata-kola-proizvezhdana-v-amerika", "text": "Германският производител Mercedes-Benz представи новото поколение на всъдеходния си флагман GLS по време на автосалона в Ню Йорк, а сега предстои премиерата на неговата суперлуксозна версия Mercedes-Maybach GLS. Тя ще се произвежда в същия завод във Ванс, щата Алабама, в който се сглобява и стандартния модел. Новият Mercedes ще бъде най-скъпият автомобил, който се прави на територията на САЩ, съобщи  . Според изпълнителния директор на подразделението на Mercedes в Щатите Дитмар Екслер, новият GLS ще бъде на разположение на дилърите до края на годината, докато версията на Mayabch ще бъде представена през есента, а продажбите ще стартират през 2020 г.  Всъдеходът ще запази някои от чертите на концепта Vision Ultimate Luxury, но част от детайлите ще бъдат променени. Под капака на серийната версия ще бъде поставен 4,0-литров бензинов V8 двигател с две турбини, който ще бъде подпомаган от електромотор. Тази версия ще се казва Maybach GLS 580. Именно това ще бъде и най-скъпият сериен автомобил, произвеждан някога на територията на Северна Америка. Сега тази \"титла\" принадлежи на Acura NSX, която струва 159 300 щатски долара. През лятото във Ванс обаче започва производството на седана Mercedes-Maybach S560 4Matic, който е оценен на 171 745 долара. Кросоувърът Mercedes-Maybach GLS 580 ще надмине и това постижение, тъй като стартовата му цена ще е 200 000 долара. Снимка: Mercedes-Benz.com  ", "date": "2019.05.11", "title": "Mercedes-Maybach GLS ще бъде най-скъпата кола произвеждана в Америка"}
{"url": "https://www.bgonair.bg/reportazhi/2019-05-11/nad-4-500-detsa-uchastvaha-vav-finala-na-sastezanieto-pazim-ezika-si", "text": "\r\n Над 4 500 деца от цялата страна премериха сили във финала на състезанието \"Пазим езика си\". Целата на надпреварата е да се види колко добре малчуганите владеят родния си език. Организатор на събитието е Гражданско сдружение \"Живата вода на България\". Спортен хъс, малко притеснение и огромно желание за победа - така 14 финалисти в състезанието \"Пазим езика си\", посрещнаха жури и публика. Целта на инициативата е създаването на трайни умения за правоговор и правопис на книжовен език. Децата са събрани от цяла България и са разделени в две групи - на представители на пети, и на шести клас. В състезанието участниците имаха нелеката задача за минута да решат има ли правописна и пунктуационна грешка в изречението и правилно ли са изписани думите.  Като председател на гражданско сружение \"Живата вода на България\", съпругата на президента - Десислава Радева, подкрепи участниците. А самият той лично наблюдава оспорваната надпревара. \"Ако искат да бъдат достойни българи и пълноценни граждани на света, те трябва да могат да мислят, да формулират своите мечти на български език - на нашия прекрасен език\", каза президентът. Уменията на участниците бяха оценявани от авторитетно жури, начело с проф. Владимир Атанасов от Софийския университет \"Св. Климент Охридски\".  ", "date": "2019.05.11", "title": "Над 4 500 деца участваха във финала на състезанието \"Пазим езика си\""}
{"url": "https://www.bgonair.bg/world/2019-05-11/masov-boy-v-parlamenta-na-hong-kong", "text": "Масово сбиване в парламента на Хонконг. Най-малко четирима души са пострадали. Разгорещеният спор възникнал между депутати от опозицията, лоялна на Пекин, и поддръжници на правителството. Причината за сбиването е опитите за промяна в текстовете на закона за екстрадицията. Новите поправки позволяват криминално проявени лица да бъдат изпращани и съдени в страни, с които няма споразумение за екстрадиция – каквато е Китай.   ", "date": "2019.05.11", "title": "Масов бой в парламента на Хонг Конг"}
{"url": "https://www.bgonair.bg/world/2019-05-11/prieha-zakon-za-vazstanovyavaneto-na-notr-dam", "text": "Френският парламент одобри на първо четене законопроект за възстановяването на катедралата Нотр Дам. Това се случи късно снощи след 13-часови дебати. Сега той ще бъде изпратен в Сената, който трябва да го гледа на 27 май.  Според законопроекта, възстановяването ще бъде извършено от дарения. А хората, които са решели да отделят от средствата си за ремонта на катедралата, ще получат данъчни облекчения. Ще бъде създаден и специален комитет, който ще контролира как се харчат средствата.  На 15 април в Нотр Дам избухна опустошителен пожар. Стихията унищожи покрива на готическата сградата и емблематичната кула-стрела, която падна на каменния свод и го проби на три места. Щетите нанесени от огъня са колосални, а реконструкцията на почти 900-годишния паметник може да струва няколко милиарда евро.  ", "date": "2019.05.11", "title": "Приеха закон за възстановяването на Нотр Дам"}
{"url": "https://www.bgonair.bg/oporni-hora/2019-05-11/rumen-hristov-skandalite-na-koito-stavame-svideteli-sa-delo-na-revanshizam", "text": "\r\n Скандалите, на които ставаме свидетели в последно време са дело на реваншизъм. Това обяви председателят на СДС Румен Христов в \" \". По думите му ГЕРБ действа правилно с исканите оставки и те до голяма степен успокояват обществото. Христов обаче бе категоричен, че големият проблем е, че подобно нещо не се случва в другите партии. Той също така сподели, че президентът Румен Радев не е равноотдалечен от всички партии и това се вижда с просто око.  Христов допълни пред  , че споразумението между СДС и ГЕРБ може да прерасне  в коалиция в някои райони  на местните избори.    ", "date": "2019.05.11", "title": "Румен Христов : Скандалите, на които ставаме свидетели са дело на реваншизъм"}
{"url": "https://www.bgonair.bg/oporni-hora/2019-05-11/d-r-stoycho-katsarov-iskaniyata-na-protestirashtite-pediatri-sa-osnovatelni", "text": "\r\n Исканият на протестиращите педиатри са основателни. Това каза в \" \" д-р Стойчо Кацаров. Той допълни, че с раздаването на пари за увеличение на клиничните пътени няма да се решат проблемите в сектора.  Пред   Кацаров призова за цялостна реформа и попита защо тези проблеми не са били предвидени.   ", "date": "2019.05.11", "title": "Д-р Стойчо Кацаров: Исканията на протестиращите педиатри са основателни"}
{"url": "https://www.bgonair.bg/bulgaria/2019-05-11/izkazvane-na-turskiya-poslanik-v-kardzhali-vbesi-boyko-borisov", "text": "\r\n Задочен сблъсък на премиера Бойко Борисов с турския посланик у нас. Причината е скандално изказване на Хасан Улусой край Кърджали. По време на откриването на завод за автомобилни части, който е изграден с инвестиции от Турция, посланикът на страната заяви, че в България трябва интензивно да се изучава турски език в училищата - писмено и говоримо. Според него по този начин ще се увеличат инвестициите у нас.  Премиерът Бойко Борисов, който също присъстваше на церемонията, сподели, че ще поиска от посланика веднага да изясни думите си, за да не стават спекулации. Министър-председателят  добави, че не е работа на Улусой да дава съвети. Остра реакция по предложението на турския посланик у нас за задължително изучаване на турски език имаше и от лидера на БСП Корнелия Нинова. \"Това е абсолютно неприемливо и е поредният опит за чужда намеса във вътрешните работи на България. Днес честваме делото на Кирил и Методий, азбуката, езика си и приноса ни към другите славянски народи\", припомни Нинова.    ", "date": "2019.05.11", "title": "Изказване на турския посланик в Кърджали вбеси Бойко Борисов"}
{"url": "https://www.bgonair.bg/world/2019-05-11/chetirima-zaginaha-pri-eksploziya-vav-fabrika-za-pirotehnika-v-kolumbiya", "text": "Мащабна експлозия разтърси фабрика за пиротехника в столицата на Колумбия - Богота. Четирима души загинаха, а други 29 са ранени. Сред пострадалите има и 17 деца.  Инцидентът е станал по обяд местно време, когато в района имало много хора. Взривът е бил изключително силен. Нанесени са щети по няколко от съседните сгради, включително детска градина и училище. На място са изпратени пожарни екипи. Все още не са ясни причините за експлозията. Започнато е разследване.  ", "date": "2019.05.11", "title": "Четирима загинаха при експлозия във фабрика за пиротехника в Колумбия"}
{"url": "https://www.bgonair.bg/bulgaria/2019-05-11/elena-yoncheva-ne-mozhem-da-dostignem-tazi-evropa-za-koyato-mechtaem", "text": "Водачът на листата на \"БСП за България\" Елена Йончева използва остър език и за пореден път нападна управляващите и премиера Борисов по време на предизборна среща в Добрич. Тя заяви, че при сегашния кабинет сме натикани в ъгъла на Европа. Това съобщи  \"12 години сме в ЕС, не можем да достигнем онази Европа, за която всички мечтаем. Всички български граждани искаме социална справедливост, достойни заплати и пенсии. Въпреки това, Борисов ни постави не само в ъгъла на ЕС, но и ни вади от него\", заяви Йончева пред симпатизанти. Йончева добави, че БСП води тази битка, която е не само за Европа, но и за България.  \"Затова, заедно с жители на всички градове и села у нас, създадохме \"Визия за България\" и \"Визия за Европа\". Тези два документа съдържат идеите на левицата за радикална промяна във всички сфери у нас, за да не бъдем първи във всички негативни класации в Европа и да живеем достойно. За да започнем изпълнението им, отново ни е нужна подкрепата на всички българи\", каза още тя.  Снимка: Димитър Кьосемарлиев\\Bulgaria ON AIR", "date": "2019.05.11", "title": "Елена Йончева: Не можем да достигнем тази Европа, за която мечтаем"}
{"url": "https://www.bgonair.bg/bulgaria/2019-05-11/porozhanov-poiska-da-publikuvat-imushtestvenata-mu-deklaratsiya", "text": "Земеделският министър Румен Порожанов с ответен удар срещу антикорупционната комисия. След като вчера стана ясно, че на страницата им не е публикувана пълната му имуществена декларация, днес той е поискал корекция.  Порожанов настоява да бъдат качени на сайта на комисията всички факти и обстоятелства около придобитите през 2017 година от него и съпругата му Веска имоти и земеделски земи.  Според първоначално изнесените данни, като министър той не е обявил придобиването от съпругата му на два апартамента и над 10 декара змеделски земи. Нямало и изрично отбелязване, че са съпруг и съпруга. От Министерството на земеделието и храните още вчера съобщиха за  , че ще изискат корекция и всички факти и обстоятелства ще бъдат публично оповестени.  ", "date": "2019.05.11", "title": "Порожанов поиска да публикуват имуществената му декларация"}
{"url": "https://www.bgonair.bg/bulgaria/2019-05-11/avariya-ostavi-nyakolko-kvartala-v-sofiya-bez-voda", "text": "\r\n Авария остави няколко квартала в София без вода часове наред. От дружеството-концесионер на няколко пъти сменяха крайния час на ремонта, което изнерви жителите на засегнатите райони. Аварията се случи в ранните часове на съботния ден. Тогава голяма тръба избива в района на кръстовището на булевардите \"България\" и \"Иван Гешов\". Според живущи в квартала при строежа на близките кооперации не е предвидена достатъчно голяма шахта, която да събира натрупалото се количество вода. Падащите листа от улучните дървета също затрудняват оттичането.  При избиването на водата от спуканата тръба, кал и мръсотия потичат към най-близките кооперации. Някои гаражи и мазета се оказват на косъм от наводненние. От \"Софийска вода\" съобщиха за  , че аварията е отстранена към 14 часа. Поради довършителни работи обаче, без вода остана малка част от кв. \"Хиподрума\".   ", "date": "2019.05.11", "title": "Авария остави няколко квартала в София без вода"}
{"url": "https://www.bgonair.bg/oporni-hora/2019-05-11/iskren-veselinov-popravkite-za-neizbezhnata-otbrana-sa-saobrazeni-s-reshenieto-na-ks", "text": "\r\n Поправките за неизбежна отбрана са съобразени с решението на Конституционния съд. Това заяви в \" \" заместник-председателят на ВМРО Искрен Веселинов. По думите му сегашния закон се различава коренно от този, който бе приет през 1997 година. Според Веселинов тогава много от текстовете в акта са били противоконституционни.  Депутатът също така сподели пред  , чe колкото по-разширен е обхватът на неизбежната отбрана, толкова по-малко битова престъпност ще имаме.  ", "date": "2019.05.11", "title": "Поправките за неизбежна отбрана са съобразени с решението на КС, категорични са от ВМРО"}
{"url": "https://www.bgonair.bg/world/2019-05-11/pravitelstvoto-na-tsipras-poluchi-vot-na-doverie-predi-izborite", "text": "\r\n Правителството на Гърция спечели поискания вот на доверие. Подкрепата за премиера Алексис Ципрас идва в навечерието на евроизборите и местния вот. След тричасови разгорещени дебати Алексис Ципрас получи подкрепата на 153 депутати в 300-местния парламент. Победата беше важна за правителството, тъй като по-рано тази седмица беше обявен нов финансов план с мерки срещу тежкото икономическо състояние на населението. Той предвижда намаляването на данъците, както и месечни добавки за пенсионерите, чиито доходи се свиха значително по време на почти 10-годишната криза в страната.  \"Мерките, които въвеждаме и много скоро ще гласуваме, имат за цел да възстановяваят авторитета и достойнството на хората. Бих казал, че с тях се отбелязва едно ново начало за нашата страна\", каза Ципрас. Причина за гласуването стана скандално изказване на заместник-министъра на здравеопазването Павлос Полакис. Той обвини един от опозиционните политици, който е с увреждания, че се е възползвал от заболяването си, за да получи преференциално отношение при осигуряването на държавна работа. А веднага след победата на Ципрас, от опозицията заявиха, че мерките за финансови облекчения на гърците са предизборен трик.  На 26 май гърците ще гласуват едновременно в избори за Европейски парламент и за местна власт. Те се разглезжадт като генерална репетиция за парламентарните избори през октомври. Според анализатори обаче доверието в лявото правителство на Ципрас е намаляло за сметка на консервативната опозиция.  ", "date": "2019.05.11", "title": "Правителството на Ципрас получи вот на доверие преди изборите"}
{"url": "https://www.bgonair.bg/world/2019-05-11/petima-raneni-sled-udar-mezhdu-samolet-i-kamion-na-letishteto-v-toronto", "text": "Петима души са ранени след сблъсък между самолет и камион-цистерна на летището в Торонто. Машината на \"Air Canada Jass\" изпълнявала полет от Торонто до Съдбъри.  Малко след излитането пилотите поискали разрешение да се върнат обратно, заради лошо време. При приземяването обаче самолетът се ударил в камион-цистерна за гориво. Като по чудо не се стигнало до експлозия.  Срещу шофьора на цистерната са повдигнати обвинения за опасно шофиране.  ", "date": "2019.05.11", "title": "Петима ранени след удар между самолет и камион на летището в Торонто"}
{"url": "https://www.bgonair.bg/comments/2019-05-11/g-dimov-ne-es-ne-mozhe-bez-turtsiya-a-turtsiya-ne-mozhe-bez-es", "text": "\r\n  - това заяви в предаването  по   бившият ни генерален консул в страната Георги Димов по повод изказването на турския президент Ердоган.  На 9 май държавният глава на южните ни съседи заяви, че Европейският съюз се нуждае повече от Турция, отколкото Турция от Евросъюза и  .  Това изявление на турския президент стана факт след критиките на Европейския съюз за отмяна на резултата от изборите в Истанбул, където опозиционният кандидат спечели, и насрочването на нови избори за кмет на града на 23 юни.  , категоричен беше Димов. , посочи още Георги Димов. В предаването   дипломатът коментира още отмяната на изборния резултат в Истанбул и защо Европейския съюз реагира така остро на насрочването на нови избори.  Гледайте целият разговор на Милена Милотинова с Георги Димов във видеото.  Харесайте и страницата ни във Facebook ", "date": "2019.05.11", "title": "Г. Димов: Не ЕС не може без Турция, а Турция не може без ЕС"}
{"url": "https://www.bgonair.bg/bulgaria/2019-05-11/dnes-publikuvat-rezultatite-ot-parvo-klasirane-za-detskite-gradini-v-sofiya", "text": "Днес се публикуват резултатите от първото класиране за детските градини в София. Те ще бъдат качени в информационната система на детските заведения и подготвителни групи в училищата.  Вчера, в Столичната община под граждански контрол се извърши самото класиране на деца в общински самостоятелни детски ясли, детски градини и подготвителни групи в общински училища с прием от септември тази година. Още вчера стана ясно, че над 7000 деца остават без места.  ", "date": "2019.05.11", "title": "Днес публикуват резултатите от първо класиране за детските градини в София"}
{"url": "https://www.bgonair.bg/reportazhi/2019-05-11/zhiteli-na-chernomorets-zapochnaha-pochistvane-na-plazha-vromos", "text": "\r\n Жители на Черноморец почистват плажа Вромос. Според тях ивицата е пълна с боклуци, останали от дивокъмпингуващите. Плажът се намира край курортното градче Черноморец, което е известно с големия наплив от туристи и къмпингуващи през лятото. Местните жители започнаха да почистват боклуците от плажа, за да го подготвят за началото на сезона. Според тях голяма част от отпадъците са оставени от къмпингуващите още през миналото лято. Те също така обявиха, че къмпингуването в района е незаконно. През миналото лято Здравната инспекция обяви плажа за радиоактивен, но местните хора обявиха това за грешка.  ", "date": "2019.05.11", "title": "Жители на Черноморец започнаха почистване на плажа Вромос"}
{"url": "https://www.bgonair.bg/world/2019-05-11/prebiha-zhurnalist-kritikuval-erdogan", "text": "Пребиха жестоко турски журналист и критик на правителството на президента Реджеп Ердоган. Явуз Демираг е нападнат късно снощи пред дома му, след като се прибирал от участие в телевизионно предаване.  Известният журналист е атакуван с бухалки от най-малко шестима души. Настанен е в реанимация в болница в Истанбул. Състоянието му е стабилно и няма опасност за живота му. Засега не е ясна причината за нападението. Явуз Демираг е отявлен критик на Ердоган. Срещу него се е водел съдебен процес за обида на турския президент. Очаквало се е да влезе в затвора следващата седмица. Според негови колеги атаката има връзка с делото и присъдата.  ", "date": "2019.05.11", "title": "Пребиха журналист критикувал Ердоган"}
{"url": "https://www.bgonair.bg/bulgaria/2019-05-11/signali-v-helpbook-smetishta-opasni-shahti-nyama-pari-za-remonti", "text": "Граждани сигнализираха в платформата Helpbook.info за проблема за сметищата, които никнат като гъби в страната. \"Една голяма, хубава и отлична за отдих отбивка по Подбалканския път е превърната в кочина. Става дума за отбивката над село Буново. Слизаш от колата и накъдето и да се обърнеш виждаш отпадъци – около беседката, пред и зад чешмата, надолу по пътеката (ако се престрашиш да нагазиш натам в свинщината), по самия паркинг на отбивката. Моля, съответните органи да предприемат мерки и да почистят, защото виждайки толкова непочистен боклук, явно всеки се чувства оправдан да изхвърли и своя собствен, без да се замисли. Скоро ще се превърне в мини сметище. Грозна и тъжна гледка е.“ Продължаваме със следващия сигнал за недостиг на сметосъбиращи съдове в кв. \"Киноцентъра\". Според нашия потребител наличните контейнери за боклук са били изкупени от новопоявилите се собственици на имоти за лична сметка. Нови кошове така и не са били доставени, за да покрият нуждите на живущите в района. Информираха ни и за опасна шахта в район Слатина до натоварения бул. \"Брюксел\". До посочения светофар на кръстовището са монтирани нови капаци на шахти, но изпълнението е немарливо, както се вижда от изпратените снимки. Липсват части от плочките, които не са сложени и зеят дълбоки дупки. Всичко това създава предпоставки за инциденти, особено в тъмната част на денонощието. В друг сигнал проблемът е сходен - отново за опасна шахта. Съоръжението, което се намира на тротоар, е с разрушени капаци, изгнила метална конструкция и със сериозна дълбочина. Около него саморъчно са закрепени дървени прътове и ограничителна лента, с които да се предупредят преминаващите за опасността. Завършваме обзора със сигнал, озаглавен \"Пращате ни за зелен хайвер\". Разочарованието е породено от отговора на район Панчарево по повод предишен сигнал за нужда от асфалтиране на улица в с. Герман. В отговора на общината обясняват, че не са предвидени пари за това в бюджета на район \"Витоша\". \"Откога с. Герман е на територията на район Витоша. Това е безумие!\", възмущава се потребителят. Това са само малка част от получените сигнали през седмицата. Ако видите нередност, проблем, с който се сблъсквате всеки ден и искате да подадете сигнал - направете го онлайн в HelpBook.info.", "date": "2019.05.11", "title": "Сигнали в HelpBook: Сметища, опасни шахти, няма пари за ремонти..."}
{"url": "https://www.bgonair.bg/bulgaria/2019-05-11/v-osem-haskovski-sela-vodata-e-negodna-za-piene", "text": "Водата в осем села в Хасковско е забранена за пиене. Това са харманлийските села Българин, Шишманово, Рогозиново, Доситеево, Овчарово, Коларово, Богомил и село Тянево в съседната община Симеоновград. Това съобщиха от РЗИ, цитирани от  .  Причината за забраната е наличието на внезапно завишени стойности на флуориди. От здравната инспекция вече са връчили уведомително писмо на община Харманли. В него се пояснява, че водата не може да се ползва за питейни нужди и за приготвяне на храна. Тя обаче може да бъде употребявана за хигиенни цели, посочват от РЗИ.  ВиК -Хасково се ангажира с график, като чиста питейна вода ще бъде доставяна в селата с помощта на три водоноски. Снимка: pixabay.com   ", "date": "2019.05.11", "title": "В осем хасковски села водата е негодна за пиене"}
{"url": "https://www.bgonair.bg/bulgaria/2019-05-11/ubietsat-ot-kostenets-nay-veroyatno-se-ukriva-v-gorata-okolo-grada", "text": "Продължава издирването на убиеца от Костенец. 42-годишният Стоян Зайков, който е предполагаемият убиец на съпругата си, най-вероятно се укрива в гората около града.  Разследването на убийството продължава, като в Костенец са и екипи на Специализирания отряд за борба с тероризма. Хората в града пък не желаят да говорят, тъй като Стоян все още се издирва и те се страхуват за живота си.   ", "date": "2019.05.11", "title": "Убиецът от Костенец най-вероятно се укрива в гората около града"}
{"url": "https://www.bgonair.bg/bulgaria/2019-05-11/dnes-ni-ochakva-slanchevo-i-toplo-vreme", "text": "Днес над по-голямата част от страната ще бъде предимно слънчево. По-значителна облачност ще има над източните райони, а в следобедните часове и над планинските, където на места ще превали краткотраен дъжд и ще прегърми.  Максималните температури ще са между 19 и 24 градуса, в София - около 20, сочи прогнозата на Националния институт по метеорология и хидрология, цитирана от  .  Над Черноморието ще бъде облачно, а в следобедните часове ще има краткотрайни валежи и гръмотевици. Там ще бъдат и по-ниски максималните температури - между 18 и 20 градуса, а на водата - 14°.  Над планините по-значителна облачност ще има в следобедните часове, когато на места ще превали. Ще духа умерен северозападен вятър. Максимална температура на височина 1200 метра около 14°, на 2000 метра - около 6°.  В неделя започва ново заоблачаване, като валежи и гръмотевични бури се очакват предимно в Западна България. Дневните температури в неделния ден ще останат високи около 19-25 градуса.  Снимка: pixabay.com  ", "date": "2019.05.11", "title": "Днес ни очаква слънчево и топло време"}
{"url": "https://www.bgonair.bg/bulgaria/2019-05-11/20-grada-u-nas-protestirat-sreshtu-strategiyata-za-deteto", "text": "Родители излизат на протест срещу Националната стратегия за детето. В около 20 града ще има демонстрации срещу документа. В София недоволните ще се съберат пред Министерския съвет в 17:30 часа. Протестът е провокиран от законодателни промени, които се правят, въпреки че стратегията е спряна. Министърът на труда и социалната политика Бисер Петков нарече \"фалшиви новини\" твърденията, че този документ предвижда отнемане на деца от родителите им. Протестиращите пък твърдят, че стратегията не работи за финансовото подпомагане на родителите с цел детето да остане в семейството.  ", "date": "2019.05.11", "title": "20 града у нас протестират срещу Стратегията за детето"}
{"url": "https://www.bgonair.bg/bulgaria/2019-05-11/dvama-mazhe-postradaha-tezhko-pri-katastrofa-kray-ruse", "text": "Двама мъже пострадаха тежко при катастрофа край Русе, след като автомобилът им се ударил в дърво. Те са откарани в болница с множество травми, включително и на главата.  Инцидентът станал малко преди шест часа тази сутрин. Автомобилът, в който били шофьорът и негов спътник, на 29 и 33 години, се движел по пътя Русе-Николово. На прав участък, по неясни причини, водачът изгубил управление. Колата навлязла в тревната ивица и се ударила странично в дърво. След това отскочила обратно на пътното платно. Ударът бил от лявата страна. Тъй като обаче автомобилът е с десен волан, по-тежко е пострадал пътникът на предната седалка.  Вероятно инцидентът се дължи на локвите и мократа пътна настилка в района, след снощния проливен дъжд там. Заради инцидента движението в участъка беше затруднено.  ", "date": "2019.05.11", "title": "Двама мъже пострадаха тежко при катастрофа край Русе"}
{"url": "https://www.bgonair.bg/bulgaria/2019-05-11/zhiteli-na-selo-ilindentsi-iskat-da-napusnat-vik", "text": "\r\n Протест заради скъпа вода събра десетки жители на село Илинденци, край Струмяни. Хората настояха за излизане от ВиК асоциацията и създаване на собствено дружество.  Повече от година живеещите в община Струмяни хора плащат двойно по-скъпа цена за кубик изразходвана вода. Местните жители са категорични, че парите, които всеки месец внасят по фактури към ВиК дружеството в Благоевград не отговарят на изразходваното количество.  Те настояха за излизане от ВиК и създаване на местно дружество. Така вярват, че ще подобрят водопреносната мрежа и качеството на питейната вода.  ", "date": "2019.05.11", "title": "Жители на село Илинденци искат да напуснат ВиК"}
