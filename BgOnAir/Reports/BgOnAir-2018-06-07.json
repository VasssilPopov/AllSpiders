{"url": "https://www.bgonair.bg/denqt-on-air/2018-06-07/sotsialist-ne-biva-sled-38-godini-da-dopuskame-proval-na-proekta-belene", "text": "Парламентът реши да рестартира проекта АЕЦ \"Белене\". Със 172 гласа \"за\" и само 2 \"против\" парламентарно представените партии приеха да бъде подновен проектът за атомната централа. До 31 октомври енергийната комисия трябва да подготви процедурата по избор на нов инвеститор. До момента в проекта \"Белене\" са инвестирани около 3 милиарда лева от българските данъкоплатци. Така от ГЕРБ мотивираха решението си, с което искат рестарт АЕЦ \"Белене \". Втората атомна централа може да се изгради само на пазарен принцип от стратегически инвеститор и без държавни гаранции. Според депутата от БСП Васил Антонов  не бива този рестарт на проекта да се проваля и не бива да се позволява политиката да се бърка в икономиката на държавата. \"Изходните позиции на левицата и ГЕРБ за АЕЦ \"Белене\" са като цяло общи. И двете партии смятат, че \"Белене\" трябва да се изгради без държавни пари, но разликата е съществена - от БСП искаме мораториумът върху подновяването на проекта от 2012 година да отпадне, а това не е застъпено в предложението на ГЕРБ\", подчерта в студиото на \" \" социалистът. Той е сигурен, че интересите от руски и китайски инвеститори са сериозни и е напълно възможно някой да поиска да се сдобие с основния пакет акции. \"Атомната енергетика води икономиката нагоре. Ако не е тя, енергийният сектор щеше да фалира. В света няма случай на електроцентрала, която да е на загуба. Все пак обаче не трябва да опровергаваме този факт. През тези 38 години можеше да напарвим много, но изпуснахме шанса\", заяви пред   депутатът. По думите му с днешното решение депутатите са дали знак към инвеститорите да бъдат доста по-предпазливи и внимателни.", "date": "2018.06.07", "title": "Социалист: Не бива след 38 години да допускаме провал на проекта \"Белене\""}
{"url": "https://www.bgonair.bg/denqt-on-air/2018-06-07/mareshki-smenil-pozitsiyata-si-totalno-za-edna-godina", "text": "Веселин Марешки тотално е сменил позицията си след влизането на \"Воля\" в парламента. Това каза пред   народният представител от \"Обединени патриоти\" Александър Сиди по повод на спора между двете партии и предложенията на Марешки първо за провеждане на референдум за излизане на България от НАТО и по отношение на модернизацията на Българската армия. Веселин Марешки се обяви против отделянето на средствата за нова техника и поиска тези пари да се пренасочат към социалния сектор. \"Точно преди една година, при влизането си в Народното събрание, г-н Марешки е влязъл с програма, в която твърдо заявява, че застава зад приоритетите на България, които са европейското бъдеще, членството в НАТО\", припомни Сиди в студиото на  . Народният представител обясни, че смяната на позициите на Веселин Марешки е чист популистки ход, който цели повишаване на рейтинга на партия \"Воля\" и нейния лидер.  \"Темата за и против НАТО е като темата за и против Русия - тя е вечна в България\", допълни Александър Сиди. Той подчерта, че самият Веселин Марешки от гледна точка на успешния си бизнес, би трябвало да разбира, че инвестициите са добро нещо и че от там ще дойдат средствата, които след това да бъдат насочвани към социални сектори.  ", "date": "2018.06.07", "title": "Марешки сменил позицията си тотално за една година"}
{"url": "https://www.bgonair.bg/denqt-on-air/2018-06-07/borisov-se-pregrashta-s-ninova-no-nyama-da-pie-kafe-s-radev-utochni-zhurnalistka", "text": "Мога да обобщя последните събития така - Борисов се прегръща с Нинова и определено няма да пие кафе с Румен Радев. Той много ловко заигра с нея и с партията, обезсилвайки президента. Така журналистът Кристина Кръстева коментира в студиото на \" \" събитията на българската политическата сцена в последните няколко дни. Според нея Борисов е \"на ръба на бръснача\" с обсъждането на рестарта на \"Белене\", защото рискува да загуби голяма част от своя десен електорат. \"Когато десните чуят \"Белене\", веднага го свързват с Русия и това ги отблъсква. Определено премиерът прави голям скок в център-ляво, което е много рязък ход от негова страна. Въпреки това десните нямат друго представителство в НС\", подчерта Кръстева. По думите ѝ Борисов е раздвоен от дилемата дали да подаде оставка или не. \"Ако подаде оставка - това ще му е за трети път и ще е прекалено. Ако пък не подаде - електоратът му определено ще се свие и рискува да има много по-нисък резултат на следващите избори. И в двата случая има плюсове и минуси\", категорична е тя пред  . Журналистиката е на мнение, че партията \"Демократична България\" определено ще бъде сила в следващото Народно събрание, а Слави Трифонов би събрал доста последователи, но надали ще наруши комфорта си и ще влезе в политиката толкова рязко.", "date": "2018.06.07", "title": "Борисов се прегръща с Нинова, но няма да пие кафе с Радев, уточни журналистка"}
{"url": "https://www.bgonair.bg/bulgaria/2018-06-07/golyama-suma-pari-chaka-svoya-sobstvenik-v-politsiyata-v-pazardzhik", "text": "\r\n Полицията в Пазарджик издирва собственика на голяма сума пари, намерени на бензиностанция на изхода на Пазарджик към Пловдив. Служители ги предали в местното полицейско управление, но вече месец никой не ги е потърсил. Органите на реда отказват да съобщят подробности за намерените пари с мотив, че това трябва да бъде споделено от действителния им собственик, ако се появи.", "date": "2018.06.07", "title": "Голяма сума пари чака своя собственик в полицията в Пазарджик"}
{"url": "https://www.bgonair.bg/bulgaria/2018-06-07/prezidentat-e-dovolen-ot-vdiganeto-na-moratoriuma-za-aets-belene", "text": "\r\n Президентът Румен Радев \"приветства\" вдигането на мораториума за строежа на АЕЦ \"Белене\". Той заяви, че проектът няма как да се случи без участието на руските конструктори, които са произвели реакторите и гарантират ядрената безопасност. Държавният глава допълни още, че това е било обсъдено по време на работната му визита в Русия. Румен Радев продължи и задочния си спор с премиера Бойко Борисов, като отрече да има зависимости от партийни централи или функционери. ", "date": "2018.06.07", "title": "Президентът е доволен от вдигането на мораториума за АЕЦ \"Белене\""}
{"url": "https://www.bgonair.bg/bulgaria/2018-06-07/burgas-otnovo-e-nay-dobriyat-grad-za-zhiveene-v-balgariya", "text": "Бургас стана най-добрият град за живеене в България за 2017 година. Той е избран сред всички градове в България по 10 критерия, сред които инфраструктура, образование, здравеопазване, социална среда. Само за изминалата година инвестициите са обновяване на улици, площадни пространства, спортни обекти, за осигуряване удобна и красива градска среда са милиони. Най-много обаче се инвестира в децата на Бургас. През последните години в града се заселват и много чужденци. Казват, че бургазлии са много топли и артистични хора със свободолюбив дух.  Кметът на Бургас обаче признава, че извън еуфорията и радостта наградата е сериозен ангажимент, защото никой бургазлия не прощава дупките по улиците, препълнените контейнери и счупените плочки. Факт е че тази година , освен бургазлии за морския град са гласували и много хора, които живеят далеч от морето", "date": "2018.06.07", "title": "Бургас отново е най-добрият град за живеене в България"}
{"url": "https://www.bgonair.bg/denqt-on-air/2018-06-07/gadzhev-kategorichen-modernizatsiyata-na-armiyata-ne-e-proekt-na-edno-upravlenie", "text": "Нардоните представители ще гласуват утре програмата за модернизацията на Българската армия. Предварителните заявки са партиите в парламента да подкрепят купуването на нова техника с изключение на \"Воля\". Христо Гаджев от ГЕРБ заяви в студиото на  , че се надява да има единодушие при утрешното гласуване, въпреки че по думите му от БСП не са подкрепили проектите по време на гласуването в комисия. \"Това не е проект на едно управление. Проектите са планирани така, че да се случат в рамките на няколко следващи управления. Това е една от причините да се гласува в НС, за да се постигне един консенсус между всички политически сили, че това нещо е необходимо и трябва да се случи\", заяви категорично народният представител от ГЕРБ Христо Гаджев в ефира на . Той каза също, че на този етап не може да става дума за нова руска техника за отбрана, защото тази, която ще бъде купена, трябва да бъде съвместима с нашите съюзници, но и да бъде доказана. \"Подмяната на изтребителната авиация е изключително важна, даже закъсняла\", допълни още народният представител. Гаджев изрази убеденост, че офертите за нова техника за Българската армия, които ще бъдат получени, ще са много по-добри от тези от 2016 година.  ", "date": "2018.06.07", "title": "Гаджев категоричен: Модернизацията на армията не е проект на едно управление"}
{"url": "https://www.bgonair.bg/bulgaria/2018-06-07/ek-s-initsiativa-evropeyskite-detsa-da-uchat-po-2-chuzhdi-ezika", "text": "Европейчетата да учат поне два езика извън майчиния си. Това е инициатива на ЕК, каза днес във Варна зам.-министърът на образованието и науката Деница Сачева преди откриването на двудневното изнесено заседание на Комитета по образование към Съвета на ЕС, съобщава  . \"Всяко европейско дете трябва да може да говори поне още два езика, освен своя майчин език. Да има възможност всички европейски езици, на всички държави-членки, да се изучават в образователните системи\", каза Сачева и уточни, че в това число влиза и българският език. \"Точно затова тази тема е важна за нас. Защото ще даде много по-голяма възможност български език да се учи във всички европейски държави\", смята още тя. На заседанието ще бъдат обсъдени и възможностите за взаимно признаване на дипломите, включително и в средното образование, каза още. \"Една от конкретните теми е за много по-лесна мобилност на децата от една държава в друга – когато се местят заедно със своите родители, много по-бързо и по-лесно да се признават дипломите\", обясни тя, цитирана от БНР.", "date": "2018.06.07", "title": "ЕК с инициатива: Европейските деца да учат по два чужди езика"}
{"url": "https://www.bgonair.bg/bulgaria/2018-06-07/prostrelyanata-v-slanchev-bryag-simona-veche-disha-samostoyatelno", "text": "22-годишната Симона Тодорова, прострелялана на 2 юни в Слънчев бряг, вече диша самостоятелно, съобщиха от болницата в Бургас. Тази сутрин момичето е било изведено от медикаментозната кома и вече е в съзнание. Симона има и двигателна активност.  Лекарите уточняват обаче, че е рано да се каже дали тя ще се възстанови напълно. Причината е, че куршумът е поразил важни центрове в мозъка.", "date": "2018.06.07", "title": "Простреляната в Слънчев бряг Симона вече диша самостоятелно"}
{"url": "https://www.bgonair.bg/reportazhi/2018-06-07/trimetrov-tigrov-piton-stresna-minavashtite-kray-haskovo", "text": "\r\n Тигров питон с дължина на 3 метра шокира преминаващите по международния път Е-80 край Хасково. Влечугото е забелязано от хора, пътуващи към близкото село Клокотница. Оказва се обаче, че змията е мъртва, а д окато едни се стреснаха, други се снимаха с нея . Специалисти херпетолози я прибраха, предстои животното да бъде замразено. Питонът е тигров, но с по-особена окраска. Змии от този вид не виреят дълго сред дивата природа в България, не могат и да се развъждат, заради неподходящия климат. Според херпетологът Георги Русев въпросният екземпляр е на около 4- 5 години и е отглеждан в терариум. Остава загадка обаче как е попаднал на пътя. Не е ясна и причината за смъртта на животното. Все пак ако видите змия, който се движи свободно по родните пътища, най-добре е да се обадите на телефон 112. ", "date": "2018.06.07", "title": "Триметров Тигров питон стресна минаващите край Хасково"}
{"url": "https://www.bgonair.bg/reportazhi/2018-06-07/sarna-v-bezpomoshtno-sastoyanie-beshe-spasena-v-elenskiya-balkan", "text": "\r\n Край еленското село Мийковци хора се натъкват на сърна в безпомощно състояние. Вместо да подминат, те подават сигнал на спешния телефон, а благодарение на бързата реакция на горските всичко завършва с щастлив край. Минути след като бил подаден сигнала за сърната на място отишъл горския стражар Иван Ников. Той открива едва дишащото животно. Иван успява да транспортира сърната до ветеринарната лечебница в Елена, където лекарят установил, че плодът й е починал, а състоянието й е критично.  За щастие сърната реагирала на лечението и бързо успяла да се възстанови. След това единодушно горските лесничеи и лекарят решили да я пуснат в естествената й среда.  В Еленския балкан това не е първият подобен случай, където популацията на сърните е висока, може би малко над нормалния запас. Част от сърните живеят много близо до хората, включително в града и по селата, покрай къщите. За това и горските служители призовават хората, когато видят животно в безпомощно състояние, да подават сигнали на спешния телефон 112. ", "date": "2018.06.07", "title": "Сърна в безпомощно състояние беше спасена в Еленския балкан"}
{"url": "https://www.bgonair.bg/bulgaria/2018-06-07/boy-mezhdu-romi-v-kyustendil-zavarshi-s-trima-v-bolnitsa-i-shestima-zadarzhani", "text": "\r\n Трима души са настанени в болница, а шестима са задържани след масов бой и стрелба в ромския квартал на Кюстендил. Сред пострадалите е 14-годишно момче.  Конфликтът възникнал снощи между два враждуващи клана. Полицаите са иззели 2 незаконно притежавани огнестрелни оръжия и от двете фамилии.  Нито един служител на областната дирекция на МВР не пожела да коментира случая.", "date": "2018.06.07", "title": "Бой между роми в Кюстендил завърши с трима в болница и шестима задържани"}
{"url": "https://www.bgonair.bg/bulgaria/2018-06-07/doncheva-se-izvini-za-statusa-si-za-morkovite-i-toyagata", "text": "\r\n Съпругата на вицепремиера Томислав Дончев се извини във Facebook, заради вчерашния си статус, в който заяви:  .  Въпреки извинението три организации поискаха от вицепремиера Томислав Дончев да се разграничи от изказванията на съпругата си публично или да подаде оставка. Пред камерата на   той коментира ситуацията и заяви, че всички български граждани имат равни права.", "date": "2018.06.07", "title": "Дончева се извини за статуса си за морковите и тоягата"}
{"url": "https://www.bgonair.bg/bulgaria/2018-06-07/prouchvane-posochi-namalyavat-balgarite-koito-vyarvat-v-demokratsiyata", "text": "[video] се по-малко българи вярват на демокрацията като най-добра форма за управление, 60% пък се чувстват непредставени в парламента. Това са част от изводите от изследавне на Институт \"Отворено Общество\", огласено днес.  Спад от 7% в дела на гражданите с доверие в демокрацията за последните 3 години, регистрират изследователите, като през 2015 година те са били 52% от анкетираните. Днес всеки трети не харесва демокрацията и тъгува по друг тип управление.  23% искат България да бъде управлявана като Германия, близко до този процент са и тези, които не биха отказали да приличаме на Швейцария.  Доверието ни в институциите също спада. Едва 15 % от сънародниците ни вярват в НС, а на политическите партии едва 10. За 60% от пълнолетните българи в парламента няма нито един народен представител, на когото биха се доверили и който да защитава интересите им.  На фона на тези данни с 19 % се увеличива доверието ни към Президенскта институции само за две години. За сметка на това към правителството - то спада. И докато 51 процента вярват на президента, то с 2 повече са онези, които все още вяравт на Църквата ни. Това е институцията с най-високо доверие у нас.  Изследването има десетки въпроси, които разкриват че обществото ни все още е изключително консервативно. На местни избори 70% не биха гласували за кандидат за кмет ром, 65% - за гей, 63% - за български гражданин от турски произход. Хората обаче не виждат проблем ако кандидатът за кмет е жена, човек с физическо увреждане, или човек в пенсионна възраст. Причината за това пък била речта на омразата, която според анализа заразява обществото ни все по-бързо. Всеки втори българин е чувал в публичното пространство реч на омразата за представители на етнически, религиозни или сексуални малцинства. Най-често тя е насочена срещу роми.  \r\n  ", "date": "2018.06.07", "title": "Проучване посочи: Намаляват българите, които вярват в демокрацията"}
{"url": "https://www.bgonair.bg/sutreshen-blok/2018-06-07/prez-pogleda-na-horata-ot-romskata-mahala-v-botevgrad-shte-zhiveem-po-spokoyno", "text": "\r\n \"Ще има отмъщение, Пелов има наследници\", каза пред камерата на   Георги, по-известен като \"Мусата\", приятел на тежко ранения по време на вчерашната престрелка в Ботевград Марио Панчев. Най-вероятно Панчев е убил избягалия от Софийския затвор рецидивист Владимир Пелов в родния му град. \"Хората се страхуват, защото от \"групата\" те \"чистят\", когато не си удобен. В Ботевград има конфликт между българи и цигани, пребиват циганчета в дискотеките\", каза още той. Георги изрази увереност, че Пелов е можел да живее необезпокоявано в Ботевград, дегизиран с брада. \"Полицията тук не обикаля като в София, тук полицаите идват само при инциденти\", обясни Георги. \"Марио много помагаше на циганите, той беше вярващ и набожен. От него знам, че Владимир го дебне отдавна.  Не е заради жена, може да е за пари или имот. Сега ще живеем по-спокойно\", каза Георги \"Мусата\" в ефира на \" \". \r\n  ", "date": "2018.06.07", "title": "Приятел на Панчев след убийството на Пелов: Ще има отмъщение!"}
{"url": "https://www.bgonair.bg/bulgaria/2018-06-07/ivancheva-s-200-lv-globa-za-kryasatsi-v-sada-zamestnichkata-uvolnena", "text": "\r\n Заместник-кметът на столичния район \"Младост\" Биляна Петрова беше уволнена в съдебната зала по време на заседанието на Апелативния специализиран съд, който трябваше да реши дали да отстрани нея и кметицата на \"Младост\" Десислава Иванчева от длъжност. След като два пъти досега съдът даваше време на подсъдимите и тяхната защита да прочетат материалите срещу себе си, особено тези, които са в секретните томове, Биляна Петрова бе уволнена от длъжност. Около 17:15 часа в съдебната зала дойде именно главният юрисконсулт на район \"Младост\" и още една чиновничка и връчиха на Петрова документ, издаден на 4 юни и подписан от арх. Румен Русев, който в същия ден встъпи в длъжност, след като бе избран от СОС. \"Това, което се случва, е преврат\", бяха първите думи на Биляна Петрова, която отказа да приеме документа, защото е в отпуска. Според Апелативния специализиран съд книжата са напълно редовни и това ги принуди по закон да прекратят искането за отстраняването ѝ от длъжност, тъй като на практика вече нямат основания за това. Традиционно Петрова и Иванчева дойдоха по-рано, за да коментират пред журналисти онова, което са прочели през последните няколко дни. Този път обаче ръцете им бяха с белезници, за да не могат, както казаха те, да покажат онова, което са преписали в секретното деловодство, докато са се запознавали със СРС-та. \n Това станало по нареждане на съда, който искал да не им позволи да коментират доказателствата по делото, а тези доказателства, твърди Десислава Иванчева, \"вече сте забелязали, че се манипулират\", защото първоначално прочетени дешифровки на записаните разговори между Ваклин, Дюлгеров и нея вече били видоизменени и по начин да оневинят Александър Ваклин, това твърди Десислава Иванчева. 200 лв. глоба отнесе задържаната за подкуп кметица на \"Младост\" Десислава Иванчева от съдия Галя Георгиева, тъй като непрекъснато прекъсвала прокуратурата, а освен това посрещна с крясъци новината, че заместничката ѝ Биляна Петрова е била уволнена от временния кмет на района Румен Русев. В края на делото Иванчева каза, че според нея случващото се също е преврат и призова арх. Румен Русев да си подаде сам оставката, защото реално в момента район \"Младост\" има двама кмета.", "date": "2018.06.07", "title": "Иванчева с 200 лв. глоба за крясъци в съда, заместничката ѝ - уволнена!"}
{"url": "https://www.bgonair.bg/economy/2018-06-07/proizvoditelnostta-na-truda-u-nas-zabavya-rasta-si", "text": "В началото на годината ръстът на производителността на труда в България се забавя на годишна база, показват предварителните данни на Националния статистически институт (НСИ). През първото тримесечие на 2018 г. брутният вътрешен продукт (БВП) на един зает се увеличава с 2,3% в сравнение със същото тримесечие на предходната година, когато брутният вътрешен продукт на един зает се увеличи с 2,6% на годишна база. Данните на статистиката сочат, че за януари-март 2018 г. равнището на производителността на труда в индустриалния сектор е 6182,4 лв. брутна добавена стойност (БДС) средно на един зает и 14,5 лв. за един отработен човекочас. В сектора на услугите всеки зает произвежда средно 5 509,2 лв. БДС, като за един отработен човекочас се създават средно 13 лв. от текущия обем на показателя. Най-ниска е производителността на труда в аграрния сектор - 708 лв. БДС на един зает и 2,3 лв. за един отработен човекочас.  През първото тримесечие заетите лица в икономиката са 3,439 милиона, а общият брой отработени часове е 1 393,4 милиона, отчита националната статистика. На годишна база се регистрира увеличение на относителния дял на секторите индустрия и услуги. На едно заето лице се падат 6 245,7 лв. от текущия обем на брутния вътрешен продукт, като всеки зает създава средно 15,4 лв. БВП за един отработен час. Брутната добавена стойност средно на един зает през първите три месеца се увеличава реално с 3,5%, докато БДС за един отработен човекочас се увеличава реално с 3,4% на годишна база. Четете още икономически новини в ", "date": "2018.06.07", "title": "Производителността на труда у нас забавя ръста си"}
{"url": "https://www.bgonair.bg/notifikatsii/2018-06-07/razsledvane-za-prestapna-nebrezhnost-v-gvatemala-zaradi-vulkana-fuego", "text": "Правителството на Гватемала започва разследване по обвинения в престъпна небрежност срещу Агенцията за извънредни ситуации. Причината – ръководството ѝ не успяло да прецени правилно ситуацията около смъртоносното изригване на вулкана Фуего.  Внезапното повторно изригване на кратера вчера, което не бе очаквано от експертите, спря временно спасителните работи. Към момента броят на потвърдените жертви е близо 100, а стотици други се водят за безследно изчезнали.  Над 3 хиляди души са настанени във временни подслони. Няколко села в подножието на кратера са почти напълно погълнати от тонове вулканична пепел и лава, а в района бе обявено извънредно положение.", "date": "2018.06.07", "title": "Разследване за престъпна небрежност в Гватемала заради вулкана Фуего"}
{"url": "https://www.bgonair.bg/world/2018-06-07/vvs-na-velikobritaniya-se-sdobiha-s-chetiri-iztrebitelya-f-35", "text": "Четири изтребителя от най-ново поколение F-35 вече са собственост на военновъздушните сили на Великобритания. Самолетите са доставени до база \"Норфолк\" два месеца по-рано от планираното. Цената им е около 100 милиона долара. Според местни медии Великобритания се е ангажирала да закупи 138 такива самолета. Очаква се те да бъдат разположени в морето, след като бъде завършен новият самолетоносач на \"Кралица Елизабет\".", "date": "2018.06.07", "title": "ВВС на Великобритания се сдобиха с четири изтребителя F-35"}
{"url": "https://www.bgonair.bg/world/2018-06-07/tramp-za-parvi-pat-be-domakin-na-vecherya-iftar-v-beliya-dom", "text": "Американският президент Доналд Тръмп бе домакин за първи път в Белия дом на традиционна ислямска вечеря - ифтар, по случай края на празничния мюсюлмански месец Рамазан. Събитието бе изненада за мнозина, тъй като държавният глава не организира подобна вечеря миналата година, която бе първата от встъпването му в длъжност. В речта си пред присъстващите Тръмп отправи послание за единство към мюсюлманската общност в страна и зад граница. Впечатление на присъстващите направи смиреният му тон, който рязко контрастираше с враждебността от предизборната му кампания, в която милиардерът призоваваше за \"пълно и тотално затваряне\" на страната за мюсюлмани.", "date": "2018.06.07", "title": "Тръмп за първи път бе домакин на вечеря ифтар в Белия дом"}
{"url": "https://www.bgonair.bg/world/2018-06-07/noviyat-ispanski-premier-pedro-sanches-predstavi-chlenovete-na-kabineta-si", "text": "Новият испански премиер, социалистът Педро Санчес, представи снощи членовете на кабинета си. В правителството му са включени повече жени – нещо, което не се е случвало до момента в историята на Испания. Кабинетът на Санчес е и с най-слабата парламентарна подкрепа след възстановяването на демокрацията в страната. Социалистическата партия има едва 84 депутати в 350-членната долна камара на парламента. 46-годишният Санчес, който няма управленски опит, дойде на власт след вота на недоверие, гласуван на консервативния кабинет на премиера Мариано Рахой миналата седмица.", "date": "2018.06.07", "title": "Новият испански премиер Педро Санчес представи членовете на кабинета си"}
{"url": "https://www.bgonair.bg/bulgaria/2018-06-07/parlamentat-reshi-restart-na-belene", "text": "\r\n \n Парламентът реши да рестартира проекта за АЕЦ \"Белене\". Със 172 гласа \"за\" и само 2 \"против\" парламентарно представените партии приеха да бъде подновен проектът за атомната централа. До момента в проекта \"Белене\" са инвестирани около 3 милиарда лева от българските данъкоплатци. Така от ГЕРБ мотивираха решението си, с което искат рестарт АЕЦ \"Белене \". Втората атомна централа може да се изгради само на пазарен принцип от стратегически инвеститор и без държавни гаранции. Според ДПС не се дава старт на \"Белене\", защото ако управляващите са искали да направят това, е трябвало да внесат една единствена точка - да започне строителството на \"Белене\". Сред изказванията по темата в днешния дебат е твърдението на Веселин Марешки, че проектът за АЕЦ \"Белене\" е полезен за България и българския народ. Павел Шопов от ПП \"Обединени патриоти\" пък го определи като \"национална кауза.\"  До 31 октомври енергийната комисия трябва да подготви процедурата по избор на нов инвеститор. Докато депутатите решаваха съдбата на АЕЦ \"Белене\", отвън пред парламента се проведе протест срещу рестарта на атомната централа. Демонстрацията беше организирана от дясната партия \"Демократична България\". Викове \"Оставка\" огласиха тази сутрин центъра на София. Вчера енергийната комисия даде зелена светлина на проекта, ден преди гласуването в пленарната зала. Управляващите обаче твърдят, че държавата няма да даде и стотинка за проекта. Протестиращите пък отново поискаха България да бъде самостоятелен играч на енергийния терен. \r\n", "date": "2018.06.07", "title": "Депутатите решиха: Рестарт на АЕЦ \"Белене\" ще има!"}
{"url": "https://www.bgonair.bg/reportazhi/2018-06-07/italiya-i-ispaniya-preboriha-politicheskata-kriza", "text": "\r\n Край на политическата криза в Италия и Испания. Италианският парламент гласува вот на доверие на новото правителство на Джузепе Конте. А в Мадрид стана ясен съставът на новия кабинет. За първи път в него има рекордно много жени. Новата популистка коалиция в Италия премина всички изпитания. Италианският премиер Конте убедително спечели вота на доверие в долната камара на парламента. Той получи 350 гласа \"за\" срещу 236 \"против\", като 35-ма от депутатите се въздържаха. С това се слага край на близо тримесечна политическа безизходица.  В Испания новият премиер Педро Санчес представи състава на кабинета. За първи път в историята на страната в него има рекорден брой жени - 11. Сред министрите има астронавт - Педро Дуке, който става министър на науката.  Кабинетът на Санчес е и с най-слабата парламентарна подкрепа след възстановяването на демокрацията в страната. Социалистическата партия има едва 84 депутати в 350-членната долна камара на парламента. ", "date": "2018.06.07", "title": "Италия и Испания пребориха политическата криза"}
{"url": "https://www.bgonair.bg/science/2018-06-07/a1-podaryava-dostap-do-210-televizonni-kanala-na-svoite-klienti", "text": "\r\n Всеки уикенд на юни   ще подарява на своите клиенти на телевизионни услуги достъп до над 210 канала напълно безплатно. Като част от промоцията, клиентите на А1 ще имат достъп и до ексклузивното съдържание на спортните канали MAX Sport 1 и MAX Sport 2. Отворените телевизионни уикенди са част от комплиментите на   прави по случай смяната на своето име. След добрия старт и двете победи в Китай, българският национален отбор по волейбол записа 3 загуби от 3 мача пред родната публика. Момчетата на Пламен Константинов, обаче, трябва бързо да преодолеят разочарованието, защото в края на седмицата им предстои поредният тежък тест в Япония.  Националите започват третия кръг на Лигата на нациите на 8 юни с двубой срещу домакините. На 9 юни ще се изправят срещу Италия, а турнето в далечния Изток завършва на 10 юни с мач срещу Полша. Всички двубои могат да бъдат следени във Facebook страницата на А1, както и по MAX Sport 1. Вече е известен и победителят от месечната игра на А1. Това е Светослав Джамбазов, който печели смартфон Nokia 2.  Новата награда в играта на А1 е смартфон Xiaomi Redmi Note 5A и може да бъде спечелен с правилен отговор на въпроса във  . Новият въпрос за тази седмица : Къде могат да се гледат мачовете на българския национален отбор по волейбол от Лигата на нациите?", "date": "2018.06.07", "title": "А1 подарява достъп до 210 телевизонни канала на своите клиенти"}
{"url": "https://www.bgonair.bg/bulgaria/2018-06-07/katastrofa-mezhdu-lek-avtomobil-i-kamion-na-am-trakiya-dve-zheni-sa-postradali", "text": "Тежка катастрофа на автомагистрала \"Тракия\" затрудни движението тази сутрин. Трима души са ранени.  Инцидентът станал между лек автомобил с турска регистрация и товарен автомобил с българска регистрация на 77-ия километър на магистралата. По първоначални данни леката кола се е ударила в задната част на камиона. В автомобила е пътувало тричленно семейство. Майката и 17-годишната ѝ дъщеря са транспортирани с линейка в пазарджишктаа болница. Шофьорът на камиона също е в болница. Катастрофата предизвика километрични задръствания тази сутрин.  ", "date": "2018.06.07", "title": "Катастрофа между лек автомобил и камион на АМ \"Тракия\", трима са пострадали"}
{"url": "https://www.bgonair.bg/bulgaria/2018-06-07/pusnaha-ot-aresta-dvama-ot-zadarzhanite-zaradi-intsidenta-s-kon-i-karutsa-v-sofiya", "text": "Съдът пусна на свобода двама от общо тримата задържани за масовия бой, станал на столичния бул. \"Владимир Вазов\" в неделя. До инцидента се стигна слад като откъснал се от счупена каруца кон се удари в автомобил, спрял на червен светофар. Магистратите решиха, че в ареста трябва да остане само Трайко Трайков, обвиняем за масовия бой. Защитата му обяви, че ще обжалва решението на Софийския районен съд още днес. Другият обвиняем - Стефан Асенов бе освободен, защото според свидетелски показания той е дошъл по-късно на мястото на инцидента. Третият арестуван – внукът на Стефан Асенов не е пълнолетен и с него ще работи инспектор от детската педагогическа стая.  Обвинението срещу тримата е за причиняване на лека телесна повреда по хулигански подбуди.", "date": "2018.06.07", "title": "Пуснаха от ареста двама от задържаните за инцидента с кон и каруца в София"}
{"url": "https://www.bgonair.bg/world/2018-06-07/tramp-pomilva-63-godishna-zatvornichka-sled-priziv-na-kim-kardashiyan", "text": "Американският президент Доналд Тръмп помилва 63-годишна затворничка, излежаваща доживотна присъда за наркотрафик и пране на пари. До това решение се стигна след като за 63-годишната Алис Мари Джонсън се застъпи риалити звездата Ким Кардашиян. Джонсън е в затвора от 22 години. Тя е поела отговорност за престъпленията си и е примерен затворник. След помилването си тя се развълнува много и прегърна семейството си извън стените на затвора. И благодари на Ким Кардашиян за подкрепата.  ", "date": "2018.06.07", "title": "Тръмп помилва 63-годишна затворничка след призив на Ким Кардашиян"}
{"url": "https://www.bgonair.bg/sutreshen-blok/2018-06-07/domati-sreshtu-parlamenta-nov-protest-za-belene", "text": "\r\n Граждани се обединиха пред парламента на протест, казвайки \"не\" на проекта за атомната централа АЕЦ \"Белене\". Управляващите и опозицията от БСП смятат, че проектът трябва да се възобнови. Начело на протеста пред парламента е Иво Мирчев от извънпарламентарното обединение \"Демократична България\". Ето какво каза той в ефира на \" \": Иво Мирчев добави, че България не трябва да задлъжнява още повече, когато срокът, в който се очаква да се възвърне инвестицията, е 40 години, а в енергетиката не могат да се правят прогнози дори за 10-годишен период. Според Мирчев ГЕРБ се подчинява на чужди политически интереси и се намира в \"дълбока корупционна яма\". \"България ще бъде зависима от Русия в енергийно отношение. Би трябвало да сме самостоятелен играч, а не да разчитеме на Путин да не ни спира кранчето\", заяви той в  .", "date": "2018.06.07", "title": "Домати срещу парламента: Нов протест против АЕЦ \"Белене\""}
{"url": "https://www.bgonair.bg/economy/2018-06-07/shte-go-bade-li-aets-belene-deputatite-reshavat-dnes", "text": "Парламентът решава за рестарта на АЕЦ \"Белене\". Енергийната комисия вчера даде \"зелена светлина\" за строителството на централата. С гласовете на мнозинството от депутатите беше прието Министерството на енергетиката да подготви конкурсната процедура за стратегически инвеститор най-късно до 31 октомври. В решението на комисията се казва изрично, че държавата няма да предоставя гаранции, а конкурсът за строителство на АЕЦ \"Белене\" ще бъде на пазарен принцип.  От БСП също искат размразяване на проекта за втора атомна централа и дори настояват мораториумът да падне веднага. \"Воля\" също са \"за\". Единственото изключение е ДПС, според които АЕЦ \"Белене\" няма бъдеще. Междувременно и днес ще има протест пред парламента против рестарта на проекта. Демонстрацията, както и вчера е организирана от \"Демократична България\". С викове оставка протестиращите посрещнаха депутатите в сряда. И бяха категорични – втората атомна централа е напълно икономически неизгодна.  Протестът нападна с домати парламента, но атакува персонално и премиера Бойко Борисов. Според недоволстващите той обслужва интересите на Москва заедно с БСП.", "date": "2018.06.07", "title": "Ще го бъде ли АЕЦ \"Белене\"? Депутатите решават днес"}
{"url": "https://www.bgonair.bg/sutreshen-blok/2018-06-07/borya-bezzakonieto-mnogo-im-zdrave-na-angelkova-i-karakachanov-otseche-simeonov", "text": "\r\n , обяви  . Преди дни той започна нови проверки на нощните клубове в курорта Слънчев бряг, а това го вкара в задочен спор с министъра на туризма Николина Ангелкова. \" \", обърна се Симеонов към Ангелкова и военния министър Красимир Каракачанов. Валери Симеонов обяви във Facebook, че е изпратил сигнал до главния прокурор Сотир Цацаров за проверката за закононарушения на служители в Министерство на туризма, касаещи незаконни строежи и незаконно одобрени схеми и категоризации на заведенията на морския плаж \"Слънчев бряг-юг\".  \" \", обясни  Вчера министър Ангелкова отговори на Симеонов, че само компетентен орган може да прецени дали са извършени законосъобразни действия или не. Вицепремиерът не е компетентен орган, такъв е съдът, подчерта тя. , категоричен бе Симеонов. \"Виждат се огромни халета, които са разположени на една от най-хубавите природни дадености на Слънчев бряг\", настоя вицепремиерът, показвайки снимка от дрон на най-известните заведения в курорта.  \" \", продължи той. Валери Симеонов обяви пред Bulgaria ON AIR, че преди около 10 дни е  . Лидерът на НФСБ е категоричен, че Рейзи е издал категоризация на обекти, които са незаконно построени в къмпинг \"Златна рибка\". \"Няма как да се избегнат престъпления, мотивирани от ревност, случаен изблик на емоции...\", коментира Симеонов във връзка с убийството на 54-годишен бизнесмен. При нападението бе тежко ранена 22-годишната му приятелка. \", каза Симеонов за убития при престрелка в Ботевград избягал затворник Владимир Пелов. \" \", категоричен бе вицепремиерът по темата. \r\n  ", "date": "2018.06.07", "title": "Боря беззаконието, много им здраве на Ангелкова и Каракачанов, отсече Симеонов"}
{"url": "https://www.bgonair.bg/reportazhi/2018-06-07/universitetat-po-tehnologii-v-masachuzets-e-nay-dobriyat-v-sveta", "text": "\r\n За 14 - та поредна година, британската компания \"Куакуарели Саймъндз\" подрежда най-добрите учебни заведения в света. В Топ 10 влизат предимно американски и британски вузове. Класацията е оглавена от Масачузетският технологичен институт, последван от Станфордският и Харвардския университет. В престижната класация има само един български университет, в лицето на най-старото висше учебно заведение у нас. СУ се нарежда на позиция след първите 800 най-добри, за съжаление през последните години реномето на най-старото висше учебно заведение пада с над 100 позиции.  \"Куакуарели Саймъндз\" оценява критериите по шест основни критерия, сред които академична репутация, съотношение между преподавателски състав и брой студенти, както и репутация сред работодателите.  Проучването се прави на 15 различни езика, използвани от ООН, за да се осигури възможно най-голяма представителност", "date": "2018.06.07", "title": "Университетът по технологии в Масачузетс е най-добрият в света"}
{"url": "https://www.bgonair.bg/world/2018-06-07/putin-otgovarya-na-vaprosi-v-pryaka-liniya", "text": "\r\n Владимир Путин ще отговаря пряко на въпроси от своите съграждани в традиционната \"пряка линия\". Над 1 милион вече са въпросите, които очакват руския президент.  \"Пряката линия\" ще бъде излъчвана днес по радиото и телевизията. Въпросите се задават по телефона, чрез текстови и видеосъобщения, чрез уебсайт, мобилни приложения и социални мрежи.  Досега Путин е отговарял по този начин 15 пъти на въпроси на своите съграждани - 11 пъти като президент и 4 пъти като премиер.  Никога не се знае предварително колко ще продължи пряката линия - рекордът отпреди пет години е 4 ч. и 47 мин.", "date": "2018.06.07", "title": "Путин отговаря на въпроси в \"пряка линия\""}
