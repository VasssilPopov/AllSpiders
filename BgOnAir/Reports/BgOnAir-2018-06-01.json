{"url": "https://www.bgonair.bg/bulgaria/2018-06-01/blizo-18-000-chuzhdentsi-sa-poiskali-balgarsko-grazhdanstvo", "text": "За една година близо 17 800 чужденци са поискали да получат българско гражданство. А 354 са поискали да се откажат от българското си гражданство.  Това съобщи правосъдният министър Цецка Цачева и поясни, че мотивите на отказващите се са много лични. Най-много заявления за българско гражданство, на основание произход, са от Македония - около 10 000. Такива заявления има и от други страни със струпана българска общност, сред които Украйна, Молдова, Албания и Сърбия. Най-много са заявленията за пребиваване или бизнес в страната от Русия – 148 души са кандидатствали. Следват Украйна, Ирак, Армения, Сирия и Афганистан.", "date": "2018.06.01", "title": "Близо 18 000 чужденци са поискали българско гражданство"}
{"url": "https://www.bgonair.bg/bulgaria/2018-06-01/stapala-na-znanieto-pokazvat-vazhni-istoricheski-sabitiya", "text": "\r\n В Сливен седмокласници изписаха важни исторически събития на стъпалата в основното училище \"Елисавета Багряна\" . Инициативата под надслов \"Стъпала на знанието\" има за цел да стимулира учениците да се интересуват повече от българската история.    ", "date": "2018.06.01", "title": "\"Стъпала на знанието\" показват важни исторически събития"}
{"url": "https://www.bgonair.bg/bulgaria/2018-06-01/sporazumenieto-ni-s-viena-za-belodrobni-transplantatsii-e-izteklo", "text": "\r\n Дни след като пациентите с белодробни заболявания и такива нуждаещи се от трансплантации излязоха протест, здравният министър Кирил Ананиев заяви, че белодробните трансплантации се осъществят съгласно двугодишно споразумение с центъра във Виена. То обаче е изтекло през май 2017 година. За този период са извършени белодробни трансплантации на 7 български пациента. В началото на април тази година страната ни е подала документите за продължаване на споразумението. В тази връзка в началото на април 2018 г. България е подала необходимите документи за участие в двустранно сътрудничество, за да се гарантира участието на български пациенти в листата на чакащите белодробна трансплантация в \"Евротрансплант\". В момента се чакат оферти от Франция за трима наши пациенти нуждаещи се от белодробна трансплантация. Очаква се оферта и от Англия за комбинирана - бял дроб и сърце.", "date": "2018.06.01", "title": "Споразумението ни с Виена за белодробни трансплантации е изтекло!"}
{"url": "https://www.bgonair.bg/reportazhi/2018-06-01/mis-lyato-alina-duarte-beshe-nahapana-ot-kuche", "text": "\r\n Пореден случай с ухапване от куче. Този път пострадалата е - \"Мис Лято\" - Алина Дуарте. Жената, обаче не обвинява кучето, а стопаните, които не са полагали необходимите грижи за животното. Алина разхожда доберманите си, когато към тях се приближава хъски. То напада кучето на младата жена, а докато ги разтървава, хъскито захапва ръката й. С нахапана ръка Алина отива до \"Пирогов\", за да бъде превързана. Има късмет, че няма засегнати нерви или сухожилия. А при нея в болницата отива и стопанката на хъскито, която била нахапана от собственото си куче.  Алина призовава хората които искат да си вземат куче, да се запознаят с особеностите на породата му и най-вече със собствените си способности. Ако породата го изисква е добре кучето да бъде заведено на училище за дресировка.  Алина призовава хората да не се плашат от кучета, въпреки че понякога се случват подобни инциденти.", "date": "2018.06.01", "title": "\"Мис Лято\" Алина Дуарте беше нахапана от куче"}
{"url": "https://www.bgonair.bg/bulgaria/2018-06-01/mayki-ot-asenovgrad-protestiraha-za-zapazvane-na-zelena-plosht", "text": "\r\n Зелената площ се оказва и единствената надежда на местните за детска площадка. Майките споделят, че почти не извеждат децата си навън, тъй като в момента в целия квартал нямало нито един кът за игра. Съвсем наскоро обаче става ясно, че детска площадка няма да има, а от решение на местния общински съвет се разбира, че парцелът е предвиден за застрояване с висока жилищна сграда. Заради недоволството си, хората са събрали над 300 подписа с искане стоежът да бъде замразен. От общинския съвет обясниха, че теренът действително е зелена площ, но ставали и грешки. Очаква се общинска проверка по случая, която да е готова до началото на летните отпуски.     ", "date": "2018.06.01", "title": "Майки от Асеновград протестираха за запазване на зелена площ"}
{"url": "https://www.bgonair.bg/bulgaria/2018-06-01/piyan-shofyor-prati-15-godishno-momiche-v-pirogov", "text": "Пиян шофьор блъсна с автомобила си 15-годишно момиче на пешеходна пътека в София до Първа английска гимназия. Детето е в \"Пирогов със съмнения за счупена ръка. Момичето е пресичало на пешеходната пътека, след като кола му дала предимство. Изненадващо встрани изскочил джип, който блъснал детето. Алкохолната проба на шофьора на джипа е положителна.  Още информация в следващите емисии.", "date": "2018.06.01", "title": "Пиян шофьор прати 15-годишно момиче в \"Пирогов\""}
{"url": "https://www.bgonair.bg/denqt-on-air/2018-06-01/nyamame-zdravnata-kultura-za-predvaritelni-pregledi-tvardi-spetsialist", "text": "\r\n Знаем ли кога да потърсим медицинска помощ? Повечето хора се сещат за лекарската намеса, едва когато има проблем. Къде има безплатни прегледи, кои болници са качествени и как тази информация да се разпространява качествено? \"Проблемът е, че в България няма здравна култура. Хората търсят помощ, когато вече имат проблем. Трябва да мислим за информирането. Хората от провинцията отиват да се лекуват в столицата, а университетските болници в градовете са на европейско ниво. Здравната информация е разпиляна\", поясни председателят на Медицинско сдружение \"Хипократ\" Ива Панева-Стърнад.   В студиото на \"Денят ON AIR\" тя отбеляза, че информирането може да се случи много по-ефективно чрез медиите.  \"За по-младите пациенти се разработват мобилни приложения, чрез които могат да се свържат със специалисти. Има големи здравни заведения, които предлагат отлична помощ, но хората не знаят за тях. Вместо това се лутат и не знаят къде да отидат. Месеци наред обикалят различни здравни заведения, с различни изследвания – така се губи доверието на пациентите\", подчерта гостът пред Bulgaria ON AIR. Панева-Стърнад изтъкна за финал, че трябва да се покаже, че в България пациентите могат да получат адекватна и напълно достатъчна медицинска помощ. ", "date": "2018.06.01", "title": "Нямаме здравната култура за предварителни прегледи, твърди специалист"}
{"url": "https://www.bgonair.bg/bulgaria/2018-06-01/eksperti-ot-ban-shte-uchastvat-v-izgotvyaneto-na-maturite-zanapred", "text": "\r\n Експерти от БАН ще участват в изготвянето на матурите занапред, съобщи образователният министър Красимир Вълчев в парламента. Той беше категоричен, че трябва да се предприемат мерки за допуснатите грешки в матурите и тази година.", "date": "2018.06.01", "title": "Експерти от БАН ще участват в изготвянето на матурите занапред"}
{"url": "https://www.bgonair.bg/science/2018-06-01/a1-podaryava-10-gb-mobilen-internet-na-svoite-klienti", "text": "\r\n , а ако сте клиент на компанията на мобилна услуга, може да вземете 10 GB мобилен интернет на максимална скорост. Единственото, което трябва да направите, е да свалите мобилното приложение \"Моят А1\", което е безплатно както за смартфони с Android, така и за iPhone.  За да получите бонуса, трябва да свалите приложението и да се регистрирате. Ако пък вече го ползвате, трябва да влезете в него. Комплиментът важи до 31 юли и всеки клиент има 30 дни за използване, след като го получи. Българският национален отбор по волейбол записа две победи и една загуба в Лигата на нациите в Китай. Този уикенд момчетата на Пламен Константинов ще са домакини на двубоите от втория кръг в София, а съперниците са повече от сериозни. В петък - 1 юни, България се изправя срещу тима на Сърбия от 20 часа. На 2 юни отново от 20 часа националите срещат тима на Австралия, а в неделя пак от 20 часа е битката срещу Русия. Гледайте всички мачове на българските национали на живо по MAX Sport 1. Отговаряйте правилно на въпроса под новините във   и може да спечелите смартфона \"Nokia 2\". Ето го и самия въпрос: Колко гигабайта мобилен интернет ще получат клиентите на мобилна услуга на А1, които свалят или влезнат в приложението \"Моят А1\"?", "date": "2018.06.01", "title": "А1 подарява 10 GB мобилен интернет на своите клиенти"}
{"url": "https://www.bgonair.bg/bulgaria/2018-06-01/imame-godina-da-se-vklyuchim-v-turski-potok", "text": "\r\n България има само година, за да договори разклонението на \"Турски поток\" към нашата страна. Това обяви вицепремиерът Томислав Дончев, който беше в делегацията на Бойко Борисов при посещението му в Москва.  На срещата беше обсъдена възможността от тръбата между Русия и Турция, да бъде изградено продължение към България. Политическото решение било взето. От тук нататък \"Булгартрансгаз\" и \"Газпром\" трябва да договорят трасето на разклонението, както и възможността за доставки – дали ще бъдат транзит през България или страната ни ще може да се разпорежда с количествата. Путин обяви, че компанията \"Атомстройекспорт\", която достави два ядрени реактора за АЕЦ \"Белене\", все още има интерес към проекта. От БСП не се забавиха и внесоха за обсъждане в парламента предложение за размразяване на проекта. Аргументът им е, че това ще бъде добър знак за бъдещите инвеститори. Освен от Русия интерес има и от Китай. Управляващите също изразиха намерение мораториума от 2012 г. да бъде вдигнат. Отзвукът от срещата на българския премиер с руския президент продължи и днес. В Москва е договорено следващата 2019 година да бъде обявена за година на руския туризъм в България, предаде Гергана Венкова.", "date": "2018.06.01", "title": "Имаме година да се включим в \"Турски поток\""}
{"url": "https://www.bgonair.bg/denqt-on-air/2018-06-01/vizitite-ni-v-rusiya-protivorechashti-si-i-neobmisleni", "text": "\r\n От срещата Радев – Путин – Борисов се разбра, че имаме година, за да договорим включването си в \"Турски поток\". Какво постигна България с двете си посещения в Москва? \"Всеки постигна своето и нищо не постигнаха. Радев отиде с ясна цел за доставки на газ от Русия. Това се смяташе за табу от българските политици. Борисов отиде, за да разруши това искане. Той показа, че правителството не иска директно газ от Русия, а от Турция, през \"Турски поток\". Това, което единият направи – другият го срина\", подчерта бизнесменът Васил Василев.  Според политолога Димитър Димитров, ако целта е била да се размразят 2 проекта – то тя е постигната. Визитите очевидно бяха несъгласувани, добави още той в \"Денят ON AIR\".    \"Европейската комисия напомни, че са необходими 3 източника за газовия хъб \"Балкан\". Засега имаме 2. Ако няма хъб – ние сме вън от играта. Не може да сме зависими изцяло от Турция. Дори и да реализираме този проект – ние ще имаме достатъчно газ само за себе си, но не и за европейския пазар\", отбеляза Димитров. Василев защити идеята, че интересът и на България, и на Русия е доставката на газ да бъде директна. \"Няма договорки за доставка на руски газ през \"Турски поток\". Ние трябва да видим първо нашите интереси. Как да бъдем енергийно независими през следващите години. Европейските ни партньори нищо не могат да кажат за договорките ни с Русия\", подчерта той.   Темата на разговора обхвана и АЕЦ \"Белене\". Бизнесменът твърди, че проектът ще бъде реализиран и изтъкна, че \"Белене\" е ключов елемент от Националната ни сигурност.  \"Премиерът разглежда \"Белене\" като фабрика за чорапи, а не ключов елемент за Националната сигурност. Русия предложи да построи и финансира \"Белене\", така че то да започне да работи, а цената за това да плащаме от продажбата на произведения от електроцентралата ток. Това беше опропастено\", обясни Василев пред Bulgaria ON AIR.  \"Има вероятност \"Атомстройекспорт\" да построи \"Белене\". Нужно е технологично сътрудничество между производителя на реакторите и този, който ще ги пуска в експлоатация\", припомни Димитър Димитров.", "date": "2018.06.01", "title": "Визитите ни в Русия - противоречащи си и необмислени?"}
{"url": "https://www.bgonair.bg/world/2018-06-01/italiya-nay-nakraya-s-novo-pravitelstvo", "text": "Три месеца след изборите Италия най-накрая с ново правителство. Вторият опит на двете антисистемни партии – Движение \"5 звезди\" и \"Лигата\" – получи зелена светлина от президента.  Номинираният по-рано за служебен премиер върна мандата и отвори пътя към коалиция между популистите и крайната десница.  Предложеният от тях министър-председател Джузепе Конте е юрист без опит в политиката. Лидерът на \"Лигата\" Матео Салвини ще поеме вътрешните работи, а този на Движение \"5 звезди\" – Луиджи ди Майо – министерството на икономическото развитие и труда.  Двамата ще бъдат и вицепремиери. Евроскептикът Паоло Савона ще оглави европейските въпроси. Първоначално той беше посочен за министър на икономиката.  Президентът обаче наложи вето върху номинацията му, предизвиквайки конституционна криза. Днес новият кабинет ще положи клетва пред парламента.  ", "date": "2018.06.01", "title": "3 месеца след изборите: Италия най-накрая с ново правителство"}
{"url": "https://www.bgonair.bg/world/2018-06-01/vtoriyat-v-severna-koreya-pristiga-vav-vashington", "text": "Писмо от Ким Чен Ун ще предаде на Доналд Тръмп вторият човек в Северна Корея. Генерал Ким Йонг-Чол пристига днес във Вашингтон, след двудневните си срещи в Ню Йорк, с американския държавен секретар Майк Помпео. На пресконференция вчера, Помпео заяви, че двете страни са постигнали напредък към осъществяването на срещата между Доналд Тръмп и Ким Чен-Ун, планирана за 12 юни. В същото време севернокорейският лидер прие поканата на Владимир Путин за посещение в Русия, по-късно тази година. Тя му беше предадена лично от руския външен министър Сергей Лавров, който вчера беше в Пхенян. Ким Чен Ун е заявил, че поетият от страната му ангажимент за отказ от ядреното оръжие остава в сила", "date": "2018.06.01", "title": "\"Вторият\" в Северна Корея пристига във Вашингтон"}
{"url": "https://www.bgonair.bg/world/2018-06-01/pravitelstvoto-v-ispaniya-padna-ne-izdarzha-vota-na-nedoverie", "text": "\r\n За първи път в историята на Испания – правителство пада след вот на недоверие. Той беше гласуван днес. А причината – приключилият преди дни мащабен процес за корупция, пране на пари, данъчни измами и тайна \"черна каса\" срещу хора, свързани с управляващата консервативна \"Народна партия\".  Въпреки многобройните призиви премиерът Мариано Рахой отказа да подаде оставка и остави решението в ръцете на депутатите.  По конституция лидерът на опозиционните социалисти Педро Санчез, който внесе вота на недоверие, трябва да поеме премиерския пост до организирането на предсрочни избори.", "date": "2018.06.01", "title": "Правителството в Испания падна - не издържа вота на недоверие!"}
{"url": "https://www.bgonair.bg/world/2018-06-01/kardzhali-stana-chast-ot-prezidentskata-bitka-za-turtsiya", "text": "\r\n Кърджали като арена на политически сблъсък в президентската битка. Не в България обаче. Основният противник на Реджеп Ердоган за президентския пост - Мухарем Индже, присъства на вечерята Ифтaр в града, а на 13 юни за подобно събитие е поканен самият Ердоган. Стадион Арда в Кърджали, с около 5000 места и идеално подредени маси. Така изглежда вечерята Ифтар, организирана от побратимените общини Кърджали, Одрин и Силиври. Вечерята е традиционна за свещения месец Рамазан, който ще продължи до 24 юни.  Събитието обаче веднага придобива политически отенък. Тържествено, в компанията на ръководството на ДПС, пристига кандидатът за президент на южната ни съседка Мухаррем Индже. Той е смятан за основния противник на Реджеп Тайп Ердоган на предстоящите избори на 24 юни. А по време на официалните речи, произнесени на турски език, вечерята започва да напомня предизборен митинг  В предизборната кампания за избор на 44-то Народното събрание на няколко пъти се появяваха информации, че представители на турската власт агитират за новата партия на Mестан.  А ДПС засега не заема позиция за изборите в Турция, поне не официално. Поканата към турския президент Ердоган е отправена за 12 юни в Пловдив и ден по-късно - в Кърджали. Самият той едва ли ще дойде, но по всяка вероятност ще изпрати високопоставени представители.", "date": "2018.06.01", "title": "Кърджали стана част от президентската битка за Турция"}
{"url": "https://www.bgonair.bg/world/2018-06-01/vot-na-nedoverie-na-pat-da-svali-pravitelstvoto-na-mariano-rahoy-v-ispaniya", "text": "Правителството в Испания живее последните си часове. Днес парламентът ще гласува вот на недоверие на премиера Мариано Рахой. Причината е приключилият преди дни мащабен процес за корупция и тайна \"черна каса“ срещу хора, свързани с неговата консервативна Народна партия.  Вотът е внесен от опозиционната Социалистическа партия. Тя ще получи подкрепата на крайната левица и на каталунските и баските сепаратисти.  Така по всяка вероятност правителството ще падне, а лидерът на социалистите Педро Санчез ще поеме премиерския пост до организирането на нови избори наесен.", "date": "2018.06.01", "title": "Вот на недоверие е напът да свали правителството в Испания"}
{"url": "https://www.bgonair.bg/economy/2018-06-01/vlyazoha-v-sila-novite-amerikanski-mita-zapochva-li-targovska-voyna", "text": "\r\n Започва ли световна търговска война? От полунощ влязоха в сила новите американски мита върху вносните стомана и алуминий. През последните 3 месеца Европейският съюз, Канада и Мексико се ползваха от изключение, чийто срок изтече. Въпреки водените преговори, Вашингтон и Брюксел не успяха да постигнат компромис. Така влизащата в Съединените щати стомана вече ще се облага с 25% налог, а алуминият – с 10%.  Европейският съюз, Канада и Мексико ще наложат реципрочни мита върху американски стоки. Те касаят основно продукти, произвеждани в щатите с републиканско мнозинство - като дънки, бърбън и мотори.  Брюксел ще започне и процедура срещу Вашингтон в Световната търговска организация. Според председателя на Европейската комисия американското решение е \"незаконно\", а френският президент определи търговския национализъм на САЩ като \"своеобразна война\".", "date": "2018.06.01", "title": "В сила са новите американски мита. Започва ли търговска война?"}
{"url": "https://www.bgonair.bg/economy/2018-06-01/bsp-nastoyava-za-stroezha-na-belene-atomnata-tsentrala-bila-vazhna", "text": "\r\n БСП внесе предложение за отмяна на наложения през 2012 г. мораториум за строеж на \"АЕЦ \"Белене\". Левицата е категорична, че атомната централа е важна за икономиката на страната.  Според червените едно такова решение на депутатите би проправило път към потенциални инвеститори. Припомняме, че вече имаме два закупени ядрени реактора от компанията \"Росатом\" Намерение да бъде отменен мораториумът изразиха и самите управляващи преди няколко дни. А в Москва при посещене на Бойко Борисов Владимир Путин заяви, че \"Атомстройекспорт\" все още има интерес към инвестиции в изграждането на АЕЦ \"Белене\" В Москва има договорка за разклонение на \"Турски поток\" и той да достигне до България, потвърди вицепремиерът Томислав Дончев. \r\n  ", "date": "2018.06.01", "title": "БСП настоява за строежа на \"Белене\", атомната централа била важна"}
{"url": "https://www.bgonair.bg/denqt-on-air/2018-06-01/balgarite-bili-nay-dobrite-v-gratskata-turisticheska-industriya", "text": "\r\n Доц. Йордан Йорданов, който е заместник-председател на сдружение \"Туризъм\", каза в студиото на  , че очаква много добър Летен туристически сезон тази година. По думите му кризата в конкурентните на България дестинации от преди 2-3 години, продължава да носи дивиденти на родния бизнес. Доц. Йорданов коментира и изказването на министъра на туризма Николина Ангелкова за това, че се очаква лек спад на руските туристи у нас през този сезон. Според него, това по всяка вероятност е било \"конюнктурно\" изказване. \"Тя  дава един ориентир на всички работещи в индустрията, да обърнат внимание върху някои неща, които не са доизкусурени от самия бизнес\", каза доц. Йорданов пред  . Той коментира и теча на кадри от България, които започват работа в сферата на туризма, но в други страни. \"Фалитът присъства като реалност. Инвеститорът, българин или чужденец, инвестира в туристическия бранш, но не е оценил ролята и мястото човека-изпълнител или ръководител в неговия екип\", подчерта доц. Йордан Йорданов. Той беше категоричен, че когато не е добро отношението на работодателите към служителите, тогава разочарованите кадри тръгват за други държави. Заместник-председателят на сдружение \"Туризъм\" акцентира и върху това, че различни страни имат агресивна политика към български студенти и от рано ги привличат да работят по техните курорти. По думите на доц. Йорданов българските служители, независимо от нивото, са най-добрите в гръцката туристическа индустрия и затова са много търсени, особено по островите.", "date": "2018.06.01", "title": "Българите били най-добрите в гръцката туристическа индустрия"}
{"url": "https://www.bgonair.bg/bulgaria/2018-06-01/v-denya-na-deteto-mayki-protestirat-s-palatkov-lager", "text": "\r\n С палатков лагер майките на деца с увреждания ще отбележат 1 юни. Те настояват за реформи и приемането на Закон за личната помощ, който да гарантира независим живот на хората с увреждания.  Акцията е под надслов \"Системата ни убива\". Майките на деца с увреждания заявяват, че ще разпънат военна палатка пред Народното събрание точно на 1 юни, защото и техните деца заслужават бъдеще.  Камера на   събра мнения на протестиращите:  \"Нашите деца също са деца, а 1 юни е празник и за тях. Няма да мръднем оттук, докато не разберат, че те съществуват. Чуваме обещания от 4 години. Ще останем тук и през два-три часа ще дежурим на палатковия лагер\", увериха те. Майките заявиха, че този път искат да бъдат чути в парламента и няма да се откажат докато не бъдат забелязани. \"Децата порастват, аз искам дъщеря ми да има по- достоен живот и след 18-годишна възраст\", каза протестираща в \" \". \r\n  \r\n\"Без допълнителни грижи децата ни не могат да се социализират. Всеки път слушаме едно и също. Обещаха ни среща с г-н Цветанов, останахме си с обещанията. Това е лицемерие и нежелание за работа\", допълниха майките.  \"Борбата ни включва и всички хора с увреждания, които искат да живеят достойно, да се реализират, да работят, да бъдат сред обществото\", казаха още организаторите на протеста. 1 юни е Ден на детето. Той води началото си от Световната конференция по въпросите на детското здраве, която се провежда през 1925 г. в Женева. Празникът ще бъде отбелязан с редица прояви в цялата страна, а децата днес пътуват безплатно с БДЖ.  В столицата ще бъдат открити безплатни ателиета  за малчуганите пред Народния театър.", "date": "2018.06.01", "title": "В Деня на детето майки протестират с палатков лагер пред НС"}
{"url": "https://www.bgonair.bg/bulgaria/2018-06-01/ombudsmanat-dava-start-na-kampaniyata-bez-taksa-v-detskite-gradini", "text": "Омбудсманът Мая Манолова стартира кампанията \"Без такса в детските градини\".  Манолова ще представи законодателно предложение за промяна в Закона за предучилищното и училищно образование, за премахване изискването родителите да заплащат такса храна за задължителното предучилищното обучение.  Идеята е средствата да бъдат за сметка на държавния бюджет.", "date": "2018.06.01", "title": "Омбудсманът дава старт на кампанията \"Без такса в детските градини\""}
{"url": "https://www.bgonair.bg/sutreshen-blok/2018-06-01/patriotite-sa-kategorichni-turtsiya-nyama-da-pazi-vazdushnoto-ni-prostranstvo", "text": "\r\n Новината, че турски самолети ще участват в охраната на въздушното ни пространство разбуни духовете.  Стигна се и до искането на оставката на Каракачанов от сдружение \"Възраждане\". Министерство на отбраната, обаче, официално опроверга информацията, че турски изтребитеи ще пазят родното ни небе.  От Министерството обясниха, че става въпрос за съвместни мисии при случаите, в които турски самолети излизат и влизат в пространството над Черно море да излита изтребител на само една от държавите, чиито граници са на Черно море, за да се пести гориво. Депутатът от \"Обединени патриоти\" Юлиан Ангелов  коментира горещата тема с модернизирането на българската армия  в \" \". Официалното опровержение на министъра на отбраната е, че турски самолети няма да охраняват въздушната ни територия, а ще бъдат провеждани съвместни военни мисии.  \"Свикнали сме последните дни на атаки към министър Каракачанов. Определени кръгове от хора търсят във всяко решение проблеми и опити за манипулация. Някои външнополитически и вътрешнополитически кръгове нямат интерес България да има военна сила. Това, което прави министър Каракачанов, е да защитава българските интереси\", заяви Ангелов. Той уточни още, че МВР охранява въздушното пространство на България, като имаме и други договори с Италия и Турция за трансгранични операции, но Турция не охранява въздушното пространство на България. \"Българите сме чувствителни към Турция заради 500-годишното робство. Чувстваме заплаха към южната ни съседка, но министър Каракачанов защитава интересите на България. Председателя на ПП \"Възраждане\" навремето беше при нас и се е клел в нас\", каза Ангелов по повод вчерашните критики на Костадин Костадинов. Депутатът изрази надежда ГЕРБ да защити позицията, че българската армия трябва да бъде модернизирана. \"Вижда се, че има задкулисие и се надяваме то да не е приятелски огън\", допълни той пред  .  ", "date": "2018.06.01", "title": "Патриотите категорични: Турция няма да пази въздушното ни пространство!"}
{"url": "https://www.bgonair.bg/bulgaria/2018-06-01/200-lv-globa-ako-prodadem-kolata-si-i-ne-ya-preregistrirame", "text": "200 лева глоба ще плаща всеки, които си продаде колата, а след това новия собственик не я пререгистрира на собственото си име. Промените вече са в сила и са направени основно заради проблемите, които множество български граждани имаха в Гърция, информира  . По гръцкото законодателство наказателна отговорност за извършване на престъпление носи и водачът на МПС, и собственикът. Много българи продаваха автомобилите и ремаркетата си, без да приберат обратно за себе си големия талон и да го върнат в българската \"Пътна полиция\". След това с возилата били извършвани престъпления – трафик на наркотици и бежанци, а като отговорни бяха търсени нашите сънародници.  Според последните данни десетки нашенци са застрашени от сериозни присъди в южната ни съседка, както и от глоби в размер на стотици хиляди евро. Регистрацията на автомобили и преминаването на технически преглед да се извършва от Министерство на транспорта, а вътрешното ведомство да контролира за нарушения и корупция. За това настояват от МВР, съобщи вътрешният министър Валентин Радев на редовния месечен брифинг на ведомството. Снимка: Олег Попов, Bulgaria ON AIR", "date": "2018.06.01", "title": "200 лв. глоба ако продадем колата си и не я пререгистрираме"}
{"url": "https://www.bgonair.bg/bulgaria/2018-06-01/direktorkata-shamarila-detsa-po-vreme-na-ekskurziya-se-pensionira-prezhdevremenno", "text": "Директорката на основното училище \"Св. Св. Кирил и Методий“ в Кърджали е пенсионирана преждевременно.  Дотук се стигна след скандала, заради побой, нанесен от нея и друга учителка над две четвъртокласнички. Инцидентът е станал по време на екскурзия на училището в София в началото на май.  По случая тече проверка от регионалния инспекторат и прокуратурата.", "date": "2018.06.01", "title": "Директорката, шамарила деца по време на екскурзия, се пенсионира преждевременно"}
{"url": "https://www.bgonair.bg/bulgaria/2018-06-01/detsa-igrayat-sas-zvezdi-v-spetsialniya-voleybolen-mach-na-detska-igriada-2018-na-10-yuni-v-park-zaimov", "text": "Вълнуваща изненада за малчуганите подготвя  ,  . Те ще имат възможност да се включат в  , в който ще покажат своите умения. Ексклузивната среща между малки и големи ще започне  , а участниците в нея ще бъдат избрани от утвърдени волейболисти по време на спортния ден. Преди първия съдийски сигнал професионалните спортисти ще направят и специална демонстрация, с която ще научат децата на шестте основни елемента във волейбола. Тази година България е домакин на Световното първенство по волейбол за мъже, затова „Детска игриада“ 2018 поставя на фокус този спорт. \n Звездният волейболен мач е само една от изненадите, които „Детска игриада“ е подготвила. По време на спортния празник децата ще могат да участват в състезания по велокрос, 50 метра бягане, щафетни игри, бадминтон и щафетно бягане. Те ще имат възможност да изберат да се включат и в демонстрации по карате киокушин, айкидо, тенис на маса, хокей и фехтовка. Тазгодишното издание на  , организирано от    , се провежда под надслов   и цели да насърчи повече родители и техните деца да изграждат и развиват здравословни спортни навици, като прекарват повече време в спорт и игри заедно. Зад каузата на медийната група застават редица популярни спортисти, сред които братята Валентин и Георги Братоеви, Тереза Маринова, Евгени Иванов - Пушката, известните изпълнители Графа, Михаела Филева, Искрата и Venzy, както и водещият на „България сутрин“ Златимир Йочев, Десислава Джерманска – водещ „Спортни новини“ по Bulgaria ON AIR и водещият на „Investbook” по Bloomberg TV Bulgaria Александър Костадинов. За участие в спортните дисциплини желаещите могат да се регистрират предварително   на  , като ще получат номера си за участие на място.  е част от корпоративната социална отговорност на   да насърчава родители и деца да спортуват заедно.", "date": "2018.06.01", "title": "Деца играят със звезди - в специалния волейболен мач на „Детска игриада“ 2018, на 10 юни, в парк „Заимов“"}
{"url": "https://www.bgonair.bg/bulgaria/2018-06-01/korneliya-ninova-vseki-mesets-shte-daryavam-po-600-lv-za-detsa-v-nuzhda", "text": "\r\n \n Лидерът на БСП Корнелия Нинова обеща да дарява всеки месец по 600 лв. на деца в нужда. Това стана на фона на безсрочния протест  навръх 1 юни от майките на деца с увреждания.  Той се провежда под формата на импровизиран палатков лагер пред парламента и бе посетен от министъра на труда и социалната политика Бисер Петков. Включена в работна група майка на дете с увреждане сподели, че не е достатъчен ангажиментът само от Министерството на труда и социалната политика, а е нужно внимание към проблема от всички останали институции.  \"Искаме индивидуален подход към всеки човек с увреждания. Ще останем, докато не видим че нещата се случват. Всеки ден ще има дежурства от 9 до 17 ч.\", закани се протестираща.  Снимка: Олег Попов (Bulgaria ON AIR)", "date": "2018.06.01", "title": "Майки на деца с увреждания започнаха безсрочен протест"}
{"url": "https://www.bgonair.bg/reportazhi/2018-06-01/varna-e-gotova-za-turisti-lekari-shte-bdyat-za-zdraveto-im", "text": "\r\n Морето вече очаква туристите за лятото. От днес те могат да се чувстват и по-сигурни - заработиха медицинските пунктове на плажовете във Варна и курортите в региона . Всеки ден от 8.00 ч. до 18.00 ч. часа три реанимобила с медицински екипи ще обикалят плажовете и курортите до приключване на летния сезон. Оказваната медицинска помощ е напълно безплатна за пострадалите на плажа.", "date": "2018.06.01", "title": "Варна е готова за туристи - лекари ще бдят за здравето им"}
{"url": "https://www.bgonair.bg/sutreshen-blok/2018-06-01/chashata-na-tarpenieto-prelya-asenovgradchani-branyat-s-protest-zelenite-ploshti", "text": "\r\n Асеновградчани бранят с протест зелените площи в града. Хората, събрали подписка срещу строежа на сградите, протестират на мястото, където скоро ще започне строителството на 7-етажна сграда. На място екип на Bulgaria ON AIR събра мнения на недоволните граждани. \"Тук нищо друго освен парк не е имало. Спомням си, че мястото се поливаше, тревата се косеше, а ние тук сме играли. Това място никога не е било частно\", настоя възрастна протестираща в ефира на \"България сутрин\". Недоволство изрази и друга протестираща, че мястото е общинска зелена площ, а от общината казали, че ще бъде застроено от частна фирма. \"Това е единствената зелена площ в квартала - искаме да я има за децата и възрастните. В общината са внесени 322 подписа, които започнаха да се събират от 12 май, учреди се инициативен комитет, чакаме председателя\", недоволна е гражданката. А една от протестиращите жени се обърна към властите с нестандартен апел - чрез стихотворение за децата. В 17:00 ч. се организира и концерт-митинг, който ще бъде в подкрепа на децата на града. ", "date": "2018.06.01", "title": "Чашата на търпение преля: Асеновградчани бранят с протест зелените площи"}
{"url": "https://www.bgonair.bg/sutreshen-blok/2018-06-01/maksimalni-temperaturi-do-33-gradusa-za-denya-na-deteto", "text": "\r\n През по-голямата част на деня над страната днес ще бъде слънчево. Следобед ще започне заоблачаване, но местата, на които е възможно да превали, са под 5% от територията на страната. Това стана ясно от прогнозата на синоптика на Bulgaria ON AIR Симеон Матев. По думите му максималните температури днес ще бъдат между 28 и 33 градуса. Няма да има температурни рекорди, но ще е доста топло като за 1 юни, посочи той. В Санданско и Петричко е възможно температурата да достигне до 34 градуса. Студеният въздух от Европа ще доближи и нашата страна, но няма да доведе до застудяване.  Все пак след днешния най-топъл ден от годината на много места, през следващите дни ще има слабо понижение на температурите. Студеният въздух ще засегне източната половина на страната. Следобед ще прегърми и превали над планините в Западна България. В неделя и понеделник валежите ще бъдат над повече части от страната, отбеляза Симеон Матев в \"България сутрин\".  ", "date": "2018.06.01", "title": "Максимални температури до 33 градуса за Деня на детето"}
{"url": "https://www.bgonair.bg/bulgaria/2018-06-01/pozhar-izbuhna-v-kashta-v-tsentara-na-haskovo-postradal-e-vazrasten-mazh", "text": "Пожар избухна тази сутрин в къща в центъра на Хасково. Инцидентът е станал малко след 9:30 часа близо до сградата на Областната администрация.  Според съседи огънят е тръгнал от включен телевизор. Леко пострадал е собственикът на дома - възрастен мъж. Няколко часа след инцидента на мястото са останали няколко екипа на пожарната.  Улицата, на която е избухнал пожарът, е отцепена от полиция. Няма опасност за околните сгради.  Димът е обгазил центъра на града, заради което са отменени тържествата за Деня на детето.", "date": "2018.06.01", "title": "Пожар избухна в къща в центъра на Хасково, пострадал е възрастен мъж"}
{"url": "https://www.bgonair.bg/sutreshen-blok/2018-06-01/obshtinarite-tvardo-zad-noviya-kmet-na-mladost-zadava-li-se-red-v-haosa", "text": "\r\n След корупционния скандал с Десислава Иванчева и нейната заместничка Биляна Петрова, от вчера проветривият стол на кмета на столичния квартал \"Младост\" се заема временно от арх. Румен Русев. Столичният общински съвет го предпочете пред Петър Кърджилов, за когото лобира от ареста Иванчева. Секретарят по сигурността в общината в \"Младост\" Николай Христов е категорично доволен от назначението на арх. Русев за кмет.  \"СОС взе изключително важно и правилно решение. Проблемът в \"Младост\" беше свързан с установяването на нормално подготвено ръководство. В лицето на арх. Русев виждаме точно такъв човек\", заяви той пред Bulgaria ON AIR. По думите му Петър Кърджилов е направил опит да подмени легитимното ръководство на общината.  Николай Христов подчерта, че категорично застава срещу Кърджилов. Той посочи още, че в даден момент Десислава Иванчева се е изолирала от общината и е започнала да работи паралелно. Не се водеше диалог, прекъсна се връзката, отбеляза Христов. \"От този момент, когато арх. Русев бъде назначен за кмет, нещата ще потръгнат както би трябвало. Той е човек с управленски характер, знае много добре проблемите и може да ги решава. Ние сме зад гърба му\", каза Валентин Колев, който е главен специалист по младежките дейности и спорта в общината. Според него с действията на Иванчева от съда умишлено се работи против общината в \"Младост\". В ефира на \"България сутрин\" Христина Велчева от ГРАО изказа огромната си благодарност към общинските съветници, които по думите ѝ са подкрепили тяхната позиция. Архитект Румен Русев сяда на кметския стол в \"Младост\" на 4 юни.  ", "date": "2018.06.01", "title": "Общинарите твърдо зад новия кмет на \"Младост\". Задава ли се ред в хаоса?"}
{"url": "https://www.bgonair.bg/bulgaria/2018-06-01/pokazvat-za-prav-pat-pred-publika-posledniya-belezhnik-na-botev", "text": "\r\n В навечерието на Деня на Ботев в Националната библиотека за пръв път пред публика ще бъде показан оригиналният последен бележник на поета революционер.  Светинята не стои в Националната библиотека, съхранява се при специални условия в трезора на БНБ, но днес ще бъде извадена на показ.  Малкият черен бележник има 68 страници. В него Христо Ботев е писал в последната година от живота си. В Националната библиотека ще бъде открита изложба посветена на Ботев, наречена \"Перо и знаме\". Тази вечер е и заря-проверката във Враца. Преди това ще има празничен концерт. На тържествената заря-проверка се очаква да присъства и президентът Румен Радев.  Утре е поклонението на връх Вола. 1200 са поклонниците на революционера Христо Ботев, които трети ден вървят по неговите стъпки от Козлодуйския бряг до връх Околчица. Родолюбците следват пътя на ботевата чета и на 2 юни ще почетат паметта на героя във Врачанския балкан.", "date": "2018.06.01", "title": "Показват за пръв път пред публика последния бележник на Ботев"}
{"url": "https://www.bgonair.bg/sutreshen-blok/2018-06-01/sled-sreshtata-borisov-putin-zavisheni-ochakvaniya-i-lazhlivi-interpretatsii", "text": "\r\n След срещата на Борисов и Путин в Москва както в медийното, така и в общественото пространство се появиха куп интерпретации за темите на разговор и конкретните договорки между двамата държавници за АЕЦ \"Белене\", \"Южен поток\" и \"Турски Поток\". Колко реалистични са плановете на Борисов картата с газовите маршрути да се превърне в реалност и технически колко осъществимо е тръбата на \"Турски поток\" да бъде разклонена към България? Енергийният експерт Васил Начев смята, че интерпретациите от страна на част от българските медии са били много странни и доста изкривяващи реалността. \"Беше повече от ясно, още преди самата среща, че на такъв тип визити нищо конкретно не може да бъде договорено. Наложи се министър Петкова да дава интервюта, за да казва какво точно е имал предвид премиерът. Част от българските медии подведоха хората със своите манипулативни новини\", подчерта още Начев в студиото на \" \". По думите му срещата е била представена така, че нещата се завъртат на 180 градуса, но в същото време трябва да стане ясно, че подобни решения за \"Турски поток\" не зависят нито от Москва, нито от София, нито от Анкара, а от Брюксел. Социологът Евелина Славкова е на мнение, че винаги, когато в България се заговори за Русия, има специфична емоция. \"Тази емоция се вижда в анализите на много хора в медийното и общественото пространство. Ако визитите на Радев и Борисов не бяха осъществени, едни хора щяха да кажат \"защо не отидоха\", сега пък други се питат \"защо отидоха\". По-възрастното население все още симпатизира на Русия\", категорична бе Славкова пред  . Според нея очакванията за срещата на Борисов с Путин са били прекалено завишени, а в същото време вътрешнополитическите борби са се отразили пряко на външната политика на страната, което би могло да наруши синхрона между институциите.", "date": "2018.06.01", "title": "След срещата Борисов - Путин: Завишени очаквания и лъжливи интерпретации!"}
{"url": "https://www.bgonair.bg/bulgaria/2018-06-01/v-denya-na-deteteo-az-sam-balgarche-prozvucha-v-desetki-gradove", "text": "\r\n Любимото стихотворение на поколения българи \"Аз съм българче\" точно в 10 часа прозвуча в десетки градове в страната.  Инициативата се провежда за поредна година на Международния ден на детето, като целта е да се обединят българските деца от различни етноси у нас и по света.  В Благоевград стихотворението на Иван Вазов събра десетки ученици от различни възрасти.", "date": "2018.06.01", "title": "В Деня на детето: \"Аз съм българче\" прозвуча в десетки градове"}
