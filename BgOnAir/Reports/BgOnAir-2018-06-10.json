{"url": "https://www.bgonair.bg/economy/2018-06-10/vik-infrastruktura-v-14-oblasti-shte-se-remontira-s-evropari-do-2023-godina", "text": "Близо 300 обекта от ВиК инфраструктурата в България ще бъдат реконструирани и изградени в страната с европейско финансиране до 2023 година.  Обектите са определени с изготвените от Министерството на регионалното развитие и благоустройството Регионални прединвестиционни проучвания в 14 области, съобщават от министерството. Това са 19 пречиствателни станции за питейни и отпадъчни води, близо 1300 км водопроводи и канализация, 146 помпени станции и други съоръжения в 51 населени места. Обектите са определени, в момента вървят съгласувателни процедури по екологичното законодателство. Планираните инвестиции са в размер на 1,59 млрд. лв. от оперативна програма \"Околна среда 2014-2020 г.\".  С реализацията на проектите от подобрени ВиК услуги ще се ползват над 2 млн. българи. Благоприятен ще бъде ефектът и върху околната среда, защото ще се ограничи замърсяването на почвите и реките с отпадъчни води.", "date": "2018.06.10", "title": "ВиК инфраструктура в 14 области ще се ремонтира с европари до 2023 година"}
{"url": "https://www.bgonair.bg/reportazhi/2018-06-10/britanskiyat-sad-obyavi-za-vinovna-nay-mladoto-momiche-terorist", "text": "\r\n Британският съд обяви за виновна най-младото момиче-терорист в първата във Великобритания екстремистка клетка съставена само от жени. Това е 18-годишната Сафаа Булар. Заедно с майка си, сестра си и своя приятелка, те планират терористично нападение в Лондон преди да бъдат задържани от полицията.   Сафаа Булар се запознава със съпруга си Навид Хюсейн онлайн. Той е британец - боец на \"Ислямска държава\" в Сирия. Тяхната сватба също се провежда в интернет пространството. Тя се опитва да избяга при него, но британските власти я спират и отнемат паспорта й. Знаейки, че никога няма да може да се срещне със съпруга си, тя решава да му съдейства от Кралството. Готова е да планира атентат на британска почва. Заедно със своите съучастнички, Булар се спира на самоубийствено нападение срещу Британския музей, както и щабът на британското външно разузнаване МИ 6. Дори след ареста си, Булар продължава да комуникира със сестра си чрез кодирани съобщения. Поощрява я да нападне с нож посетителите на двореца Уестминстър. За да успеят да ги хванат, шпиони на МИ 5, британското вътрешно разузнаване, се представят за командири от терористичната групировка.  Булар беше призната за виновна от британския съд преди броени дни, а делото продължи над осем седмици. Окончателната присъда за жените от клетката се очаква на 15 юни.", "date": "2018.06.10", "title": "Британският съд обяви за виновна най-младото момиче - терорист!"}
{"url": "https://www.bgonair.bg/bulgaria/2018-06-10/prayd-i-shestviya-7-dushi-sa-zadarzhani", "text": "Седем души са задържани по време на прайда и шествията в събота вечер в София, съобщиха от МВР. Двама от участниците в \"София Прайд\" са отведени в полицията. От контрашествията няколко човека са били с маски, един е бил с \"бокс\", един без документи за самоличност. Най-сериозен е инцидентът, станал в Борисовата градина. Две жени от гей парада преминали директно през контрашествието. Тогава противници на \"София Прайд\" реагирали остро и започнали да дърпат момичетата. Полицаите веднага ги задържала.", "date": "2018.06.10", "title": "Прайд и шествия: 7 души са задържани"}
{"url": "https://www.bgonair.bg/bulgaria/2018-06-10/ne-vsichki-ot-bsp-odobryavat-modernizatsiyata-na-balgarskata-armiya", "text": "\r\n Лидерът Корнелия Нинова поиска промяна на позицията за Истанбулската конвенция и се закани, че в противен случай ще подаде оставка. Причината е заплаха от изключване на българската левица от Партията на европейските социалисти. Сред другите горещи теми на дисуксии е модернизацията на армията. Въпреки, че левицата одобри тегленето на заем за нова военна техника, днес стана ясно по въпроса има вътрешнопартийни разногласия. Георги Гергов изрази недоумението си защо групата на социалистите в парламента е гласувала без партийно решение.", "date": "2018.06.10", "title": "Истанбулската конвенция и Модернизацията на армията - основни теми на пленума на БСП"}
{"url": "https://www.bgonair.bg/reportazhi/2018-06-10/targovskite-mita-izpraviha-edin-sreshtu-drug-tryudo-i-tramp", "text": "\r\n Тръмп срещу всички и всички срещу Тръмп. Това е окончателният резултат от срещата на лидерите на най-икономически развитите държави в света, Г-7. Причината за недоволството на американския президент стана отказът на Канада да се примири с наложените от САЩ мита върху алуминия и стоманата. Джъстин Трюдо, министър-председател на Канада, обяви, че страната му не може и няма да подпише търговско споразумение, което изтича автоматично на всеки пет години.  Трюдо подчерта, че новите тарифи са обида за Канада, която е приятел и съюзник на САЩ. Американският държавен глава, обаче, остана непреклонен. В отговор Доналд Тръмп пък обвини Канада, че е наложила огромни мита върху американските фермери, работници и компании. Тръмп не пропусна да заплаши и с нови тарифи върху автомобилите, които биват внасяни на американските пазари. Трюдо, обаче, не е единствения лидер, противопоставил се на американските мита. В недоволството се включи и Европейския съюз, който също планира ответни мерки. Очаква се подобни стъпки да предприеме и Мексико. ", "date": "2018.06.10", "title": "Търговските мита изправиха един срещу друг Трюдо и Тръмп"}
{"url": "https://www.bgonair.bg/world/2018-06-10/led-i-gramotevitsi-v-nebeto-nad-evropa", "text": "Бури и градушки удариха цяла Европа. Най-тежко е положението в западните части на Балканския полуостров. В македонската столица Скопие буря предизвика наводнения по улиците и изкорени дървета. Лошото време не пропусна и Босна и Херцеговина, където е обявен оранжев код за метеорологична опасност в северните части на страната. Градушка и силен вятър връхлетяха Хърватия и Словения, където причиниха щети. Обилни дъждове предизвикаха и тежки наводнения в части на Германия.", "date": "2018.06.10", "title": "Лед и гръмотевици в небето над Европа"}
{"url": "https://www.bgonair.bg/world/2018-06-10/turtsiya-gotvi-otgovor-na-avstriya-zaradi-zatvaryaneto-na-dzhamiite", "text": "Турция ще отговори на австрийското решение за затваряне на седем джамии и прогонване на мюсюлмански свещеници. Това заяви от Истанбул президентът Реджеп Ердоган. Държавният глава смята, че \"стъпките, предприети от австрийския канцлер Себастиан Курц, водят света към война между кръста и полумесеца\". Ердоган добави, че Турция ще предприеме стъпки в отговор. Все още, обаче, не е ясно какви. Отношенията между Курц и Ердоган се изостриха през последните месеци, след като австрийския канцлер открито изяви възгледите си за имиграцията.", "date": "2018.06.10", "title": "Турция готви отговор на Австрия заради затварянето на джамиите"}
{"url": "https://www.bgonair.bg/bulgaria/2018-06-10/vratsa-i-ihtiman-s-nay-seriozni-porazheniya-sled-vcherashnata-burya-v-zapadna-balgariya", "text": "Силна буря връхлетя Западна България вчера. Порой наводни улици и къщи в Ихтиман, а градушка с размер на яйце нанесе големи щети във вилната зона край Враца. Ледените късове са съсипали зеленчукови култури, лозови и овощни насаждения. Там, където градът е бил придружен от дъжд щетите са по-малко въпреки, че валежът е бил по-продължителен. За щастие пострадали няма. Хората продължават да оглеждат пораженията от стихията и споделят, че се страхуват градушката да не се повтори. Днес около и след обяд отново на места в Западна и Централна България ще има краткотрайни валежи и гръмотевици, интензивни ще са явленията главно в планинските райони. Синоптиците предупреждават, че остават условията за градушки.", "date": "2018.06.10", "title": "Враца и Ихтиман с най-сериозни поражения след вчерашната буря в Западна България"}
{"url": "https://www.bgonair.bg/bulgaria/2018-06-10/dete-na-9-godini-i-mototsikletist-zaginaha-v-dve-katastrofi-dnes", "text": "9-годишно дете е загинало, а жена е пострадала при катастрофа на пътя Пирдоп - Клисура, съобщиха от пресцентъра на МВР. Сигналът за тежкото пътнотранспортно произшествие е подаден днес около 10:00 часа. На място е установен челен сблъсък между два леки автомобила, информира  . Починало е 9-годишно момиче, пътуващо в една от колите. Жена от същия автомобил е транспортирана за лечение. При друг инцидент мотоциклетист загина на пътя Русе - Бяла. Сигналът за самокатастрофирал мотоциклет е подаден около 11.20 часа. Водачът е загинал на място. Причините за произшествията са в процес на установяване.", "date": "2018.06.10", "title": "Дете на 9 години и мотоциклетист загинаха в две катастрофи днес"}
{"url": "https://www.bgonair.bg/world/2018-06-10/nad-100-000-dushi-se-sabraha-na-13-demonstratsii-v-bukuresht", "text": "13 различни демонстрации в Букурещ бяха проведени в един ден. Най-мащабната беше митинг на управляващата Социалдемократическа партия под мотото \"Да кажем стоп на злоупотребите\" и \"Край на паралелната държава\" се проведе снощи на емблематичния площад \"Виктория\". На него се събраха около 100 0000 души. В протеста се включи и кметицата на Букурещ Габриела Фиря.  По-рано пък социалните мрежи бяха залети от снимки, на които се виждат автобуси със симпатизанти и коментари \"бях заставен да отида\". През последната година Румъния смени три правителства, припомнят информационните агенции в северната ни съседка и допълват, че с митинга лидерът на СДП Ливиу Драгня искал да демонстрира сила и да се противопостави на Агенцията за борба с корупцията, обвинявана че използва методи на Секуритате и води \"лов на вещици\" в държавата.", "date": "2018.06.10", "title": "Над 100 000 души  се събраха на 13 демонстрации в Букурещ"}
{"url": "https://www.bgonair.bg/world/2018-06-10/seriozni-opashki-ot-kamioni-po-turskata-granitsa", "text": "15 - километрова опашка от тежкотоварни камиони се е натрупала на ГКПП Капъкуле край турско- българската граница, съобщиха турски медии. На другия ГКПП Хамзабейли/Лесово опашката е достигнала 8 километра. Според представители на турската митница опашките откъм турската страна са поради забавяне на работата на българските митници на ГКПП Капитан Андреево и Лесово, пише  . Турските шофьори се оплакват от липсата на хигиенни съоръжения на граничните пунктове. По думите им митниците в края на всяка седмица се задръстват от превозни средства, принудени са да чакат по 10-15 часа. Превозвачите призоваха турските и българските митнически власти да решат съвместно проблема с опашките.", "date": "2018.06.10", "title": "Сериозни опашки от камиони по турската граница"}
{"url": "https://www.bgonair.bg/bulgaria/2018-06-10/naselenieto-v-obshtina-kresna-chesto-polzva-brega-na-struma-za-otdih", "text": "\r\n 11 годишно момче се удави в река Струма край Кресна. Детето изчезна безследно снощи във водите, след като заедно с приятели отишло да се къпе. Малко след 20 часа три деца от село Микрево, край Струмяни отишли да се къпят в Струма. По време на игра 11 годишният Светлин се подхлъзнал и паднал във водата. Течението бързо го понесло и детето потънало.  До късно снощи екипи на пожарната, БЧК и доброволци правиха опит да открият момчето, но безуспешно. Рано тази сутрин спасителната операция беше подновена.  Три часа по-късно операцията по издирване на 11 - годишното дете приключи с намирането на тялото на момчето. От управата в община Кресна ще предложат програма за превенция с местното население, което често използва бреговете на Струма за отдих.", "date": "2018.06.10", "title": "Населението в община Кресна често ползва брега на Струма за отдих"}
{"url": "https://www.bgonair.bg/world/2018-06-10/sportnoto-ministerstvo-organizira-sreshta-zaradi-manipulatsiyata-na-sportni-sastezaniya", "text": "Основна тема на Срещата на генералните директори за спорта в ЕС, която започва утре, ще бъде манипулирането на спортни състезания, съобщават от сайта на Министерството на младежта и спорта. Сред основните цели на форума е да покаже колко е важно да бъде приета конвенцията \"Маколин\", която се отнася за манипулиране на спортни състезания. Към този момент документът е спечелил подкрепата на всички държави-членки на Европейския съюз, с изключение на Малта, което спира процеса по приемането ѝ.  Ще бъде обсъден и въпросът за избора на представители на ЕС в Управителния съвет и Изпълнителния комитет на Световната антидопингова агенция.     ", "date": "2018.06.10", "title": "Спортното министерство организира среща заради манипулацията на спортни състезания"}
{"url": "https://www.bgonair.bg/bulgaria/2018-06-10/trevozhno-obezlyudyavane-nad-570-sela-sa-s-po-po-malko-to-10-zhiteli", "text": "\r\n Над 570 български села са без население или с по по-малко от десет жители. Според справка в Националния регистър на населените места, броят на обезлюдените села в България се увеличил пет пъти само за последните две години. Във великотърновското село Малчовци има около 15 души с адресна регистрация, но от тях само един е постоянен жител. Това е 86- годишната баба Иванка От години живее сама в цялото село и разказва, че някога във всяка къща се раждали по няколко деца, младите имали работа, занимавали се със селско стопанство и дори успели със собствени средства да си построят читалище, в което да се събират.  Разказва, че в последните години, богати хора си купили къщи в съседните две села, но според нея дори това няма да ги съживи, защото никога няма да се върне училището, няма да се съживи читалището, няма кой да изпита и същото умиление, което тя чувства към мястото където е родена и прекарала живота си. ", "date": "2018.06.10", "title": "Тревожно обезлюдяване - над 570 села са с по по-малко от 10 жители"}
{"url": "https://www.bgonair.bg/operatsiya-istoriya/2018-06-10/prevratite-na-9-yuni-i-9-septemvri-s-edni-i-sashti-avtori", "text": "\r\n \"В българската история армията е посягала към властта, защото офицерството се е считало, а и на практика е било най-елитната част от българското общество в новата ни история. Офицерите са имали чувство за мисия и за отговорност не само за военните дела, но и за държавата като цяло”- заяви проф.Веселин Янчев в предаването  по  . \"Въпреки качествата си, обаче офицерите също са се провалили когато са се опитвали да управляват. Личните дрязги, интересите и егоцентризъм са надделявали и при тях, когато вземат властта“- заключи историкът.  Фигурите на Кимон Георгиев и Дамян Велчев стоят и зад трите успешни преврати у нас – 9 юни 1923, 19 май 1934 и 9 септември 1944 година.\"   \" В случай на световна война по време на социализма армията ни е трябвало да овладее Егейска и Източна Тракия, да достигне черноморските проливи и да осигури преминаване на съветския военен флот в Средиземно море. В плановете е влизало дори да се стигне до Суецкия канал, но това са били съветски стратегически замисли и в тях са били включени и войските на най-мощния тогава Одески военен окръг - разказа генерал-майорът от резерва Съби Събев. „Разбира се, е имало и далеч по реалистични оперативни планове, в които нашата армия просто е трябвало да задържи евентуалното настъпление на тогавашните турски и гръцки войски за около седмица, преди до България да стигнат съветските войски“-продължи бившият военен.\"  ''Армията по време на соца беше достатъчно силна, но на много висока, почти непосилна за страна като нашата цена. В началото на 50-те години СССР е подарявал въоръжение, после сме си го купували стриктно. Бюджета за военни цели е достигал до 12 % от БВП, при сегашните 1.4%. Често оценките за армията ни по време на социализма са доста преувеличени или силно идеологизирани. Това че сме част от НАТО, не значи че трябва да имаме слаба армия. Ако искаш мир, готви се за война“ - завърши генерал Събев.   На финала на   журналистът Пенчо Ковачев разказа уникални истории за първите български исторически филми \"Калин Орелът\", \"Под игото\" и \"Септемврийци\".         \r\n   ", "date": "2018.06.10", "title": "Превратите на 9 юни и 9 септември с едни и същи автори"}
{"url": "https://www.bgonair.bg/bulgaria/2018-06-10/otkriha-tyaloto-na-momcheto-koeto-izchezna-vav-vodite-na-reka-struma", "text": "Тази сутрин водолази откриха тялото на момчето, което изчезна във водите на река Струма край Кресна, съобщава Агенция \"Фокус\". В операцията по неговото издирване участвали екипи на полицията, пожарната и Българския червен кръст. Светлин бил намерен на мястото, където е влязъл да се къпе заедно с други деца. Тялото му бе открито от водолази - мъж и жена, които пристигнаха тази сутрин от София. Още с първото им влизане в реката те се натъкнали на тялото.", "date": "2018.06.10", "title": "Откриха тялото на момчето, което изчезна във водите на река Струма"}
{"url": "https://www.bgonair.bg/bulgaria/2018-06-10/bpts-otbelyazva-nedelyata-na-vsichki-balgarski-svetii", "text": "Днес Българската православна църква отбелязва Неделята на Всички български светии. Този ден е посветен и на тези светци, чиито имена днес не знае, информира Агенция \"Фокус\". Неделята на Всички български светии е най-новият подвижен празник в родния църковен календар. На него БПЦ отдава почит към всички исторически личности, живели по нашите земи, които са канонизирани. Българските светци са 104.  Имен ден днес празнуват: Асен, Асенка, Аспарух, Ася, Десислава, Десислав, Десина, Крум, Камен, Камена, Кремена, Панайот, Румен, Румяна, Чавдар.", "date": "2018.06.10", "title": "БПЦ отбелязва Неделята на Всички български светии"}
{"url": "https://www.bgonair.bg/bulgaria/2018-06-10/prevozvachi-iskat-sreshta-s-predsedatelya-na-ns", "text": "12 неправителствени организации поискаха среща с председателя на Народното събрание Цвета Караянчева и председателя на Комисията по транспорт към парламента. Организациите са на превозвачи и те искат срещата във връзка със Закона за Българска автомобилна камара, информира Агенция \"Фокус\". Те искат тя да се състои на 13 юни. Превозвачите посочват, че законопроектът е бил внесен в деловодството на Народното събрание, в период, в който усилията на всички са съсредоточени върху Пакет \"Мобилност\". Неправителствените организации настояват да разберат защо е необходимо създаването на тази камара, при положение, че голяма част от бранша са против нея.    ", "date": "2018.06.10", "title": "Превозвачи искат среща с председателя на НС"}
{"url": "https://www.bgonair.bg/bulgaria/2018-06-10/balgarskiyat-veganski-sayuz-organizira-nov-protest-dnes", "text": "Днес на обяд Българският вегански съюз организира протест. Те настояват за затварянето на Софийския зоопарк. Веганите искат затваряне на столичната зоологическа градина. Според представители на Българския вегански съюз условията, в които са отглеждани животните, са мизерни. Хората настояват животните да бъдат моментално освободени и пуснати в защитени паркове.  ", "date": "2018.06.10", "title": "Българският вегански съюз организира нов протест днес"}
