{"url": "https://www.bgonair.bg/world/2019-02-27/vtora-sreshta-na-tramp-s-kim-chen-un-shte-se-dogovoryat-li-za-yadrenoto-razorazhavane", "text": "\r\n Втората среща на върха между Доналд Тръмп и Ким Чен-Ун започва днес в столицата на Виетнам Ханой. Целта на двудневните разговори е постигане на напредък по заявения миналата година ангажимент за ядрено разоръжаване на Корейския полуостров. Двамата лидери са наясно, че този път освен ръкостискания и обещания, от тях се очакват и конкретни резултати.  Сред възможните стъпки могат да са договарянето на пътна карта за ядрено разоръжаване и подписването на мирен договор между Пхенян и Сеул, за които Корейската война приключва само с примирие.  Що се отнася до ядреното разоръжаване, то е далеч по-сложен и важен въпрос. Мерките за сигурност в Ханой са безпрецедентни. А за виетнамците вълнението да са домакини на подобна среща е голямо.  Неслучайно срещата се състои във Виетнам. За Пхенян комунистическата държава е съюзник и приятел. А за Вашингтон – страна за пример.  Бивш враг, с когото вече имат активни връзки и една от най-бързо растящите азиатски икономики.  Преди да се срещне с Ким Чен-Ун, Доналд Тръмп вече разговаря с президента и премиера на Виетнам.  И присъства на подписването на сделки за самолети и поддръжка на стойност 20 милиарда долара.", "date": "2019.02.27", "title": "Ще се договорят ли Тръмп и Ким Чен Ун за ядреното разоръжаване?"}
{"url": "https://www.bgonair.bg/economy/2019-02-27/implementiraneto-na-5g-v-globalen-mashtab-shte-struva-pone-27-trln", "text": "Цената на пускането и имплементирането на 5G във всички сектори на икономиката в глобален мащаб се очаква да достигне поне 2,7 трлн. долара до края на 2020 г., сочи проучване на финансовата къща Greensill, представено на Световния мобилен конгрес в Барселона. Въпреки че нуждите на телекомуникационния сектор са оценени на 1 трлн. долара инвестиция в инфраструктурно обновяване, самата имплементация в световната икономика идва на още по-солена цена – 1,7 трлн. долара допълнително, за интегриране на технологиите в продуктите, процесите и инфраструктурата на различните бизнеси. Допълнителни разходи ще бъдат направени за хардуер, услуги, свързаност и софтуер, коментира Тони Уонфор от Greensill, пише  . Докладът, наречен \"Финансиране на бъдещето на 5G\", сочи още, че възвръщаемостта на операторите от 5G ще се простре в по-дълъг период – 10-12 години. Забавянето при 5G отразява по-големите нива на разходите и факта, че новото поколение мрежи изисква инсталирането на повече физическа инфраструктура. Снимка: Pixabay Харесайте страницата ни във Facebook ", "date": "2019.02.27", "title": "Имплементирането на 5G в глобален мащаб ще струва поне $2,7 трлн."}
{"url": "https://www.bgonair.bg/world/2019-02-27/pakistanskite-sili-svaliha-dva-indiyski-iztrebitelya", "text": "\r\n Пакистан свали два индийски изтребителя, нарушили въздушното му пространство. Арестуван е единият от пилотите, потвърди армейски говорител в Исламабад.  Инцидентът идва само ден след като индийски самолети удариха цели на пакистанска територия за пръв път от войната през 1971 г. Напрежението се покачи след самоубийствения атентат, извършен преди две седмици от пакистански екстремисти в индийската част на Кашмир, при който загинаха 40 души.  Исламабад и Ню Делхи си оспорват контрола над Кашмир – регион, за който двете ядрени държави водят войни от обявяването на независимост от Великобритания през 1947 година. Харесайте страницата ни във Facebook ", "date": "2019.02.27", "title": "Пакистанските сили свалиха два индийски изтребителя"}
{"url": "https://www.bgonair.bg/denqt-on-air/2019-02-27/siriya-kam-sasht-van-ot-darzhavata-ni", "text": "\r\n Сирия и Русия настояват САЩ да се махнат от Сирия. Президентът Тръмп каза, че изтегля армията си от страната, но въпреки това там ще останат около 400 военни.  \"Не само Сирия и Русия. Аз също призовавам САЩ да се махнат оттам. Те нямат работа там, освен да подсигуряват своите интереси. Там ще останат хиляди военни. Интересът на САЩ е икономически – не само да се вземе нещо от Сирия, но страната е и на петролен кръстопът. Както и ние в България\", коментира журналистът Мажд Алгафари.   Пред \"Денят ON AIR\" той отбеляза, че хората в Сирия започнали да живеят много по-мирно и спокойно, в сравнение с предишните години.  \"Хората се оправят. Даже някои се върнаха. Сигурността се стабилизира, но икономиката е срината. Културата също. На Сирия ще й трябват около 10 години, за да се възстанови. Мигрантите се връщат там със своите капитали. Те започват да градят страната си на ново\", изтъкна гостът пред Bulgaria ON AIR.  \"Кюрдите са трън в очите на Ердоган. Той е решил да се бие с тях до последно, въпреки че САЩ му казва няколко пъти да не ги закача. Сирия трябва да реши от кого да поиска помощ и от кого да е зависима. Опозицията в Сирия за нищо не става. Комунистическата партия също\", категоричен бе Алгафари.  Харесайте ни във Facebook ", "date": "2019.02.27", "title": "Сирия към САЩ: Вън от държавата ни!"}
{"url": "https://www.bgonair.bg/world/2019-02-27/tezhak-intsident-na-tsentralnata-zhp-gara-v-kayro-s-pone-25-zaginali", "text": "\r\n Смъртоносен инцидент на централната ЖП гара в египетската столица Кайро. Най-малко 25 души са загинали, а други 50 са ранени, след като влак се вряза в бетонен буфер на гара \"Рамзес\". От сблъсъка дизеловият резервоар на локомотива се е взривил и е предизвикал огромен пожар. Ударната вълна е унищожила почти напълно няколко от гаровите платформи и е нанесла щети по околните сгради. Според очевидци спирачките на влака са отказали, а в момента на инцидента мястото е било препълнено с хора. Харесайте и страницата ни във Facebook ", "date": "2019.02.27", "title": "Тежък инцидент на централната ЖП гара в Кайро с поне 25 загинали"}
{"url": "https://www.bgonair.bg/world/2019-02-27/ogromen-pozhar-bushuva-v-britanskoto-grafstvo-golyam-manchestar", "text": "\r\n Огромен пожар бушува в британското графство Голям Манчестър.  Стихията е избухнала късно снощи в района на популярно тресавище.  Гъсти облаци дим се носят над разположения в близост Манчестър.  Властите наредиха незабавната евакуация на хора от крайни квартали на града заради приближаването на огъня.", "date": "2019.02.27", "title": "Огромен пожар бушува в британското графство Голям Манчестър (Видео)"}
{"url": "https://www.bgonair.bg/reportazhi/2019-02-27/razbiha-banda-izvarshvala-kiberprestapleniya-za-milioni-evro", "text": "\r\n Международно разследване разби банда, извършвала киберпрестъпления за милиони евро. За лидер се сочи израелският гражданин Гал Барак, по-известен като \"Вълка от София\". В основата на измамата стои търговия с криптовалута. Международната банда е измамила хиляди граждани на Европа, като печалбата й достига 100 млн. евро. Информацията е на австрийската полиция, която съобщи, че е разбила поредната група за киберпрестъпления.  Гал Барак е задържан у нас и вече чака екстрадиция за Виена. Според австрийските служби, жертвите на измамите са набирани чрез социалните мрежи или специално създадени за целта call-центрове. Набелязаните получавали обаждане или съобщение колко изгодно е да инвестират в криптовалута.  Имало и застраховка, която да покрие евентуалните щети. Когато инвеститорите се опитвали да проследят или изтеглят печалбата си, научавали че заради промяна в стойността на криптовалутата всичко е загубено.  В София е имало два офиса на измамниците. Но е малко вероятно служителите в тях да знаят, че участват в престъпна схема, смята експертът по сигурност Тихомир Безлов. България е част от Европейския съюз и това улеснявало финансовите операции. Арести на членове на групата са извършвани и в Чехия.  Харесайте ни във Facebook ", "date": "2019.02.27", "title": "Разбиха банда, извършвала киберпрестъпления за милиони евро!"}
{"url": "https://www.bgonair.bg/bulgaria/2019-02-27/dimitar-marinov-priema-kritikite-no-se-razgranichava-ot-politikata", "text": "След нощта на \"Оскарите\", Димитър Маринов отговори на полемиката, избухнала в родните социални мрежи.  Актьорът, който се качи на сцената на \"Долби Тиътър\", като част от екипа на филма-победител, заяви, че приема критиките.  Но призова хората да не го замесват в политически интерпретации. И написа във Facebook профила си: Благодаря на всички, които разбраха и оцениха решението ми да скътам нашия трикольор в джоба на сакото си, до сърцето ми. Той беше символ на гордост – България и българското! Харесайте ни във Facebook ", "date": "2019.02.27", "title": "Димитър Маринов приема критиките, но се разграничава от политиката"}
{"url": "https://www.bgonair.bg/world/2019-02-27/tragediya-v-nyu-york-dva-vlaka-pomlyaha-kola-na-prelez-trima-zaginaha", "text": "Тежък влаков инцидент край Ню Йорк. Трима души загинаха, след като два пътнически влака се врязаха в автомобила им.  Инцидентът станал на пътен прелез на около 50 километра източно от Ню Йорк. Шофьорът пренебрегнал спуснатите бариери и навлязъл в прелеза, въпреки сигнализацията за наближаващите влакове, в които пътували около 900 души.  Двете композиции буквално смачкали автомобила, като го ударили почти едновременно от двете страни. Има и седем пострадали пътници от влаковете, които са хоспитализирани с леки наранявания. Харесайте страницата ни във Facebook ", "date": "2019.02.27", "title": "Трагедия в Ню Йорк: Два влака помляха кола на прелез, трима загинаха"}
{"url": "https://www.bgonair.bg/world/2019-02-27/tirana-kamani-i-salzotvoren-gaz-na-protest-na-albanskata-opozitsiya", "text": "Ескалация на напрежението в Тирана. Протест на албанската опозиция, която иска оставката на премиера Еди Рама, прерасна в сблъсъци с полицията. Демонстранти се опитаха да нахълтат в сградата на парламента, където се провеждаше заседание.  Опозиционните активисти хвърляха камъни по кордона полицаи, които отговориха със сълзотворен газ. В началото на протеста демонстрантите се опитаха да блокират достъпа на депутатите до парламента и нападнаха министъра на туризма Бенди Кльоси.  Въпреки призивите на полицията да се разпръснат, активистите продължиха да настояват депутатите да прекратят сесията, на която не присъстваше премиерът.  Опозицията в Албания иска избори, като преди дни депутатите ѝ предизвикаха политическа криза в страната, след като напуснаха парламента. Харесайте страницата ни във Facebook ", "date": "2019.02.27", "title": "Тирана: Камъни и сълзотворен газ на протест на албанската опозиция"}
{"url": "https://www.bgonair.bg/world/2019-02-27/amerikanskiyat-kongres-otnovo-otkaza-da-finansira-stenata-na-tramp", "text": "Камарата на представителите в Конгреса на САЩ за пореден път отказа финасиране на стената на Доналд Тръмп. С 245 гласа \"за\" и 182 \"против\" демократите, които бяха подкрепени и от 13 републиканци, приеха резолюция за отмяна на обявеното от президента на САЩ извънредно положение, което би му позволило да построи стена по границата с Мексико за спиране на незаконната имиграция. Сега предстои документът да бъде гласуван в Сената, където ще постави на изпитание единството на републиканците. Американският президент Доналд Тръмп нарече ситуацията по южната граница на САЩ \"криза\" и на 15 февруари обяви извънредно положение. Мярката беше опит да се заобиколи Конгресът и да изгради стената по границата с Мексико с финансиране от страна на военните.", "date": "2019.02.27", "title": "Американският конгрес отново отказа да финансира стената на Тръмп"}
{"url": "https://www.bgonair.bg/reportazhi/2019-02-27/puskat-tretiya-lach-na-metroto-do-kraya-na-godinata", "text": "\r\n До края на годината тръгват влаковете по новоизграждащия се трети лъч на метрото между булевард \"Владимир Вазов\" и \"Красно село\". Тунелопробивната машина \"Витоша\" днес влезе в бъдещата станция под Малък градски театър \"Зад канала\". След 3-годишна неспирна работа 90 метровата, тежаща 14 000 тона \"Къртица\", стигна до крайната си точка. Така до края на годината софиянци и гости на столицата ще могат да се возят на метро от \"Красно село\" до бул. \"Владимир Вазов\", използвайки 8 метростанции.  Първият влак по новото трасе трябва да тръгне в края на октомври тази година. А от Общината са категорични, че това е най-важният проект за София за тази година. Времето струва пари и затова от Общината си дадоха краен срок за финализирането на втория етап от третия лъч, който трябва да свърже \"Красно село\" с \"Овча Купел\". Другите 2 етапа от третия лъч остават за новия програмен период, който е между 2021-25 година. До 6 години пътят под земята в столицата трябва да стигне и до зала \"Арена Армеец\". Това обаче зависи от Столичния общински съвет, който трябва да реши дали метрото да стига и до началната станция на лифта в \"Симеоново\". Изграждането на 3-тата метро линия ще спести общо 90 хиляди тона вредни емисии. Харесайте ни във Facebook ", "date": "2019.02.27", "title": "Пускат третия лъч на метрото до края на годината!"}
{"url": "https://www.bgonair.bg/sutreshen-blok/2019-02-27/istoricheska-sreshta-sasht-i-severna-koreya-na-4-ochi", "text": "\r\n Ким Чен Ун и Доналд Тръмп вече са във виетнамската столица Ханой за втората си среща на върха. Лидерите на САЩ и Северна Корея днес ще проведат 20-минутен разговор на четири очи.  Срещата ще се състои около 14 часа българско време в най-стария хотел на Ханой - \"Метропол\". Предвидено е двамата да вечерят заедно, а утре отново да продължат разговорите, чиято цел е постигането на реален напредък по въпроса за ядреното разоръжаване на Пхенян. \"Тази среща е на фона на това, че и двамата лидери трябва да се върнат у дома с чудовищен успех. И двамата имат нужда от това. Тази среща е жокер в ръцете на Си Дзинпин по отношение на Ким Чен Ун. И Тръмп и Ун не искат да работят с експерти. Смятам, че ще има споразумение. САЩ ще поискат пътна карта на ядреното разоръжаване на Пхенян. Преди време Тръмп отложи икономическите санкции срещу Китай. Тази среща ще окаже влияние и върху това\", отбеляза дипломатът доц. Боян Чуков в \"България сутрин\".   Според журналиста Нина Спасова тази среща ще пожъне голям успех, ако Северна Корея публикува списък с ядрените си сили.  \"Притесненията са, че Тръмп може да импровизира на срещата. Въпреки това, винаги има подготвен документ предварително. Голямото желание на Тръмп е да се окичи с орден за световен мир. Очаква се да се сложи край на корейската война, за която все още няма подписан мирен договор. Северна Корея е най-военизираната държава в света. Почти половината от населението е военизирано\", посочи тя пред Bulgaria ON AIR.  Харесайте ни във Facebook  \r\n  ", "date": "2019.02.27", "title": "Историческа среща: Тръмп и Ким Чен Ун в разговор на 4 очи"}
{"url": "https://www.bgonair.bg/direktno/2019-02-27/broshurata-v-yambol-bila-na-10-godini", "text": "\r\n Брошурата, раздадена на децата в ямболски училища е стара и на 10 години. Тя изобщо не е предназначена за ученици, каза изпълнителният директор на Асоциацията по семейно планиране Радосвета Стаменкова в предаването \"Деректно\" по Bulgaria ON AIR. Тя уточни, че посланията в изданието са насочени в борбата срещу HIV. В същото време здравното образование обаче продължава да е проблем в България. А фактът, че половинта от сънародниците ни не са посещавали личния си лекар е още по-тревожен. Държавата трябва да помисли как да предостави повече социални услуги на младите родители, защото с недостиг на детски градини и места в училищата, няма как да се насърчава висока раждаемост, посочи още Стаменкова. Божила Симова разговаря с д-р Мария Юнакова за репродуктивните проблеми и ин витро процедурите.", "date": "2019.02.27", "title": "Брошурата в Ямбол била на 10 години"}
{"url": "https://www.bgonair.bg/denqt-on-air/2019-02-27/ot-vmro-sme-gotovi-sami-da-se-yavim-na-evroizborite-zayavi-aleksandar-sidi", "text": "\r\n ВМРО обявиха, че са готови да се явят на евроизборите сами. Защо \"Обединените патриоти\" не успяват да са обединени, когато става въпрос за европейското бъдеше на България?  \"Днес казахме, че сме готови да отидем на избори сами. Опитвахме се да стегнем патриотичните редици. Не успяхме. Сега стягаме собствените си редици. Няколко месеца не успяхме да свикаме коалиционен съвет. Избрахме за наш лидер Ангел Джамбазки. Изготвихме \"Патриотична харта\" с личните ни убеждения и вярвания. Крайните либерали в Европа трябва да бъдат победени. Ние не харесваме \"Либералната Европа\". Трябва да победи \"Европа на нациите\". ПЕС са тези либерали. Който подкрепя БСП, подкрепя и ПЕС\", подчерта депутатът от ВМРО Александър Сиди в \"Денят ON AIR\".   Гостът коментира нападките за лицемерие от страна на ВМРО. \"Последната година и половина ние от ВМРО казваме едно и също. Няма лицемерие. Ние сме същите. В нашето коалиционно споразумение с \"Обединени патриоти\" пише, че ще бъдем заедно на парламентарните избори. За други избори не пише. Писна ни всеки ден да казваме кой наш партньор какво е искал да каже. Крайният срок за явяване с нас на европейските избори изтече\", категоричен бе той пред Bulgaria ON AIR. Харесайте ни във Facebook ", "date": "2019.02.27", "title": "От ВМРО сме готови сами да се явим на евроизборите, заяви Александър Сиди"}
{"url": "https://www.bgonair.bg/denqt-on-air/2019-02-27/deputat-ot-bsp-nyama-smisal-da-se-vrashtame-v-parlamenta", "text": "\r\n На фона на решението на БСП да напусне парламента, управляващите готвят драконовски санкции срещу отсъствията от пленарната зала. Без заплата за депутати, които отсъстват от три поредни заседания или повече от пет за един месец. Тази санкция в правилника вероятно ще приемат управляващите утре. Предложението дойде от Валери Симеонов и хората му след като БСП обявиха, че напускат парламента. Самите те обявиха, че се отказват от възнагражденията си. Корнелия Нинова пък призова да се приеме и тяхното искане за замразяване на депутатските заплати на 2900 лева. Открито срещу санкциите се обявиха само от ДПС. Народният представител от БСП Филип Попов беше категоричен, че промените в правилника на парламента са опит да се измести вниманието от реалния дебат. , отсече той. В студиото на   депутатът заяви, че социалистите ще продължават да не влизат в пленарна зала, поне до ново решение на Националния съвет на партията. По думите му от това няма смисъл, въпреки предстоящото гласуване на ветото на президента върху промените в Изборния кодекс. Попов посочи, че управляващите вече са казали, че ще го отхвърлят, а то е било шанс за поправка. , допълни още Филип Попов пред  . По думите му БСП искат да се дистанцират от това, което се случва в парламента и че сега се вижда реалната коалиция между ГЕРБ, ДПС и \"Воля\", а \"Обедини патриоти\" били просто резерва. Попов беше категоричен, че електоратът на социалистите подкрепя решението им да не влизат в пленарна зала и това не се променя с призива на президента Румен Радев. Харесайте и страницата ни във Facebook ", "date": "2019.02.27", "title": "Депутат от БСП: Няма смисъл да се връщаме в парламента"}
{"url": "https://www.bgonair.bg/reportazhi/2019-02-27/izgrazhdat-pametnik-i-cheshma-v-pamet-na-valeri-dabov", "text": "\r\n Изграждането на паметник и чешма в памет на убития в Кюстендил - Валери Дъбов. Тази идея предложи млада майка от града, в писмо до кмета Петър Паунов. 35-годишният мъж беше прободен с нож при опит да разтърве участници в масов бой в центъра на Кюстендил на 17 февруари. Кюстендилци подкрепят идеята за изграждането на паметник на лобното място на Валери Дъбов, както и чешма в планина Осогово, като спомен от тази трагедия.  По инициатива на Албина Гълъбова е било отпуснато и общинско жилище на майката на убития 35- годишен Валери Дъбов.  Харесайте и страницата ни във Facebook ", "date": "2019.02.27", "title": "Изграждат паметник и чешма в памет на Валери Дъбов"}
{"url": "https://www.bgonair.bg/bulgaria/2019-02-27/mvr-otnema-razreshitelnoto-za-orazhie-na-patnite-narushiteli", "text": "\r\n Спорни мерки срещу войната на пътя. Караш с превишена скорост - отнемат личното ти оръжие. КАТ и МВР ще прибягват до крайната мярка при повече от 3 нарушения. Оказва се, че акцията е влязла в сила в началото на януари, без обществено обсъждане.  Това е станало с помощта на тълкувателно решение на Върховния административен съд. За 23 години зад волана Антон Георгиев е попадал в различни ситуации - и комични, и опасни. Споделя, че за повече от 2 десетилетия като шофьор никога не му се е налагало да използва личното си оръжие и не вижда връзка между двете. 250 хиляди български граждани имат разрешително за бойно и огнестрелно оръжие. По данни на МВР, към 2019 година у нас са регистрирани 350 хил. единици бойно и ловно оръжие. 40 хиляди от тях са в полза на охранителните фирми, 50 000 за самозащита. Решението на Върховния административен съд позволява при административни нарушения, с които се нарушават спокойствието и сигурността на гражданите, да се отнемат разрешенията за дейност с огнестрелни оръжия.  Подводните камъни в закона за движение по пътищата стават все повече. Вече има предложение глоби за превишена скорост да се налагат и за 1км/ч над ограничението. МВР остави без отговор въпросите на Bulgaria ON AIR, предаде Петьо Атанасов. Харесайте ни във Facebook ", "date": "2019.02.27", "title": "МВР отнема разрешителното за оръжие на пътните нарушители"}
{"url": "https://www.bgonair.bg/denqt-on-air/2019-02-27/variantite-za-sds-za-yavyavane-na-evrovota-bili-tri-sami-koalitsiya-ili-zaedno-s-partiya-ot-enp", "text": "\r\n Европа е пред ценностен дебат от доста време, което прави предстоящите избори изключително важни, а българите трябва да участват във вота, за да пратят представители в европарламента, които да отстояват определени ценности.   , подчерта д-р Антон Койчев от СДС в студиото на  . Той добави още, че партията му винаги е искала да има дейна коалиция, около принципи и политики, а на предстоящите избори за нов Европейски парламент СДС все още не се знае как ще се представи пред избирателите. Д-р Койчев поясни, че към този момент вариантите са три: единна коалиция, самостоятелно или заедно с друга партия, която е представител на ЕНП. , посочи още той. Пред   д-р Антон Койчев допълни, че вътре в СДС сега текат дебати и крайното решение ще бъде взето на Национален съвет на партията. Харесайте и страницата ни във Facebook ", "date": "2019.02.27", "title": "Вариантите за СДС за явяване на евровота били три: сами, коалиция или заедно с партия от ЕНП"}
{"url": "https://www.bgonair.bg/bulgaria/2019-02-27/gerb-e-za-otsastvashtite-deputati-da-ostavat-bez-zaplati", "text": "\r\n На фона на решението на БСП да напусне парламента, управляващите готвят драконовски санкции срещу отсъствията от пленарната зала.  0 лева заплата за депутати, които отстъстват от три поредни заседания или повече от пет за един месец. Тази санкция в правилника вероятно ще приемат управляващите утре.  Предложението дойде от Валери Симеонов и хората му след като БСП обявиха, че напускат парламента. Самите те обявиха, че се отказват от възнагражденията си. Лидерът на червените призова да се приеме и тяхното искане за замразяване на депутатските заплати на 2900 лева. Открито срещу санкциите се обявиха само от ДПС.  Преди дни стана ясно, че двама представители от левицата са били в командировка на ловно изложение в Залцбург на разноски на парламента по време на бойкота.  По непотвърдена информация командировката действително е била съгласувана с ръководството на червените, а подписът е на заместник-председателя Драгомир Стойнев. Харесайте страницата ни във Facebook ", "date": "2019.02.27", "title": "Утре НС ще гласува - без заплати за депутати, които не идват на работа"}
{"url": "https://www.bgonair.bg/reportazhi/2019-02-27/spetsialistite-ot-tsentar-za-podkrepa-na-hora-s-uvrezhdaniya-v-slatina-izlizat-na-protest", "text": "\r\n Специалисти от центъра за подкрепа на хора с увреждания в столичния кв. \"Слатина\", заплашват с протест. Възнаграждение от 650 лв - толкова получават рехабилитатори, кинезитерапевти, физиотерапевти, психолози, логопеди и социални работници. Трудотерапевтите пък взимат 560 лв. В отворено писмо специалистите изразяват \"дълбоко неудовлетворение и възмущение\", тъй като повече от три години заплатите им не са увеличавани. В центъра за подкрепа на хора с увреждания 16 специалисти се грижат за близо 200 души. Заплатите им са около 600 лева и не са увеличавани от години. Стига се до парадокс - хора на ниски позиции от обслужващия персонал получават брутно дори повече от лекари и специалисти с висше образование.  Ако исканията на служителите за по-високи възнаграждения не бъдат удовлетворени до 1 април, те се заканват да не обслужват хората, които получават услуги в центъра. Харесайте и страницата ни във Facebook ", "date": "2019.02.27", "title": "Специалистите от център за подкрепа на хора с увреждания в \"Слатина\" излизат на протест"}
{"url": "https://www.bgonair.bg/reportazhi/2019-02-27/nad-50-ot-mladezhite-po-sveta-sa-bili-obekt-na-nasilie-okolo-ili-v-uchilishte", "text": "\r\n За 13-та поредна година светът отбелязва деня на розовата фланелка - Ден срещу тормоза в училище. У нас за първи път се говори за него през 2012-та. Стотици ученици влязоха в класните си стаи, облечени в розово. За насилието между децата се говори все по- открито, а клиповете в мрежата, качени от тях са десетки.  Денят започва да се отбелязва от двамата ученици Дейвид Шепърд и Травис Прайс, след като техен съученик бил подиграван, заради розовото си поло. На следващия ден те купи 50 розови фланелки и ги облекли в знак на протест. В благоевграското училище \"Кузман Шапкарев\" с интерактивна презентация на огромен тъч дисплей всички могат да се запознаят с това, колко опасно и непотребно е насилието.  Над половината тийнейджъри по света са били поне веднъж обект на насилие от страна на връстници във и около училище, в България на всеки 10 деца 7 са били жертва на домашно насилие.  Харесайте и страницата ни във Facebook ", "date": "2019.02.27", "title": "Над 50% от младежите по света са били обект на насилие около или в училище"}
{"url": "https://www.bgonair.bg/bulgaria/2019-02-27/obedineni-patrioti-nyama-da-sa-obedineni-na-evropeyskite-izbori", "text": "\r\n \"Обединените патриоти\" няма да се явяват заедно на изборите за Европейски парламент през месец май. От ВМРО обявиха, че ще участват във вота през май без колегите си от НФСБ и \"Атака\".  До това решение се стигна след поредния неуспешен опит на трите партии в малката коалиция да се разберат за общо явяване на евроизборите. Очаквано от ВМРО издигат за водач на листата евродепутатът Ангел Джамбазки. Харесайте и страницата ни във Facebook ", "date": "2019.02.27", "title": "\"Обединени патриоти\" няма да са обединени на европейските избори"}
