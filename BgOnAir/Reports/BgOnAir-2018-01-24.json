{"url": "https://www.bgonair.bg/world/2018-01-24/evakuiraha-150-turisti-v-italiya-sled-padane-na-lavina", "text": "Около 150 туристи бяха евакуирани от луксозен 4-звезден хотел в италианските Алпи след падане на лавина. 4 хеликоптера се включиха в спасителната акция в Северна Италия, близо до границата с Австрия. През последните дни в района падна безпрецедентно количество сняг, което затвори пътища и прекъсна железопътни връзки. Властите издадоха предупреждение за опасност от още лавини, тъй като снеговалежите с района продължават. Снимка: Pixabay", "date": "2018.01.24", "title": "Евакуираха 150 туристи в Италия след падане на лавина"}
{"url": "https://www.bgonair.bg/world/2018-01-24/stud-skova-kitay-zhivakat-padna-do-minus-477-po-tselziy", "text": "Рекордни студове отчетоха термометрите в Китай. В северната част на страната живакът падна до минус 47,7 градуса по Целзий. Това е най-ниската температура там, отчитана от 36 години насам.  Китайските метеоролози обясниха мразовитото време със силен антициклон от Сибир.  Според прогнозите от днес ще започне леко затопляне, като на места температурите ще се повишат до минус 30 градуса.  ", "date": "2018.01.24", "title": "Студ скова Китай: Живакът падна до минус 47,7 по Целзий"}
{"url": "https://www.bgonair.bg/world/2018-01-24/amerikantsite-nedoverchivi-kam-yadreniya-buton-v-ratsete-na-tramp", "text": "Президентът на САЩ Доналд Тръмп може да прибегне до неправомерно използване на ядрено оръжие. За това се опасяват над половината от американците, участвали в съвместно допитване на вестник \"Вашингтон пост\" и телевизия Ей Би Си.  Данните показват, че 60% от запитаните не биха поверили на Тръмп ядрения бутон.  Сред тези, които нямат доверие на Тръмп, почти 90 на 100 се опасяват, че той може да даде заповед за ядрен удар по някоя страна.", "date": "2018.01.24", "title": "Американците недоверчиви към ядрения бутон в ръцете на Тръмп"}
{"url": "https://www.bgonair.bg/world/2018-01-24/loshoto-vreme-ne-uspya-da-spre-protestirashtite-v-davos", "text": "\r\n Лошото време в Давос не успя да спре група протестиращи, които издигнаха лозунги срещу американския президент Доналд Тръмп. Вчера в швейцарския ски курорт започна Световния икономически форум, на който се очаква в петък да произнесе реч държавният глава на САЩ. Властите забраниха провеждането на демонстрации заради огромните преспи и снегонавявания в района на Давос. Въпреки това обаче около 20 демонстранти успяха да пробият кордона за сигурност в центъра на града.  След като в продължение на няколко минути скандираха обидни думи срещу американския президент, те бяха разпръснати от полицията.", "date": "2018.01.24", "title": "Лошото време не успя да спре протестиращите в Давос"}
{"url": "https://www.bgonair.bg/world/2018-01-24/2-raketi-udariha-turskiya-grad-kalis", "text": "Един човек е загинал, а 8 други са ранени, след като ракета удари джамия по време молитва в турския град Килис. Двама от пострадалите са в тежко състояние.  Минути по-късно втора ракета е ударила жилищна сграда, където пострадали са най-малко петима души. Предполага се, че ракетите са изстреляни от северните райони на Сирия в близост до град Африн, където турската армия започна военната операция \"Маслинова клонка\" срещу кюрдите. Целта на военните действия е да създаде безопасна зона в радиус от 30 километра.", "date": "2018.01.24", "title": "Ракети от Сирия удариха турския град Калис"}
{"url": "https://www.bgonair.bg/world/2018-01-24/60-hil-dushi-byaha-evakuirani-zaradi-vulkana-mayon", "text": "Най-активният вулкан във Филипините отново показа характер. Майон се развихри и заплашително изхвърля пирокластичен поток и лава, които достигат до 700 метра височина.  За по-голяма сигурност вече близо 60 хиляди души са били принудени да напуснат домовете си, предава  . Майон представлява почти идеален конус, разположен на около 330 километра югоизточно от Манила, и е смятан за най-опасния от общо 22 активни, които са разположени на територията на страната. Според последни данни на Националния институт за бедствия и аварии общо 18372 семейства или 71373 души са били засегнати от изригването на вулкана. От тях 14483 семейства или 55068 души са настанени в 59 центъра за евакуация. Още 1395 семейства или 6156 души са евакуирани извън тези центрове. Тази нощ са фиксирани изригвания на лава на височина от 3000 до 5000 метра. В 17 града и общини са затворени училищата. 50 вътрешни и международни полети са отменени. Учените предупреждават за опасността от възможно мощно изригване.  ", "date": "2018.01.24", "title": "60 хил. души бяха евакуирани заради вулкана Майон"}
{"url": "https://www.bgonair.bg/world/2018-01-24/pochina-avtorkata-na-zemlemoriya-ursula-le-guin", "text": "\r\n Почина известната авторка на научнофантастични и фентъзи книги Урсула Ле Гуин. 88-годишната Ле Гуин е издъхнала в дома си в Портланд след дълго боледуване. Писателката стана известна с книгите си от поредицата \"Землемория\", по които бяха заснети няколко филма. Романът на Ле Гуин \"Лявата ръка на мрака\" през 1969 г. получи най-престижните награди за фантастика - \"Хюго\" и \"Небюла\".  ", "date": "2018.01.24", "title": "Почина авторката на \"Землемория\" Урсула Ле Гуин"}
{"url": "https://www.bgonair.bg/world/2018-01-24/dvoen-atentat-s-koli-bombi-v-bengazi-desetki-sa-zaginali", "text": "Най-малко 27 души загинаха при двоен терористичен атентат с коли бомби в Бенгази. Сред жертвите е Ахмед Али ал Фитруи, началник на следствено разузнавателната част при главното командване на армията. Близо 30 са ранените. Първата кола била взривена в източния квартал близо до една от най-големите джамии в либийския град. В момента на експлозията площадът пред молитвения храм бил пълен с хора, които излизали след вечерната молитва. Половин час по-късно, докато медици и силите за сигурност оказвали помощ на пострадалите, наблизо бил взривен още един автомобил.", "date": "2018.01.24", "title": "Двоен атентат с коли бомби в Бенгази, десетки са загинали"}
{"url": "https://www.bgonair.bg/economy/2018-01-24/s-13-namalyavat-loshite-potrebitelski-krediti", "text": "Необслужваните потребителски кредити в България намаляват през последната година, като към края на декември 2017 г. те са в размер на около 803 млн. лв. Това е с почти 13% по-малко, отколкото са били година по-рано (916 млн. лв.) и едно от най-ниските нива от 2009 г. насам, пише  , позовавайки се на данни от Българска народна банка (БНБ). Лошите ипотечни заеми също намаляват. От 1,5 млрд. необслужвани ипотеки през декември 2016г., то в края на миналата година те са 1,2 млрд. лв. Към края на декември 2017 г. депозитите на домакинствата и нетърговските организации, обслужващи домакинствата (НТООД ) възлизат на 47,9 млрд. лв. (48% от БВП). Това е с 5,4% повече, отколкото са били година по-рано, става ясно от паричната статистика на БНБ, публикувана днес. През последния месец от 2017 г. спестяванията на неправителствения сектор са в размер на 72,4 млрд. лв. (72,6% от БВП), като годишното им увеличение е 6,1%, отчитат още от централната банка. На месечна база повишението е 5,3%. Депозитите на нефинансовите предприятия са малко над 22 млрд. лв. (22,1% от БВП) в края на декември 2017 г. В сравнение със същия месец на 2016 г. те се увеличават с 13,8%. В същото време влоговете на финансовите предприятия намаляват с 26,9% на годишна база през декември 2017 г. и в края на месеца достигат 2,5 млрд. лв. Снимка: Pixabay.com", "date": "2018.01.24", "title": "С 13% намаляват лошите потребителски кредити"}
{"url": "https://www.bgonair.bg/bulgaria/2018-01-24/gripnata-epidemiya-zastigna-i-sofiya-oblast", "text": "Грипът настъпва все по-сериозно! От утре грипна епидемия е обявена в София-област. Училищата излизат във ваканция до 29 януари включително. До понеделник няма да учат и учениците в Бургас. След Благоевград от днес грипна епидемия е обявена и в областите Стара Загора и Видин. Училищата в Старозагорско затварят врати до края на седмица. Област Русе също е в грипна епидемия.", "date": "2018.01.24", "title": "Грипната епидемия застигна и София-област"}
{"url": "https://www.bgonair.bg/economy/2018-01-24/balgariya-se-varna-v-top-50-na-nay-inovativnite-ikonomiki-v-sveta", "text": "България сe връща на картата на 50-те най-иновативни икономики в света за 2018 г., показва тазгодишното издание на Bloomberg Innovation Index, който оценява иновационния капацитет на икономиките въз основа на седем фактора – разходи за изследвания и разработки, добавена стойност на производството, напредък на производителността, концентрация на високотехнологични публични компании, ефективност на висшето образование, патентна активност и концентация на изследователска дейност. В миналогодишното издание на класацията страната ни не успя да се класира сред 50-те най-иновативни икономики, а през 2016 се нареди на 42-ра позиция. Южна Корея и Швеция запазват лидерските си позиции, оставайки на първо и второ място, а Сингапур се изкачава с три позиции, за да е заеме място в топ 3, показва още индексът на Bloomberg.  В същото време САЩ отпада от първите 10 най-иновативни икономики в света за първи път от 6 години или откакто започва изготвянето на индикатора.  Най-големите губещи в тазгодишния индекс на Bloomberg са Нова Зеландия и Украйна, които падат с 4 места в ранглистата.  Повече новини четете на сайта на  . Снимка: Pixabay", "date": "2018.01.24", "title": "България се върна в топ 50 на най-иновативните икономики в света"}
{"url": "https://www.bgonair.bg/denqt-on-air/2018-01-24/patriotite-shte-reshavat-dali-da-podkrepyat-referenduma-na-bsp", "text": "\r\n Патриотите са последователни относно своята позиция, която касае Истанбулската конвенция. Техните представители в Европейския парламент и българското правителство още от началото не са подкрепили ратифицирането на този документ. Това обясни в студиото на   доц. Милен Михов от \"Обединени патриоти\". По думите му БСП са претърпели развитие в своята позиция. \"Техните евродепутати подкрепиха конвенцията, така че ако трябва да говорим за подкрепа, би трябвало да констатираме, че БСП в дадения случай преминават на страната на Обединените патриоти\", подчерта доц. Михов пред  . Той допълни още, че предстои парламентарната група да се събере и да реши дали ще подкрепи искания от БСП референдум за приемане на Истанбулската конвенция. Според него обаче има и други начини да се разреши проблемът с ратифицирането на спорния документ.  \"Законодателни промени в унисон с изискванията на конвенцията\", обясни народният представител в ефира на  . По думите му могат да се направят отделни законодателни промени вместо ратифицирането на цялата конвенция. Доц. Михов коментира и критиките, които президентът Румен Радев отправи в своя годишен отчет, като заяви, че държавният глава е прав, че не може да се говори за война между институциите и че разходите за отбрана трябва да се увеличават с по-бързи темпове. Той обаче не се съгласи с твърденията на президента, че комисията в парламента е спряла модернизацията на армията и другите упреци в сектор \"Отбрана\". Михов не се съгласи и с определението \"атрофирал\" за парламентаризма и парламентарната република.", "date": "2018.01.24", "title": "Ще подкрепят ли патриотите референдума на БСП за Истанбулската конвенция?"}
{"url": "https://www.bgonair.bg/denqt-on-air/2018-01-24/ivan-ivanov-bsp-koruptsiyata-e-propila-tsyaloto-ni-obshtestvo", "text": "\r\n \" \", обясни социалистът пред  . \"Нормално е ГЕРБ и Патриотите да бъдат против, \"Воля\" също влязоха в този кюп, ДПС индиректно ни подкрепя. Изразяваме волята на 85% от българските граждани, според социологическите проучавания\", каза още Иван Иванов в предаването  Според него сегашното управление не прави нищо за да пребори корупцията. По думите му приетият Закон за борба с корупцията ще бъде поредната мимикрия с мерки, които само ще водят статистика. Очакванията на народния представител от БСП са премиерът Борисов да присъства в пленарната зала и да види как се гласува. Според Иванов отсъствието на министър-председателя от НС по време на вчерашните дебати, е било обида към българските граждани. Иван Иванов подкрепи мнението на президента Румен Радев, който разкритикува остро управлението на държавата в годишния си доклад. Днес държавният глава посочи, че парламентарната република атрофира, свободната воля на депутатите е убита, а те единствено одобряват волята на правителството. \" \", подчерта Иванов. Той настоя, че Румен Радев никога не е бил зависим от БСП и е доказал, че е избран за това, за което е бил издигнат - да защитава националните интереси. \" \", каза социалистът, запитан за спорната Истанбулска конвенция. От БСП вече обявиха, че започват събирането на подписка за инициирането на референдум по темата за ратифицирането на документа.  ", "date": "2018.01.24", "title": "Иван Иванов, БСП: Корупцията е пропила цялото ни общество!"}
{"url": "https://www.bgonair.bg/bulgaria/2018-01-24/sofiyantsi-edinodushni-problem-s-vazduha-ima-a-reshenieto", "text": "\r\n 9 от 10 софиянци имат проблем с мръсния въздух, показва социологическо проучване. Според анкетираните най-големият замърсител са автомобилите, следван от отоплението на твърдо гориво и горенето на отпадъци. Софиянци са единодушни - проблем с въздуха има! 51% смятат, че основна причина за това състояние на атмосферата е автомобилният трафик. Според 24% виновникът е отоплението с дърва и въглища, а 19% подкрепят мнението, че нерегламентираното горене на отпадъци замърсява най-много въздуха Топ 3 на мерките, които столичани одобряват, са миенето и метенето на улиците, безплатен градски транспорт и зелен билет на цена от 1 лев.  Почти всички жители на столицата използват всеки ден или най-малко два до три пъти седмично своя автомобил. Какво обаче според тях би ги накарало да оставят превозното средство?  Паркирането в буферни паркинги и след това предвижване с градски транспорт е мярката, която най-силно се одобряват софиянци - 74%. Използването на градски транспорт в дни с високи нива на замърсяване и зелен билет от 1 лев са останалите мерки, които шофьорите подкрепят.  Одобрение от 81 на сто има и за друга мярка - проверки от КАТ за това дали автомобилите отговарят на екологичните норми.", "date": "2018.01.24", "title": "Софиянци единодушни - проблем с въздуха има! А решението?"}
{"url": "https://www.bgonair.bg/bulgaria/2018-01-24/spryaha-debatite-po-istanbulskata-konventsiya-v-parlamenta", "text": "Правната комисия в Народното събрание спря дебатите по Истанбулската конвенция. Това се случи с 10 гласа \"За\" и по този начин точката беше отхвърлена от дневния ред на заседанието. Истанбулската конвенция беше приета днес от външната комисия в парламента, но тази по децата, младежта и спорта я отхвърли. Спорният документ утре предстои да бъде разгледан от комисията по вероизповеданията, а останалите комисии в парламента все още не са насрочили заседания, на които да разгледат този въпрос.  От БСП пък дори поискаха да се проведе референдум за Истанбулската конвенция и народът да се произнесе за приемането ѝ. Срещу приемането на документа се обявиха от главното мюфтийство в България, а духовниците от Светия синод пък всеки ден ще отслужват молитви срещу ратифицирането на спорната конвенция и призоваха българският народ да отстоява вярата си. \r\n  ", "date": "2018.01.24", "title": "Спряха дебатите по Истанбулската конвенция в парламента"}
{"url": "https://www.bgonair.bg/denqt-on-air/2018-01-24/kakvato-opozitsiyata-takav-i-votat-na-nedoverie-tvardyat-ot-gerb", "text": "\r\n   Така   обобщи обсъждането в пленарната зала на вота на недоверие към правителството на Бойко Борисов, внесен от стана на БСП. Депутатът от ГЕРБ е категоричен, че корупцията наистина е основен проблем на държавата, но самият министър-председател Бойко Борисов е дал ясно да се разбере, че ще има открита борба с този вид дейност. \" , допълни Манев в \" \". Народният представител коментира и днешната критична реч на президента Румен Радев за Народното събрание и изказването му за атрофирането на парламентарната република. \" \", отбеляза гостът пред  . Манев е на мнение, че ако президентът наистина твърди, че форматът на парламентарната република се е изчерпал, да излезе и открито да поиска президентска република.", "date": "2018.01.24", "title": "Каквато опозицията, такъв и вотът на недоверие, твърдят от ГЕРБ"}
{"url": "https://www.bgonair.bg/sport/2018-01-24/natsionalite-ni-po-futbol-s-interesni-sapernitsi-v-ligata-na-natsiite", "text": "\r\n Българският национален отбор по футбол ще се изправи срещу тимовете на Словения, Норвегия и Кипър в първото издание на Лигата на Нациите. Двубоите започват през септември тази година, като България е в Дивизия С. Целта на новия турнир е да измести контролните срещи, като организира такива с по-висок залог. Във всяка група ще се играе на разменено гостуване, подобно на европейските квалификации. Победителите в отделните групи пък се класират за по-горната дивизия на следващото издание, а последните отбори изпадат надолу. Лигата на нациите се организира на всеки две години, съгласно международния календар и целта е да има развитие на националните отбори чрез повече оспорвани мачове. ", "date": "2018.01.24", "title": "Националите ни по футбол с интересни съперници в Лигата на нациите"}
{"url": "https://www.bgonair.bg/direktno/2018-01-24/sotsialnite-mrezhi-translator-na-podvezhdashti-novini", "text": "Ако преди време в медиите се усещаше само икономически натиск, то от 2017-а вече има усещане и за политическа намеса. Мението е на Ирина Недева от Асоциацията на европейските журналисти. Тя припомни,че България е на 109 място в класацията на “Репортери без граници”. Според Недева социалните мрежи са се превърнали в ускорител на подвеждаща информация. Николета Даскалова от Фондация “Медийна демокрация” посочи, че у нас все още има проблем с качеството на журналистиката, усеща се и натиск. Тя припони, че по време на финансовата криза редица инвеститори са се оттеглили от медийния пазар.", "date": "2018.01.24", "title": "Социалните мрежи - транслатор на подвеждащи новини"}
{"url": "https://www.bgonair.bg/bulgaria/2018-01-24/ekoministarat-v-evroparlamenta-reshenieto-za-np-pirin-e-zakonno", "text": "Решението на правителството за Пирин не противоречи нито на българските, нито на европейските закони. Това заяви министърът на екологията Нено Димов в Европейския парламент, където представи приоритетите на Българското председателство на Съвета на ЕС в областта на опазването на околната среда и безопасността на храните. Ненов отказа да навлиза в детайли, тъй като според него въпросът е национален, а той е поканен да представлява Съвета, но каза, че действията на българското правителство са напълно законни. Става дума за 2% от територията на Национален парк \"Пирин\", които са част от буферната зона, призната и от ЮНЕСКО, обясни министърът в отговор на въпрос на германския евродепутат от групата на \"Зелените\" Петра Каленбах. Димов обеща всички строителни дейности да бъдат ограничени в тази зона. А останалите 45% от парка, за които го пита Каленбах, са разрешени за водохващане за питейни нужди, добави министърът. Германският евродепутат изрази съмнение, че водохващането ще се прави за производството на изкуствен сняг за ски пистите в Пирин. Димов отхвърли съмненията на Каленбах, че с решението на кабинета \"Борисов\" се нарушава европейската Директива за околната среда. Той се позова на интервю на еврокомисаря за екологията и рибарството Кармену Вела, който заявил, че няма пристъпване на законодателството в случая с Пирин. Повече по темата четете в  !", "date": "2018.01.24", "title": "Екоминистърът в европарламента: Решението за НП \"Пирин\" е законно"}
{"url": "https://www.bgonair.bg/reportazhi/2018-01-24/trevozhno-edva-edna-chetvart-ot-onkobolnitsite-predostavyat-kompleksno-lechenie", "text": "\r\n Едва една четвърт от онкоболниците предоставят комплексно лечение, сочат данни на Здравната каса.  Преди два месеца животът на Роси Илиева се променя изцяло. Диагностицирана е с тумор на ректума. За да получи адекватни грижи пътува стотици километри всеки ден до столицата. \"Имам база за сравнение и виждам какво се случва с една болница, и какво се случва с друга, било материална база – хигиена, било отношение на персонала – разликата е огромна\", сподели тя пред Bulgaria ON AIR.  Роси съвсем не е единственият пациент с подобен проблем. В едва 11 от всички 40 болници се предлага комплексно лечение за пациентите с онкологични заболявания.  В него се включват и четирите дейности по химиотерапия, лъчелечение, диспансерно наблюдение и палиативни грижи.  Броят на болниците, които предлагат подобни палиативни грижи е още по-малък. Онкоклиниките с договор с НЗОК по тази пътека са общо 20.", "date": "2018.01.24", "title": "Едва една четвърт от онкоболниците предоставят комплексно лечение"}
{"url": "https://www.bgonair.bg/bulgaria/2018-01-24/kritiki-ot-gerb-i-pohvali-ot-bsp-za-otcheta-na-radev", "text": "\r\n Отчетът на президента Радев предизвика реакции в парламента. ГЕРБ разкритикуваха държавния глава в непоследователна политика и призоваха - ако иска политическа криза, да го заяви.  В БСП останаха доволни от доклада на президента. Социалистите определиха доклада на президента като респектиращ, а в ДПС имат резерви в действията на Румен Радев през първата му година на \"Дондуков\" 2. \n Неясна позиция по отношение на бюджета за отбрана, както и ревност към международната дейност на премиера Бойко Борисов, разчетоха депутатите на ГЕРБ от речта на президента. Според тях Румен Радев не е направил отчет на първата си година като държавен глава, а анализ на политическия живот извън президентството.  ГЕРБ не приеха критиките на държавния глава, включително и загрижеността му за свободата на словото. Управляващата партия е обезпокоена, че възгледите на президента съвпадат с тези на БСП. ", "date": "2018.01.24", "title": "Критики от ГЕРБ и похвали от БСП за отчета на Румен Радев"}
{"url": "https://www.bgonair.bg/bulgaria/2018-01-24/bsp-initsiira-referendum-za-istanbulskata-konventsiya", "text": "\r\n Да се проведе референдум за Истанбулската конвенция, поискаха от БСП. А дебатите в парламента да бъдат спрени, защото пораждат разделение в обществото, обясни Корнелия Нинова. \"Червените\" вече внасят и подписи за иницииране на референдум за конвенцията.  А след Православната църква, днес и българското мюфтийство се обяви срещу Истанбулската конвенция.", "date": "2018.01.24", "title": "БСП инициира референдум за Истанбулската конвенция"}
{"url": "https://www.bgonair.bg/bulgaria/2018-01-24/tsveta-karayancheva-s-ostar-otgovor-kam-prezidenta", "text": "\r\n Председателят на парламента Цвета Караянчева отговори на президента Румен Радев и неговите критики, които той отправи в годишния си отчет. Тя наблегна, че парламентът не е място, което само да официализира решенията на правителството. По думите ѝ това е отговорност към избирателите, защото са избрани, за да гласуват именно по този начин. Председателят на парламента подчерта, че това е част именно от демократичния процес. Цвета Караянчева обаче се съгласи с президента относно ниското доверие към Народното събрание. Според нея този факт се дължи на много фактори, но до голяма степен е заради \"грубите и непремерени нападки на държавния глава, който по конституция трябва да бъде обединител на нацията, а не да раздава обидни квалификации\". ", "date": "2018.01.24", "title": "Цвета Караянчева с остър отговор към президента"}
{"url": "https://www.bgonair.bg/bulgaria/2018-01-24/mazh-zagina-po-nelep-nachin-opitvayki-da-izbegne-politseyska-proverka", "text": "Мъж на 39 години е загинал в катастрофа след опит да избегне полицейска проверка, съобщиха от пресцентъра на ОД на МВР-Сливен. Инцидентът е станал след полунощ в Нова Загора.  Автопатрулен екип е подал сигнал на лек автомобил \"БМВ 330 СI\" с английска регистрация за извършване на проверка. Вместо да спре, водачът направил обратен завой и увеличил скоростта. Той загубил управление и се ударил последователно в електрически стълб, бетонна ограда, тухлен зид и дърво. В автомобила са пътували и две момчета на 18 и 15 години, всички от Нова Загора.  Водачът е получил тежки наранявания и на път за болницата е починал. Той е бил неправоспособен. Двете момчета са настанени за лечение в МБАЛ-Сливен без опасност за живота. По случая е образувано досъдебно производство.", "date": "2018.01.24", "title": "Мъж загина по нелеп начин, опитвайки да избегне полицейска проверка"}
{"url": "https://www.bgonair.bg/bulgaria/2018-01-24/zov-za-pomosht-ot-yambol-dete-sabira-pari-za-lechenieto-na-bashta-si", "text": "\r\n Трогателно от Ямбол. Момче събира средства за лечението на болния си баща. Трогателният зов има 25 хил. споделяния. В момента се набират средства за животоспасяваща бъбречна трансплантация на Димитър!  \r\nДарителска сметка в UniCredit Bulbank \r\nBIC: UNCRBGSF \r\nIBAN: BG26 UNCR 7000 1523 1 Вижте още информация и  ", "date": "2018.01.24", "title": "Зов за помощ от Ямбол: Дете събира пари за лечението на баща си"}
{"url": "https://www.bgonair.bg/bulgaria/2018-01-24/kmetat-na-stolichniya-mladost-na-srednoshtna-proverka-za-nezakonno-stroitelstvo", "text": "\r\n Среднощна проверка за незаконно строителство.  Кметът на столичния район \"Младост\" Десислава Иванчева засне със собствения си телефон строителна площадка на фирмата \"Гаранти Коза\", която според нея е незаконна.  Във видеото тя изисква от строителите необходимите документи, а те се опитват да я изгонят от обекта си.  Bulgaria ON AIR потърси представители на строителната фирма, но те отказаха коментар.", "date": "2018.01.24", "title": "Кметът на столичния \"Младост\" на среднощна проверка за незаконно строителство"}
{"url": "https://www.bgonair.bg/sutreshen-blok/2018-01-24/vasko-krapkata-obratno-u-nas-startira-akustichni-kontserti-v-stranata", "text": "\r\n Васил Георгиев-Кръпката завърши турнето си в САЩ и стартира годината с акустичен концерт в Пловдив, а после и в страната. Музикантът е направил сравнение между България и американската страна и от наблюденията си открива, че за период от 15 години държавата ни е направила крачка напред. \"Става дума за музиката, за социалното състояние\", обясни в  Георгиев. Докато е в САЩ, той и групата му си купуват микробус, с който изминават 18 хил. километра през 3-4 щата. \"Видяхме успели българи, които обичат родината си, обичат и Америка. Голяма част от тях обаче искат да за върнат обратно у нас\", разказа музикантът пред  И един от тях го прави. След 8 години прекарани в САЩ, дъщерята на Васил Георгиев избира да живее в България. Заедно със своята половинка Майкъл, двамата започват живота си тук.", "date": "2018.01.24", "title": "Васко Кръпката обратно у нас, стартира акустични концерти в страната"}
{"url": "https://www.bgonair.bg/bulgaria/2018-01-24/radev-v-otcheta-si-evropredsedatelstvoto-e-ambitsiozno-no-ne-e-alibi-za-bezdeystvie", "text": "\r\n Критичен поглед върху българската действителност очерта президентът Румен Радев в отчета си за една година начело на поста.   \"България е в критичен момент от своето развитие\", каза той на специална пресконференция. Той нарече Българското председателство на Съвета на ЕС амбициозно, но обясни, че то не трябва да суспендира демокрацията и да е алиби за бездействие по болни за страната теми.  Президентът похвали макроикономическите показатели на държавата, но и предупреди, че те не могат да скрият липсата на чужди инвестиции и обезлюдените райони в страната.  Според държавния глава на този фон стабилността на държавата е тържествен марш на място. \n \"Парламентарната република атрофира\", каза още Радев. Според него свободната воля на депутатите е убита, а те единствено одобряват волята на правителството. Президентът припомни, че рейтингът на Народното събрание е критично нисък и допълни, че го казва с тревога и болка, защото това е най-висшият орган  в държавата.  \"Корупцията деморализира цялото общество\", каза още президентът. Според него под въпрос е и фундаменталното право на свобода на словото.   \"Трябва да отстояваме демократичните си права, без да очакваме съдействие от Европа. Това е изводът, който произтича от отношението на Брюксел\", каза още президентът и допълни, че безразличието не трябва да ни демотивира.  В отчета си президентът припомни усилията си за модернизацията на армията и за благосъстоянието на личния състав. Въпреки поети ангажименти от изпълнителната и законодателната власт обаче вместо това се е стигнало до наливане на средства в техника, която не е в добро състояние.  Така се е стигнало до ситуацията - нито нова техника, нито ремонтирана стара техника. В крайна сметка се стигнало до отработения механизъм средства за модернизация да потънат в излишъци.   Президентът има сериозни амбиции през следващата година от своя мандат. Във външно политически план той е категоричен, че е крайно време да бъден поставен край на \"ледниковия период в отношенията между България и Русия\".  Радев заяви още, че външната ни политика трябва да се формира и отстоява у нас, а не обратно. А пример за това даде с намесата на турската страна в провеждането на изборите. Държавният глава отбеляза, че Истанбулската конвенция може да почака, тъй като за нея е нужен по-задълбочен дебат.  В позициите по този въпрос се забеляза известно разминаване между Румен Радев и вицепрезидента Илияна Йотова. Тя подчерта, че Конвенцията трябва да бъде гласувана, за да се защитят жените и децата от домашното насилие. И двамата красноречиво казаха, че президентската двойка може да работи в екип, предаде репортерът на Bulgaria ON AIR Гергана Венкова. От ГЕРБ заявиха, че президентът по-скоро е направил отчет на тяхната работа като управляваща партия, а не толкова на дейността си като държавен глава. Те изразиха безпокойствието си, че Радев е говорил на езика на опозицията. От БСП и ДПС пък останаха доволни от отчета на президента, предаде репортерът Иван Иванов от Народното събрание.     ", "date": "2018.01.24", "title": "Радев в отчета си: Европредседателството не е алиби за бездействие!"}
{"url": "https://www.bgonair.bg/sutreshen-blok/2018-01-24/sas-zayavka-che-spor-nyama-da-ima-koruptsiya-zamitane-na-problemi-i-gerb-i-bsp-pak-se-sdarpaha", "text": "\r\n Корупция, страх - безстрашие, кой държи \"метлата\", с която се замитат проблемите... Разговорът в между Спас Гърневски от ГЕРБ и Славчо Велков от БСП стартира със заявка, че спорове няма да има, но темата за вота не недоверие предизвика такива. \"Медиите формират продукт и го предлагат понякога добре, понякога неблагоприятно за тези, които участват в него. Ние с Гърневски не сме се карали ожесточени, както бе написано преди време. А вчера в парламента всичко мина в рамките на очакваното, това беше рутинен вот на недоверие\", посочи Велков. След прочетен цитат на думите на лидера на опозицията Корнелия Нинова от трибуната на Народното събрание вчера през изминалия ден по повод отсъствието на Бойко Борисов, Гърневски пък използва изразните средства на опонента си в студиото на   и отговори: \"Не само медиите, но парламентът понякога се опитва да произведе продукт. Вече 10 месеца БСП търси как да създаде предмет, с който да дискредитира настоящото управление възможно най-бързо, за да стигне до властта през задния вход\", смята политикът от ГЕРБ. И все пак не тези, а думите, че покрай корупционните скандали между депутатите се \"замитат\" други проблеми, предизвикаха спор между гостите на телевизията. \"Кой може да \"замита\" в съвременни условия? Метлата я държат управляващите\", отсече Славчо Велков. Спас Гърневски пък заяви, че БСП си е сложила \"фасада, с която иска да прикрие страха си от това, че в третия мандат на кабинета \"Борисов\" данните сочат стабилен икономически ръст и растеж на Брутния вътрешен продукт (БВП). Велков коментира с насмешка това твърдение и заключи: Мен от нищо не ме е страх, дори и от смъртта!", "date": "2018.01.24", "title": "Със заявка, че спор няма да има... ГЕРБ и БСП се сдърпаха пред Bulgaria ON AIR"}
{"url": "https://www.bgonair.bg/sutreshen-blok/2018-01-24/agresiyata-u-vazpitatelite-v-sots-institutsii-e-nedopustima-tvardi-ministar", "text": "\r\n Некоректното поведение на социалните работници в центровете за настаняване на деца и младежи с увреждания предизвика лавинообразни коментари в медиите и социалните мрежи. Един от най-нашумелите центрове е този в Габрово. Там често се е стигало до агресия от страна на възпитателите, разказа репортерът Мирела Дончева.  \"Моментално са предприемани мерки към отстраняване на тези проблемни социални работници. Ниското заплащане кара тези, които не възприемат длъжността си като в помощ на нуждаещите се, а като поредната работа, от която трябва да вземат някакви пари, да вършат работата си некачествено. Най-често заплатите варират около 600 лева. Работата на възпитателите не е лесна, но агресивното поведение не е допустимо\", отбеляза зам.-министърът на социалната политика и труда Росица Димитрова. В студиото на \"България сутрин\" тя поясни, че общините трябва да отговарят за социалните услуги, тъй като те са главните им доставчици. Недопустимо е да коментираме, че ниското заплащане е причина за агресията у социалните работници. Институциите, които трябва да следят за коректната работа в центровете за настаняване са прекалено много. Истинска проверка трябва да идва от нас самите, посочи още гостът.  \"Искам да съм оптимист, че имаме и доста положителни практики. Тези проблеми ни сочат, че трябва по-внимателно да избираме персонала, по-добре да ги обучаваме и да ги караме да се чувстват по-сигурно, за да работят по-съвестно\", завърши Димитрова пред Bulgaria ON AIR.", "date": "2018.01.24", "title": "Агресията у възпитателите в соц. институции е недопустима, твърди министър"}
{"url": "https://www.bgonair.bg/reportazhi/2018-01-24/sled-nasilieto-v-detskiya-dom-borisov-uvolni-direktora-na-dazd", "text": "\r\n Уволниха директора на Агенция \"Закрила на детето\" Офелия Кънева. Тя е отстранена по искане на премиера Бойко Борисов. Мотивът - не е предприела адекватни мерки срещу насилието в дома за деца в Габрово. На прокурор отива директорката на дома Маринела Лазарова. Срещу нея е подаден още един сигнал. Повече от година и половина тя е укривала насилието на служители над деца. Двете жени, заснети да бият деца, ще бъдат уволнени. В продължение на повече от година и половина нито в Дирекция \"Социално подпомагане\", нито в отдел \"Закрила на детето\" в Габрово има подаден сигнал за насилие над деца в центъра \"Хризантема\". По думите на директора на институцията в града Радостина Братованова, отговорна за това е управителката Маринела Лазарова, която е укрила данните за случващото се там. Маринела Лазарова обаче е категорична, че в момента виновните да не бъдат взети навременни мерки, бягат от отговорност. По думите ѝ директорът на социални дейности в общината Даниела Василева, която е и ръководител на проекта за създаването на центъра, носи пряката отговорност сигналът да не стигне до компетентните институции. Според Маринела Лазарова до април миналата година община Габрово подбирала и назначавала персонала в центъра, а зарази липсата на квалифицирани кадри, критериите за детегледачки били занижени. Единственото условие е да имат средно образование, въпреки че работата в дома е специфична и сложна.  Повече от половин година в центъра няма и медицински персонал, който да се грижи за децата, да следи състоянието им и да отговаря за даването на лекарствата, което според социалните е сериозно нарушение от страна на управителката.", "date": "2018.01.24", "title": "След насилието в детския дом: Борисов уволни директора на ДАЗД"}
{"url": "https://www.bgonair.bg/sutreshen-blok/2018-01-24/byudzhetat-na-uchilishteto-veche-shte-zavisi-i-ot-obrazovanieto-na-roditelite", "text": "\r\n  Средствата ще могат да се използват за увеличение на заплатите на персонала или за бонуси към възнагражденията. Също така те може да отиват и за преподавателите, които са включени в екипите за връщане на отпаднали ученици в клас, за заплата на социален работник, на помощник на учителя в проблемните паралелки, или за допълнителни часове по български, ако за голям процент от децата този език не е майчин. Целта е по този начин преподавателите да бъдат по-мотивирани да работят с тези деца и да се направи опит да се намали броят на отпадащите ученици. , посочи в студиото на  журналистът Нора Стоичкова. Тя допълни още, че по този начин ще бъдат разрешени някои материални проблеми, но имайки предвид факта, че обазователната система в България е недофинансирана, насочвайки средства към места, които имат нужда, на практика ще се финансира образование там, където дори няма база то да разцъфти и да се развие. , категорична беше Нора Стоичкова. Пред   журналистът Мирослава Кортенска пък уточни, че в страната ни твърде голяма част от децата не посещават училище и след положени огромни усилия само 20 хил. от тях са били върнати. , каза още Мирослава Кортенска. Промените в наредбата за финансиране на училищата и детските градини предвиждат повече средства да има и за училищата в отдалечени общини в региони като Северозапада, Родопите, Странджа-Сакар, както и за такива в малки погранични райони.   ", "date": "2018.01.24", "title": "Бюджетът на училището вече ще зависи и от образованието на родителите"}
{"url": "https://www.bgonair.bg/sutreshen-blok/2018-01-24/fakt-na-psiholog-detsata-nyamat-kritichno-mislene-kam-provokatsiite-ot-vrastnitsite-si", "text": "\r\n Децата нямат критично мислене към провокациите от техните връстници. Те самите не се питат \"трябва ли да го направя\". Така коментира в  агресията у непълнолетните и малолетните психологът Александра Петрова. Темата, в която мнението си даде и експертът по онлайн медии Жюстин Томс, идва след случая, в който 14-годишен преби бездомник до смърт, а приятелите му гледаха, дори заснеха престъплението. По думите на психолога децата слагат високи предизвикателства пред себе си. Провокират се едно друго и няма как да не изпълниш дадената ни заявка - като ритуал, който трябва да направиш, за да влезеш в групата. Петрова даде пример от своята практика със случай от петък. \"Виждам се с момченце в 3 клас, родителите му го изчакват пред кабинета. То ми казва: Ще ти споделя нещо, но в никакъв случай няма да го разпространяваш. Трябва да подпаля косата на едно от момичетата с най-дългите коси в класа\", обяснило детето. Психологът го пита \"защо\", а то отговаря, сякаш се подразбира: Иначе ще ме смятат за женчо. По този повод Александра Петрова отбеляза, че идеята не е само върху провокацията, която е сложена на малкото момче. Самото то не се пита \"трябва ли да го направя\". \"Искаше да ми сподели, за да има съмишленик в деянието и да избере на кое момиче да направи това действие\", обясни тя. Според Жюстин Томс родителите също имат роля в споделянето на информация в интернет, както в случая от Варна, в който едното дете-свидетел заснема с телефона си престъплението върху 53-годишния бездомник. \"Интернет е само още едно средство за децата да изгреят като звезди в очите на кръга около себе си\", посочи Томс пред Александра Петрова подчерта още, че около нас постоянно има поводи, които не позволяват на децата да се научат как да се справят със своите емоции, като базовият фон стои в семейството. \"Родителите оцеляват или не знаят как да се справят... Децата изобщо не знаят как да управляват негативните си емоции. Все по-трудно изграждат авторитет към възрастните хора. От много ранна възраст спират да се учат. Бързо стигат до фрустрация, не са научени да отлагат желания - съответно, бързо се стига до агресия\", обясни психологът.", "date": "2018.01.24", "title": "Факт на психолог: Децата нямат критично мислене към провокациите от връстниците си"}
{"url": "https://www.bgonair.bg/bulgaria/2018-01-24/edna-godina-po-kasno-rumen-radev-i-iliyana-yotova-otchitat-mandata-si", "text": "Държавният глава Румен Радев и вицепрезидентът Илияна Йотова ще се отчетат за първата година от мандата си. Двамата ще дадат обща пресконференция. Радев беше избран с широка подкрепа. Данните от проучванията на рейтинга му към момента сочат около 60% обществено одобрение. Снимка: Олег Попов, Bulgaria ON AIR ", "date": "2018.01.24", "title": "Една година по-късно: Румен Радев и Илияна Йотова отчитат мандата си"}
{"url": "https://www.bgonair.bg/bulgaria/2018-01-24/obyaviha-gripna-epidemiya-vav-vidin-stara-zagora-i-kyustendilsko", "text": "Областите Видин и Стара Загора са в грипна епидемия от днес, както и община Бобовдол в Кюстендилска област.  Дните до петък са обявени за неучебни в област Стара Загора и община Бобовдол, а поради висока заболеваемост е предписано да не се провеждат учебни занятия и в някои училища в град Дупница.  В същото време днес в Пазарджик учениците се връщат в час, но обявената грипна епидемия остава в сила.  ", "date": "2018.01.24", "title": "Обявиха грипна епидемия във Видин, Стара Загора и Кюстендилско"}
{"url": "https://www.bgonair.bg/sutreshen-blok/2018-01-24/roditeli-i-uchenitsi-izlyazoha-na-protest-v-zashtita-na-uchitelya-razbil-usta-na-petoklasnik", "text": "\r\n Случаят, в който учител по физическо възпитание удари ученик в 65 СУ в Бусманци, продължава. Горната устна на трикратно започналия пети клас Роберто е сцепена. Пред сградата на училището започна протест в защита на учителя, спрямо когото следват дисциплинарни наказания.  \"В никакъв случай не мога да оправдая агресия от страна на учител, дете, родител или който и да е, част от образователната система в България. Момчето може да бъде квалифицирано като дете в риск, тъй като за 3 година е в 5 клас. Това вероятно му създава много силен дискомфорт. Не успяхме да установим контакт с момчето, тъй като много рядко идва в училище. Не можем да се свържем и с родителите. Засега Роберто има 404 неизвинени отсъствия\", обясни директорът на 65 СУ Жельо Колев за \"България сутрин\".   Пред репортера на Bulgaria ON AIR Димитър Димитров, директорът отбеляза, че стъпките за наказание, което Роберто може да получи, са 3 – забележка, предупреждение за преместване и преместване. За да се осъществи този поетапен процес, училището трябва да информира родителите, но досега с тях не е установен контакт, поясни Колев. Според него се е стигнало до тази проява на агресия в резултат от някакво натрупано напрежение, което е катализирано от пренебрежението на детето към учителите и училището като институция. Предстои дисциплинарна процедура към учителя. Мога да стартирам тази процедура едва след като получа писмено обяснение от учителя, подчерта гостът.  \r\n \r\n    ", "date": "2018.01.24", "title": "Родители излязоха на протест в защита на учителя, разбил уста на петокласник"}
{"url": "https://www.bgonair.bg/sutreshen-blok/2018-01-24/agresiya-shamari-groznata-kartina-na-nasilie-v-domovete-za-detsa-lisheni-ot-roditelski-grizhi", "text": "\r\n \r\n След като видеоклипове, показващи потресаващо насилие от страна на служители на дома за деца и младежи с увреждания \"Хризантема\" в Габрово, станаха публично достояние, Георги Господинов се свърза с  , за да разкаже своята история. 26-годишното момче прекарва 18 години по домове за деца, лишени от родителски грижи. Георги разказа, че докато е бил настанен във варненски дом, възпитателите многократно са прилагали физическо насилие върху него. А когато пък е потърсил помощ от страна на директора, агресията продължила, обвинен за това, че си позволил да се оплаква. \"Информирал съм медиите, пускал съм жалби до социалното министерство, до община Варна и Държавна агенция за закрила на детето. За съжаление обаче и до днес никой не ми обръща внимание\", сподели още той. Пред  Георги допълни още, че освен физическото насилие, което му е било прилагано, е бил лишаван и от храна, от полагащите му се дарения и елементарни битовизми. Към днешна дата Георги вече е завършил средното си образование, работи на три места и се справя сам с живота.", "date": "2018.01.24", "title": "Агресия, шамари... Грозната картина на насилие в домовете за деца, лишени от родителски грижи"}
