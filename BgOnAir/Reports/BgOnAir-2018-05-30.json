{"url": "https://www.bgonair.bg/world/2018-05-30/shokirasht-obrat-ubitiyat-ruski-zhurnalist-se-okaza-zhiv-i-zdrav", "text": "\r\n Шокиращ обрат! Известният руски журналист Аркадий Бабченко, за когото беше съобщено, че е бил застрелян тази сутрин пред дома си в Киев, е жив. Това съобщават украинските власти. Всичко около смъртта му е било инсценировка на спецслужбите на Украйна, за да бъдат разкрити руски агенти. Журналистът е яростен критик на политиката на Владимир Путин. Бабченко се появи на пресконференция, предавана пряко по телевизията. Той благодари на спецслужбите и заяви, че операцията е подготвяна два месеца. Бабченко се извини за шока, който е причинил на всички с новината за убийството му.  Журналистът публично се извини и на съпругата си, тъй като не ѝ беше казал за инсценировката. На пресконференцията ръководителят на украионската служба за сигурност заяви, че са арестували украински гражданин, който е бил нает от руските спецслужби да организира убийството. Като за това се смята, че той е получил поне 40 000 долара. ", "date": "2018.05.30", "title": "Шокиращ обрат: \"Убитият\" руски журналист се оказа жив и здрав"}
{"url": "https://www.bgonair.bg/world/2018-05-30/obshta-stachka-shte-blokira-gartsiya-dnes", "text": "\r\n Обща стачка и масови демонстрации срещу мерките за икономии блокират Гърция днес. Заради протеста няма да работи нито едно пристанище в страната. Всички влакове пък ще останат на гарите. Възможно е единствено за няколко часа да работи градският транспорт. Двата големи синдиката – на работещите в държавния сектор и на служителите в частните компании, обявиха пълна мобилизация на членовете си. Това е поредният протест в Гърция по повод икономическата политика на правителството. На общата стачка синдикатите отново ще настояват за промени в данъчната система, както и за спазване на правата на работещите. Профсъюзите искат и отмяна на всички наредби, които водят до орязване на пенсиите и заплатите и масова безработица в страната.", "date": "2018.05.30", "title": "Обща стачка срещу мерките за икономии блокира Гърция днес"}
{"url": "https://www.bgonair.bg/denqt-on-air/2018-05-30/mafiyata-i-darzhavata-se-slyaha-v-s-galiche-zayavi-sotsialist", "text": "\r\n Изборите за кмет в село Галиче предизвикаха размяна на остри критики между управляващи и опозиция. В малкото населено място спечели кандидатът на ГЕРБ, но от БСП пожелаха касиране на вота. \"Това не бяха честни избори, а груба демонстрация на сила. Галиче се превърна в символ на срастване на мафията с държавата. Нарушенията бяха от целия спектър на всички манипулативни подходи, като корпоративен вот, изборни туристи, гласуване през задните входове и мазетата, политически натиск, отваряне на изборните каси\", подчерта депутатът на \"червените\" Петър Витанов.  В студиото на \"Денят ON AIR\" той отбеляза, че Галиче е обединен модел на българската държава, тъй като там се оказвал административен натиск срещу хората, за да не гласуват за БСП.  \"Надяваме се, че българският съд ще отмени резултатите от тези избори. Сезирали сме прокуратурата и всички европейски органи, които се занимават с върховенството на закона. Много е важно да се каже, че битката не е между ГЕРБ и БСП, а между постиженията на демокрацията и потискането на хората\", категоричен бе социалистът пред Bulgaria ON AIR. Темата на разговора обхвана визитата на премиера Бойко Борисов в Москва. Народният представител отново припомни, че разведряването в отношенията между нас и Русия бе дело на президента Радев. \"Наблюдава се опит на Европа да търси нови съюзници и методи за деескалация на напрежението. Отношенията ни с Русия са предмет на вътрешната ни политика. Това е драматична грешка. Очаквах разговорите на Радев в Русия да бъдат изпълнени със смисъл от Борисов\", изтъкна Витанов.  За финал на разговора гостът посочи, че за Русия продължаването на АЕЦ \"Белене\" представлява интерес.  \"Тези проекти дават независимост на българската икономика. България трябва да бъде мост между Москва и ЕС. За тази цел диалогът между \"Дондуков\" 1 и \"Дондуков\" 2 е изключително важен. Липсата му ще доведе до тежко ерозиране към доверието на гражданите към институциите ни\", завърши Петър Витанов. ", "date": "2018.05.30", "title": "Мафията и държавата се сляха в Галиче, заяви социалист"}
{"url": "https://www.bgonair.bg/bulgaria/2018-05-30/prodalzhava-premahvaneto-na-nezakonni-postroyki-v-stolipinovo", "text": "\r\n В пловдивския квартал \"Столипиново\" тече поредната акция по събарянето на незаконни постройки. Вече е премахната къща, а днес ще бъдат бутнати и още няколко незаконни обекти, в които се извършва търговска дейност. Преди седмица в ромския квартал бяха премахнати две незаконни жилищни постройки и 25 павилиони.  Инж. Николай Чончуков, който е кмет на район \"Източен\", обясни пред камерата на  , че премахнатата тази сутрин къща е незаконна, няма строителни документи, а живеещият в нея не е собственик на земята. \"Ние изпълняваме тази заповед и премахваме къщата, тъй като е единствена къща на това място и има много голяма опасност около нея да се появят още такива подобни къщи\", обясни районният кмет. В премахната вече постройка мъж твърди, че е живял 30 години, има договор със собственик и плаща наем в размер на 250 лева. Мъжът казва също, че има договор на негово име, а писмото, с което го уведомяват, че къщата е незаконна и предстои събаряне, е адресирано към Пенка. Мъжът обаче допълва, че не познава тази жена, а според него собственик и този, на когото плаща наем е Николина. Кметът на пловдивския район \"Източен\" инж. Николай Чончуков обясни, че на хората, които до сега са обитавали тази незаконна къща ще бъде помогнато, ако наистина няма къде да се настанят.  Той каза още, че до края на днешния ден е предвидено събарянето на още 10 постройки, които се ползват за търговски цели. Чончуков беше категоричен още, че акцията по бутането на незаконни търговски обекти в \"Столипиново\" ще продължава и през следващите дни. \"Имаме готови над 40 заповеди, които са влезли в сила и ще бъдат изпълнени в рамките на следващите 10 дни\", обясни той. Районният кмет допълни също, че до края на годината незаконните постройки, които ще бъдат премахнати от ромския квартал са над 100.", "date": "2018.05.30", "title": "Продължава премахването на незаконни постройки в \"Столипиново\""}
{"url": "https://www.bgonair.bg/bulgaria/2018-05-30/borisov-ot-moskva-rusiya-tryabva-da-znae-za-proektite-ni", "text": "\r\n Историческа среща в Кремъл - за първи път след 8 години! Премиерът Бойко Борисов разговаря с президента Владимир Путин.  В края на пресконференцията между Борисов и Путин се разбра, че руски газ може да потече и към България. Това може да се случи през завършената тръба, която свързва Русия и Турция. Новината идва след като Владимир Путин се е договорил с Реджеп Ердоган.  Отклонение от така наречения \"Турски поток\" ще стигне и до България.  От срещата в Кремъл стана ясно още, че Руската федерация е готова да инвестира в АЕЦ \"Белене\". Премиерът Борисов отбеляза, че това е възможно да се случи само ако се спазват пазарните правила.  Западните Балкани, борбата с тероризма и приоритетите на българското европредседателство - особено с изграждането на проекти за инфраструктурна, транспортна и дигитална свързаност в региона са били акцентите в разговора.  \"Русия винаги е имала своето влияние в Европа и затова е добре да знаете какви проекти правим\", каза българският премиер.  \"Надявам се тази среща да създаде добри условия за развитие на нашите отношения“, подчерта от своя страна президентът Путин. Руският държавен глава посочи, че това може се осъществи в сферата на икономиката, културата и духовните връзки. На този фон се организира протест срещу посещението на премиера Борисов в Москва. Активисти на \"Демократична България\" разпънаха пана против посещението по пътя на кортежа на министър-председателя към летището.", "date": "2018.05.30", "title": "Кремъл реши: Руски газ ще потече и към България!"}
{"url": "https://www.bgonair.bg/denqt-on-air/2018-05-30/nay-nenuzhno-e-da-se-harchat-pari-za-samoleti-zayavi-deputat-ot-volya", "text": "\r\n Не сме против ново въоръжение, но нека видим това, което ни е по-наболяло. Най-ненужно е да се харчат пари за самолети, заяви депутатът от \"Воля\"  . Коментарът му идва в контекста на днешния скандал в парламента, след като лидерът на \"Воля\" Веселин Марешки поиска мораториум върху средствата за модернизация на армията, а парите да бъдат насочени към социалния сектор. В студиото на   Андон Дончев каза, че във всички доклади на ДАНС като основни заплахи за страната ни са посочени голяма мигрантска вълна или тероризъм.  \" \", обясни той и допълни, че според докладите на ООН се върви към обезоръжаване на света, а не към въоръжаване. Депутатът от \"Воля\" коментира и визитите на президента Румен Радев и премиера Бойко Борисов в Русия, които последователно се срещнаха с Владимир Путин. \" \", подчерта Дончев. Той е на мнение, че вече се правят стъпки за подобряване на отношенията на ЕС с Русия след цялата антируска реторика, която по думите му са водили европейските лидери.  ", "date": "2018.05.30", "title": "Най-ненужно е да се харчат пари за самолети, заяви депутат от \"Воля\""}
{"url": "https://www.bgonair.bg/bulgaria/2018-05-30/veselin-mareshki-nastoya-za-moratorium-varhu-vaorazhavaneto", "text": "\r\n Спор за милиарди в Народното събрание – този път в буквален смисъл. Искането на лидера на \"Воля\" - Веселин Марешки, за мораториум върху средствата за модернизацията на армията, предизвика вълна от негативни реакции, а ГЕРБ запази мълчание. Споровете за новата бойна техника не са от вчера и днес. Обикновено обаче темата им е била какви изтребители да закупи армията и дали да не се отпуснат парите за други бойни машини. Този път \"Воля\" иска пълното пренасочване на 3,3 милиарда лева от сектор \"Отбрана\" към социалния. Идеята на Марешки предизвика острата реакция на президента Румен Радев. Държавният глава е един от най-големите поддръжници на модернизацията на военните ни сили, а преди да влезе на \"Дондуков\" 2 беше главнокомандващ на Военновъздушните сили. ГЕРБ запазиха мълчание по темата. Парламентарната им група отказа да коментира мораториума. Малкият коалиционен партньор обаче стои плътно зад вицепремиера си. Те припомниха, че в програмата на \"Воля\" изрично е посочено, че България трябва да е лоялен партньор на НАТО.  БСП няма еднозначно решение. След последния Консултативен съвет по национална сигурност при президента, Корнелия Нинова обяви, че е против повишаването на разходите за отбрана. Към днешна дата обаче представителите на БСП все пак виждат смисъл в модернизацията.  А ДПС са категорични – не можем да противопоставяме бедност на сигурност.  На 5 юни проектите за модернизацията на сухопътните войски и ВВС ще бъдат разгледани от Комисията по отбрана в парламента, предаде репортерът на Bulgaria ON AIR Мария Папазова.", "date": "2018.05.30", "title": "Спор за милиарди: Марешки настоя за мораториум върху въоръжаването!"}
{"url": "https://www.bgonair.bg/world/2018-05-30/kataluniya-ima-novo-regionalno-pravitelstvo", "text": "Каталуния отново има регионално правителство. Късно снощи премиерът Ким Тора представи списъка с министри. Той вече не включва политици, срещу които се води разследване. Първоначално министър-председателят беше посочил две имена на хора в предварителния арест и други две – на сепаратисти, които са избягали в Белгия. Мадрид обаче категорично отхвърли техните номинации. Промяната на състава на кабинета би трябвало да доведе до връщане на автономията на Каталуния. Тя й беше отнета в края на октомври след организирания незаконен референдум за независимост.", "date": "2018.05.30", "title": "Каталуния има ново регионално правителство"}
{"url": "https://www.bgonair.bg/world/2018-05-30/naprezhenieto-v-blizkiya-iztok-eskalira-zadava-li-se-voyna", "text": "Втори ден на взаимен обстрел между Израел и палестинските територии. Тел Авив обяви, че е нанесъл нови въздушни удари срещу 25 цели на \"Хамас\" в ивицата Газа. Те са в отговор на най-интензивния обстрел от палестинска страна към Израел от войната през 2014 година насам. Отговорност за него поеха съвместно \"Хамас\" и \"Палестински ислямски джихад\". Това се случва изключително рядко и е знак за сериозността на ситуацията.  Късно снощи двете терористични организации дадоха сигнал за примирие с Израел, договаряно чрез посредничеството на Египет. От Тел Авив обаче засега не потвърждават.  Израелският министър на разузнаването заяви, че регионът е \"изключително близко до нова война\". Днес следобед Съветът за сигурност на ООН ще се събере извънредно, за да обсъди поредната ескалация на напрежението в Близкия изток.", "date": "2018.05.30", "title": "Напрежението в Близкия изток ескалира. Задава ли се война?"}
{"url": "https://www.bgonair.bg/world/2018-05-30/25-avtomobila-katastrofiraha-verizhno-vav-velikobritaniya", "text": "Тежка верижна катастрофа беляза Великобритания.  14 души пострадаха леко при сблъсъка на 25 превозни средства, сред които и пътнически автобус.  Полицията в град Дарфорд, графство Кент, съобщи, че един от шофьорите е арестуван по обвинение в безразсъдно шофиране.", "date": "2018.05.30", "title": "25 автомобила катастрофираха верижно във Великобритания"}
{"url": "https://www.bgonair.bg/world/2018-05-30/kilarat-ot-liezh-e-ubil-bivsh-svoy-sakiliynik-chasove-po-rano", "text": "Мъжът, който вчера застреля двама полицаи и случаен минувач в белгийския град Лиеж, е извършил и друго убийство часове по-рано. В понеделник вечер той е убил бивш свой съкилийник, удряйки го с тъп предмет. Това се е случило в южното белгийско село Он, на 60 километра южно от Лиеж.  Властите разглеждат убийствата като тероризъм и проверяват дали 31-годишният Бенжамен Ерман е действал сам. Според прокуратурата действията му са вдъхновени от \"Ислямска държава\", но засега групировката не е поемала отговорност за убийствата.  Мъжът е излежавал присъда за наркотици и в понеделник е бил пуснат от затвора в отпуск.", "date": "2018.05.30", "title": "Килърът от Лиеж е убил бивш свой съкилийник часове по-рано"}
{"url": "https://www.bgonair.bg/notifikatsii/2018-05-30/gaz-zemedelie-turizam-borisov-iska-putin-kakvo-li-shte-dade", "text": "Премиерът Бойко Борисов пристигна в Москва за среща с президента Владимир Путин. С пристигането си Борисов първо разговаря с министър-председателя на Русия Дмитрий Медведев, а по-късно ще направи това и с Владимир Путин в Кремъл.  Сред темите, които се очаква Бойко Борисов и Владимир Путин да коментират, са изтеглянето на САЩ от иранската ядрена сделка, както и отношенията на България с Русия по линия на туризма, селското стопанство и енергетиката.  Сред тях са още доставките на руски газ за хъба \"Балкан\" край Варна и рестартирането на АЕЦ \"Белене\". При посещението на Путин в София през 2010 г. в качеството му на премиер, беше подписано споразумението за българския участък от неизпълнения проект \"Южен поток\".  Премиерът пристигна в Москва с конкретно искане за 15 милиарда кубически метра газ за България и с конкретно предложение как предвиждането на горивото да се осъществи.  Вариантите, които Борисов ще предложи, са или чрез изграждане на тръба за директни доставки от Русия към България, или чрез изграждане на тръба, която е част от системата на \"Турски поток\", която да доставя газ от Турция през Провадия за Варна, където премиерът планира да бъде изграден газовият хъб \"Балкан\".  За визитата на Борисов се разбра преди седмица, когато на посещение в Русия беше президентът Румен Радев. При срещите с руския си колега Владимир Путин и с премиера на Руската федерация – Дмитрий Медведев, той обсъди възраждането на идеята за АЕЦ \"Белене\" и настоя да се преразгледа възможността за пряка доставка на природен газ от Русия през Черно море.  С Борисов са и петима министри, включително енергийният - Теменужка Петкова. Изпълнителният директор на държавната фирма \"Булгартрансгаз\" Владимир Малинов също е част от българската делегация.  Премиерът има намерение да подари на руския президент икона, направена от монах от Света гора, който е работел по време на пост и молитва. Според традицията това дава душа на иконата, предаде пратеникът на Bulgaria ON AIR в Москва Гергана Венкова. ", "date": "2018.05.30", "title": "Газ, земеделие, туризъм... Борисов иска, Путин какво ли ще даде?"}
{"url": "https://www.bgonair.bg/world/2018-05-30/skopie-i-atina-s-printsipno-sporazumenie-za-imeto-na-makedoniya", "text": "Скопие и Атина никога не са били по-близо до решаването на спора за името на Македония. Това заяви македонският премиер Зоран Заев. Той отказа да потвърди спекулациите, появили се в медиите, че двете страни са се споразумели за името \"Република Северна Македония\". Премиерът на западната ни съседка изтъкна, че е постигнато \"принципно споразумение за формалните и законови аспекти\", на бъдещ двустранен договор. Заев се надява да представи споразумението пред македонския парламент още през лятото, за да може през септември да се проведе и национален референдум.", "date": "2018.05.30", "title": "Скопие и Атина с принципно споразумение за името на Македония"}
{"url": "https://www.bgonair.bg/bulgaria/2018-05-30/dalbok-poklon-stotitsi-se-sboguvaha-s-golemiya-svetlin-rusev", "text": "\r\n \n Последно сбогом за акад. Светлин Русев. Стотици изпратиха в последния му път големия художник.  Пред Русев се поклониха стотици граждани, творци и политици. Поклонението се състоя в централното фоайе на Националната галерия \"Квадрат 500\", която се оказа тясна да побере всички, които искат да кажат последно сбогом на акад. Светлин Русев, известен с многобройните си изложи у нас и в целия свят. Акад. Русев е отличен с безброй награди, сред които държавно звание Народен художник и дъжавна награда \"Паисий Хилендарски\". Той е и почитен доктор на Шуменския университет. На 14 юни акад. Светлин Русев трябваше да навърши 85 години. Поклон пред паметта му!", "date": "2018.05.30", "title": "Дълбок поклон: Стотици се сбогуваха с големия Светлин Русев!"}
{"url": "https://www.bgonair.bg/bulgaria/2018-05-30/galiche-se-prevarna-v-tema-za-skandal-v-parlamenta", "text": "\r\n Село Галиче влезе в дневния ред на Народното събрание. Населеното място в Северна България стана популярно най-вече покрай бившия си кмет Ценко Чоков, който към този момент е в затвора. Чоков остана на поста близо 20 години, а влезе зад решетките за опит за отвличане и изнудване. Изборите за кмет на малкото населено място се превърнаха в причина за взаимни обвинения между управляващи и опозиция, веднага след като стана ясно, че кандидатът на ГЕРБ печели вота. Ден след като БСП поиска касиране на изборите в селата Галиче и Беден, червените настояха за изслушване на вътрешния министър за изборните нарушения. А ГЕРБ ги заподозряха в опит за дискредитиране на изборите. Днес в парламента от БСП обявиха, че изборите в село Галиче са спечелени нелегитимно.  Според Крум Зарков от социалистите, златният ланец и чашата с уиски са се превърнали в символ на власт в Галиче, а Тома Биков от ГЕРБ отвърна, че за него е странно как БСП все още не са се научили да губят избори, въпреки че това се случва от 10 години.  Лидерът на социалистите Корнелия Нинова пък обяви от трибуната, че Бойко Борисов е единственият \"официално признат лъжец от българския съд\". Друга тема, по която имаше спор днес в Народното събрание, беше и модернизацията на армията ни. Лидерът на \"Воля\" Веселин Марешки поиска мораториум върху разходите за отбрана. Предложението му обаче не среща подкрепа в парламента, въпреки че от ГЕРБ все още не са се произнесли по темата.", "date": "2018.05.30", "title": "Галиче се превърна в тема за скандал в парламента"}
{"url": "https://www.bgonair.bg/economy/2018-05-30/v-sofiya-konferentsiya-za-evroprodukt-za-lichno-pensionno-osiguryavane", "text": "Снимка: Олег Попов (Bulgaria ON AIR) Международна конфенренция на тема \"Общоевропейски продукт за лично пенсионно осигуряване\" ще се проведе днес в София. В нея ще вземат участие над 140 делегати от Европа и България. Събитието се организира от Висшето училище по застраховане и финанси, в партньорство с   и се провежда в рамките на европредседателството на България.  Сред специалните делегати, които ще пристигнат у нас за събитието, са Габриел Бернардино - председател на Европейския орган за застраховане и професионално пенсионно осигуряване и Натали Берже -директор на отдел \"Застраховане и пенсии\" в Генерална дирекция \"Финансова стабилност\".  \n Участниците в конференцията ще обсъдят възможносите за въвеждането на единен общоевропейски продукт за лично пенсионно осигуряване. Подобен инструмент може да промени пазара на спестяване за пенсии в Европейския съюз. Такъв продукт досега не съществува.", "date": "2018.05.30", "title": "В София: Конференция за европродукт за лично пенсионно осигуряване"}
{"url": "https://www.bgonair.bg/sutreshen-blok/2018-05-30/da-otpadne-li-ploskiyat-danak-i-do-kolko-sistemata-e-efektivna", "text": "\r\n Учени от Българската академия на науките настояват за цялостна реформа на данъчната политика, която според нов доклад за икономическо развитие и политики не работи ефективно. Има ли реални аргументи за отпадане на плоския данък и въвеждането на по-високи данъци за богатите? \"Настояваме за академичен и обществен дебат, който да прерасне в решение. Дебатът трябва да обхване икономическите среди, профсъюзите, работодателите и държавата. Никакви сериозни промени в данъчната система не трябва да се вършат прибързано. Пропорционалното облагане не означава ниско облагане\", поясни икономистът доц. Виктор Йоцов от Икономическия институт при БАН. В студиото на \"България сутрин\" финансистът Мика Зайкова отбеляза, че и малкото пари, които събира данъчната ни система, не могат да бъдат оползотворени.  \"Говорим за цялостна реформа в данъчната система. Диференцираното ДДС дава много добри резултати. Няма пряка връзка между данъчната система и инвестициите в страната. Бизнесът смята, че в чужбина е по-добре да се развива, заради ширещата се корупция в страната ни\", посочи Зайкова.   Икономистът Владимир Каролев също се съгласи, че е по-важна съдебната система в една държава от данъчната.  \"Докладът на БАН беше приятна изненада. Съгласен съм, че трябва да се направи структурна реформа, пенсионна реформа и да се разбие монополът на НЗОК. Но нямаше анализ на данъчната система в този доклад. Фокусът е, че облагането на различните строеве е нечестно\", обобщи той.  \"Човек трябва да плаща пропорционално на това, което изкарва. Когато данъкът е висок, то той се разпределя от държавата. Ако държавата можеше да управлява по-добре парите ни, то още щяхме да сме Народна република България. Човек работи повече, като гледа съседа си и вижда, че той изкарва повече пари, защото работи повече\", подчерта Каролев. По думите на доц. Йоцов е глупост да се бори неравнопоставеността в доходите с данъчната система.  \"Ако съчетаем прогресивната данъчна система с диференциация на ДДС и необлагаем минимален данък, ще отбележим прогрес\", завърши доц. Виктор Йоцов пред Bulgaria ON AIR.", "date": "2018.05.30", "title": "Да отпадне ли плоският данък и доколко системата е ефективна?"}
{"url": "https://www.bgonair.bg/reportazhi/2018-05-30/shte-se-promeni-li-iztsyalo-pensionnata-sistema-u-nas", "text": "\r\n В София се провежа международна конференция на тема \"Общоевропейски продукт за лично пенсионно осигуряване\". Въвеждането на европродукт за лично пенсионно осигуряване може да промени изцяло пенсионната система у нас и в Европа, категорични са експерти. Според финансови анализатори подобен инструмент може да даде допълнителна сигурност за гражданите.  А според вицепремиера Валери Симеонов промяна в пенсионната система е наложителна, особено у нас. Единният европейски продукт за лично пенсионно осигуряване може да помогне на осигуряващите се да получат по висока пенсия в бъдеще. Рамката на регламента за въвеждането му ще бъде гласувана в края на юни.", "date": "2018.05.30", "title": "Ще се промени ли изцяло пенсионната система у нас?"}
{"url": "https://www.bgonair.bg/denqt-on-air/2018-05-30/ot-vmro-zashtitavat-aets-belene-tova-e-proekt-koyto-tryabva-da-se-sluchi", "text": "\r\n АЕЦ \"Белене\" е важен стратегически проект за България, който трябва да се случи и който ще допринесе много за българската икономика. Това е тезата на ВМРО от години, каза представителят на \"Обединени патриоти\" Александър Сабанов в студито на  .  \"Ако България иска да развива икономика, на нея и трябва евтин ток, евтин газ, за да бъде конкурентна на европейските и световните пазари\", подчерта Сабанов пред  . По думите му за разлика от други политически сили ВМРО винаги е била \"За\" строежа на централата и тяхната позиция не се е сменяла. \"Някои партии много бързо обръщат в обратна посока\", допълни народният представител и акцентира, че става въпрос за ГЕРБ.  Александър Сабанов подчерта също, че вече България е дала 3,5 милиарда лева за оборудване и е нормално правителството да смени позицията си, защото вече парите са изхарчени, а също така има и инвеститорски интерес. Относно срещата на Бойко Борисов с Владимир Путин, народният представител заяви, че ВМРО винаги са апелирали за добри отношения с Русия. Александър Сабанов разкритикува остро и поведението на Веселин Марешки. Лидерът на \"Воля\" поиска мораториум върху средствата за модернизацията на Българската армия. Според Сабанов изказванията на Марешки са популизъм и лидерът на \"Воля\" цели единствено вдигане на рейтинга си.        ", "date": "2018.05.30", "title": "От ВМРО защитават АЕЦ \"Белене\": Това е проект, който трябва да се случи"}
{"url": "https://www.bgonair.bg/bulgaria/2018-05-30/radev-nyama-voyna-mezhdu-institutsiite-a-samo-naprezhenie", "text": "\r\n Президентът Румен Радев разкритикува поведението на премиера Бойко Борисов и депутатите от управляващото мнозинство. Това се случи по време на военна изложба в Пловдив. Радев заяви, че няма война между институциите, но има напрежение.  Той коментира и какви са очакванията от срещата между премиера Бойко Борисов и руския президент Владимир Путин.  Държавният глава отново се обяви за това родни компании да са сред основните изпълнители на проектите за модернизация на Българската армия.  ", "date": "2018.05.30", "title": "Радев: Няма война между институциите, а само напрежение"}
{"url": "https://www.bgonair.bg/world/2018-05-30/krizata-v-italiya-pridobiva-stryaskashti-razmeri", "text": "\r\n Номинираният за премиер на Италия Карло Котарели отложи обявяването на състава на експертното си правителство.  Според анализатори той не е успял да получи подкрепата на основните партии в парламента. Днес Котарели трябва да се срещне с президента Серджо Матарела.  Според мнозина експерти държавният глава има правото да откаже срещата и направо да свика нови предсрочни избори през юли, с цел преодоляване на политическата криза.", "date": "2018.05.30", "title": "Кризата в Италия придобива стряскащи размери"}
{"url": "https://www.bgonair.bg/bulgaria/2018-05-30/shefat-na-zdravnata-kasa-prof-plochev-hvarli-ostavka", "text": "Управителят на НЗОК се оттегля от поста си! Проф. Камен Плочев е уведомил, че не може да изпълнява задълженията си поради здравословни проблеми. Плочев е в болничен от три месеца, след като се конфронтира със здравния министър Кирил Ананиев.  Шефът на Касата поиска актуализация на бюджета за здраве заради дълговете към европейски здравни фондове. Министърът го оспори и поиска оставката му.  След проверка обаче стана ясно, че дълговете наистина са стотици милиони, а не 7 милиона лева, както твърдяха от Надзорния съвет.", "date": "2018.05.30", "title": "Шефът на Здравната каса проф. Плочев хвърли оставка"}
{"url": "https://www.bgonair.bg/bulgaria/2018-05-30/resheno-lazar-vlaykov-shte-lezhi-3-g-i-4-mesetsa-v-zatvora", "text": "Бившият председател на общинския съвет в Септември Лазар Влайков е осъден на 3 години и 4 месеца затвор. Той беше обвиняем за трагичния инцидент във Виноградец от есента на миналата година, когато по време на детско тържество с неговия пистолет беше застрелян 47-годишен бизнесмен.  Влайков получи по-леко наказание, защото се призна за виновен, че не е оказал необходимия контрол на оръжието си и то е попаднало в ръцете на 6-годишно дете.  Максималното наказание за такова престъплението е 10 години лишаване от свобода, а в особено тежки случаи – 15.  Въпреки по-леката присъда, Влайков обяви, че ще я обжалва на втора инстанция.  Лазар Влайков е осъден да заплати и направените разноски по делото в размер на 7 001 лева. Присъдата подлежи на обжалване и протест в 15-дневен срок, считано от днес пред Окръжен съд-Пазарджик. Нелепият инцидент със смъртта на ресторантьора Наско Тонкев се разигра миналата година.", "date": "2018.05.30", "title": "Решено: Лазар Влайков ще лежи 3 г. и 4 месеца в затвора!"}
{"url": "https://www.bgonair.bg/sutreshen-blok/2018-05-30/namushkaniyat-s-nozh-borislav-s-novi-problemi-a-napadatelyat-pusnat-ot-aresta", "text": "\r\n Съдът пусна под домашен арест мъжа, който наръга 18-годишния Борислав Великов в столичен тролей. Потърпевшият е разочарован от решението на магистратите, а адвокатите му са в готовност да обжалват. \"Отвори ми се раната малко преди бала. Лекарите ще вземат решение дали отново трябва да се шие. Трудно лягам, трудно ставам, на антибиотици съм още\", сподели пострадалият абитуриент  . След направена забележка за непристойно поведение в градския транспорт, Борислав е нападнат от 33-годишния Георги Георгиев, който по думите на потърпевшия е крещял \"След вас ще има други хора\". \" \", разказа още Борислав. \"Въобще не очаквах, че той ще извади нож, как да реагирам\", каза момчето, на което в петък му предстои матура по спорт. Борислав ще се яви на изпита, но не вижда как ще се справи, тъй като не може да използва лявата си ръка. Борис Борисов, който е треньор на момчето, определи решението на съда като неадекватно. \"Как гледа болната си майка като е наркозависим? Този човек няма място навън сред нормалните хора. Постоянна мярка докато му излезе присъдата\", настоя той в ефира на . \"Исках да завърша в ЦСКА при Борис Борисов, да вляза в НСА и да си извадя диплома за треньор\", завърши Борислав, чието бъдеще в спорта е застрашено след инцидента.", "date": "2018.05.30", "title": "Намушканият с нож Борислав - с нови проблеми. Нападателят - пуснат от ареста"}
{"url": "https://www.bgonair.bg/sutreshen-blok/2018-05-30/stihovete-na-vaptsarov-popadnaha-v-chalga-posledva-ostro-vazmushtenie", "text": "\r\n Новата песен на попфолк певицата Антонина, която навръх 24 май събра ориенталски ритми и стихове на Никола Вапцаров, породи многобройни остри критики в социалните мрежи и студиата на телевизиите. \"Накърнява се честта на човек, който е получил Световната награда за мир. Накърнява се чувството за нравствеността. Къде отива културата на България? Ние сме наследници на Орфей! Изведнъж някаква чалга. Това е безобразие! Трябва да има граница на нравствеността\", подчерта наследничката на поета Мая Вапцарова пред Bulgaria ON AIR.  Според композитора Вида Пиронкова с чалгализирането на стиховете на Вапцаров се посяга на националната ценност. \"Хората се възмутиха безкрайно много, което значи, че все още има някакво запазено чувство за морал. СЕМ или Министерството на културата са длъжни да защитят културната ни ценност. Сега са посегнали на Вапцаров, утре ще посегнат на Ботев или Вазов. Екипът, които седи зад тази жена, трябва да понесе своята отговорност\", категорична бе тя в \"България сутрин\".  Мая Вапцарова се съгласи, че Министерството на културата трябва да застане зад ценностите и да се погрижи за народа си.  \"Въпросът се състои в начина на възприемане на българската култура. Семейство Вапцарови нямаме авторски права, но ще се опитаме да защитим честта на поета. Това ли очакваме от историята – все по-голямото потъване в чалгата и простотията?\", коментира тя.  \"Гаврата на тази жена с Никола Вапцаров трябва да се забрани. Трябва да има някаква комисия, която да пресява песните. Не може всяка една дума, която ти хрумне, да излезе в общественото пространство. Как може човек да направи толкова омерзително нещо към предсмъртната лирика на умиращ поет?\", завърши Пиронкова.", "date": "2018.05.30", "title": "Вапцаров като чалга - гавра с културата ни, категорична е наследничка на поета"}
{"url": "https://www.bgonair.bg/sutreshen-blok/2018-05-30/krie-li-sadarzhanieto-na-uchebnitsite-fakticheski-greshki-i-produktovo-pozitsionirane", "text": "\r\n Зам.-председателят на комисията по образование в парламента доц. Милен Михов изпрати отворено писмо до просветния министър, в което настоява да се прочисти съдържанието на учебниците от продуктово позициониране и сгрешена фактология. Той поиска това да бъде сторено от комисия, която да направи съдържателен преглед на всички учебници преди новата учебна година. \" \", заяви депутатът от \"Обединени патриоти\"  .  той настоя \"написалите това безумие\" повече да не пишат учебници. По думите му е абсурдна целенасочената промяна на учебниците в насока децата ни да бъдат по-толерантни. \" \", посочи Сиди и апелира да се работи по отстраняване на нередностите в учебниците. Историкът и автор на учебници по история   препоръча да бъде разгледан самият механизъм за създаване на учебници и накрая да се търси отговорност от колектива, който е писал дадения учебник. \"Не съм съгласен, че в програмата има \"съжителство\". Имаше такава дума в програмата, само че ставаше дума за другите групи, а не съжителство между турци и българи. Това нещо беше преекспонирано\", уточни той  . \" \", категоричен бе проф. Матанов. И препоръча на патриотичните организации у нас да подемат инициатива за механизма, по който се пишат учебниците.", "date": "2018.05.30", "title": "Крие ли съдържанието на учебниците фактически грешки и продуктово позициониране?"}
{"url": "https://www.bgonair.bg/bulgaria/2018-05-30/sboguvame-se-s-golemiya-svetlin-rusev-v-kvadrat-500", "text": "Сбогуваме се с академик Светлин Русев. Поклонението пред големия български художник е от 12 часа в централното фоайе на Националната галерия – \"Квадрат 500\". \"Ярък творец и мислител, неуморен будител, чието мощно духовно присъствие и влияние се простират отвъд географските и времеви граници\", пишат по адрес на Светлин Русев от Националната художествена галерия.  Той почина в събота, дни преди да навърши 85-годишна възраст.", "date": "2018.05.30", "title": "Сбогуваме се с големия Светлин Русев в \"Квадрат 500\""}
{"url": "https://www.bgonair.bg/world/2018-05-30/zadava-se-kompromis-za-imeto-na-makedoniya", "text": "Скопие и Атина са все по-близо до решаването на спора за името на Македония. Западната ни съседка вероятно ще се казва \"Република Северна Македония\". За това се договориха външните министри на двете страни при последната си среща. Според някои гръцки медии двамата са одобрили и конкретен план от 11 точки, с които окончателно спорът да бъде разрешен. Планът се очаква да бъде одобрен от премиерите на Македония и Гърция Зоран Заев и Алексис Ципрас.", "date": "2018.05.30", "title": "Задава се компромис за името на Македония"}
{"url": "https://www.bgonair.bg/sutreshen-blok/2018-05-30/novite-iziskvaniya-za-hranite-neobhodimata-chinovnicheska-glupost", "text": "\r\n Министерството на земеделието и храните подготвя въвеждането на задължителни изисквания, за да се борят с двойния стандарт в храните. Сред тях е минимален праг от 50% месо в месните продукти. Според бившия директор на Агенцията по безопасност на храните Йордан Войнов, това е поредната \"чиновническа глупост\". \"Останалите 50% какво е - боклуци. Ако произвеждам продукт със 100% месо, аз не съм конкурентоспособен на този, който ще произвежда с 50%\", каза Войнов в студиото на  .  По думите му трябва да се въведе и промяна, според която предприятията, които произвеждат продукти с по-малко проценти месо или мляко, да не се наричат съответно \"месопреработвателни\" и \"млекопреработвателни\". Специалистът по хранене проф. Донка Байкова беше категорична, че е крайно време да знаем, че храните у нас са качествени и безвредни. Според нея действащият стандарт \"Стара планина\" вече звучи много престижно. \"Те нямат право да се наричат кренвирш или наденица. Това са марки, които говорят нещо на потребителя\", допълни проф. Байкова пред . Тя подчерта също, че продуктите с малко оригинална суровина и много добавки, трябва да се наричат по някакъв друг начин. По думите ѝ именно това ще е доброто в новата наредба на Министерството на земеделието и храните. Йордан Войнов също беше категоричен, че трябва в търговската мрежа да е ясно кой продукт е 100% месо или мляко, за да може потребителите да избират. Според него дори да е малко по-скъпо хората ще предпочитат произведеното с натуралните суровини.", "date": "2018.05.30", "title": "Новите изисквания за храните - необходимата \"чиновническа глупост\""}
{"url": "https://www.bgonair.bg/sutreshen-blok/2018-05-30/nastroyte-se-na-lyatna-valna-shte-stava-vse-po-toplo", "text": "\r\n Настроили сме се на лятна вълна, така ще бъде и през днешния ден. В Централна и Източна България ще има разкъсана облачност. Повече ще бъдат слънчевите лъчи над Западна България. Валежи няма да има, а облачността ще бъда разкъсана. Това прогнозира   в сутрешния блок на телевизията. Според прогнозата му в Сандански се очаква живакът да прескочи 30 градуса. \" \", каза още Симеон Матев. Синоптикът посочи в \"България сутрин\", че към Балканите се пренасят топли въздушни маси от юг, затова се очаква петък да бъде един от най-топлите дни - с температури до 33-34 градуса. Утре облачността отново ще бъде разкъсана, а температурите бавно ще се покачват. В събота и неделя те ще се понижат с 2-3 градуса, но ще останат по-високи от обичайното. Условия за превалявания ще има само в Западна България и то над планините, стана ясно още от прогнозата на синоптика.  ", "date": "2018.05.30", "title": "Настройте се на лятна вълна, ще става все по-топло"}
{"url": "https://www.bgonair.bg/world/2018-05-30/zastrelyaha-v-doma-mu-yarosten-kritik-na-putin", "text": "\r\n Известният руски журналист Аркадий Бабченко беше застрелян в дома си в Киев. 41-годишният мъж починал от раните си на път за болницата, след като бил открит от съпругата си в безпомощно състояние. Според полицията убийството на Бабченко е свързано с професионалната му дейност. Той е участвал като военен в Първата и Втората чеченски войни. Отразявал е и руското нахлуване в Грузия през 2008 г. и в Украйна през 2014 г.  Бабченко е автор на множество статии и материали, които са критични към Кремъл. Той беше известен като яростен критик на руския президент Владимир Путин.  Напусна родината си, след като получи заплахи за живота си, като първо се установи в Чехия, а по-късно в Украйна.", "date": "2018.05.30", "title": "Застреляха в дома му в Киев яростен критик на Путин"}
{"url": "https://www.bgonair.bg/sutreshen-blok/2018-05-30/ofitsialno-stanovishte-za-salmonelata-v-nyakolko-stolichni-detski-gradini-nyama-kaza-roditel", "text": "\r\n Десетки деца от няколко столични градини са заразени със салмонела. Това е станало след консумация на храна, която е била доставена от една и съща кухня. Любка Домузова е родител на момче, което вече е прекарало болестта. Тя сподели, че симптомите са били много тежки и е последвало лечение в болница. Домузова обясни, че веднага след диагнозата са започнали да търсят източника на заразата и откъде идва тя. \"За нас най-вероятната причина като родители беше, че някъде е хапнал нещо, което ние не сме яли. Единственото място това да се случи беше в детската градина\", разказа майката на 4-годишния Тошко. Любка Домузова допълни още, че след това е разбрала за още случаи на заразени деца, а крайната бройка, за която тя знае, е 4 детски градини.  \"Това са 4 детски градини с деца, които никога не сме срещали, не сме имали нещо общо. Всъщност общото беше детската кухня\", обясни Домузова пред камерата на  . Тя обаче каза, че въпреки това реално към този момент все още няма официален резултат откъде е дошла инфекцията, въпреки че органите са започнали работа по този случай веднага. По думите на Любка Домузова контролът явно е недостатъчен. \"Единственият начин да са сигурни било с проба от самата храна, съответно такава проба не се пази повече от 24 часа. Самата диагноза пък излиза няколко дни по-късно\", обясни тя в ефира на  .", "date": "2018.05.30", "title": "Нямало официално становище за салмонелата в столични детски градини"}
{"url": "https://www.bgonair.bg/sutreshen-blok/2018-05-30/borisov-v-moskva-zashto-ima-naprezhenie-mezhdu-institutsiite", "text": "\r\n От особена важност в днешния ден е визитата на премиера Борисов в Москва. Президентът Румен Радев се изказа остро по адрес на Борисов ден преди срещата на министър-председателя с руския държавен глава Владимир Путин.  Според Радев Бойко Борисов води държавата към автокрация и го упрекна, че търси неформални отношения с Русия, която иначе обявява за заплаха.  \"Когато има международна ситуация, в която се опитваме да препозиционираме положението на България, тогава институциите трябва да могат да се самоконтролират, така че всичко да изглежда в синхрон. Изключително смислено е визитата да започне от президента, а след това и премиера. Конфликтът между институциите е белег за лошата ни политическа култура\", отбеляза политическият психолог Антоанета Христова.  Според Методи Андреев, който е член на Управителния съвет на Атлантическия съвет на България и член на гражданската инициатива \"Правосъдие за всеки\", противопоставянето между институциите на президента и премиера е като в детската градина. \"Ако държавата ни беше нормална, нямаше да има това противопоставяне. И двамата имат огромно пречещо им его, и двамата имат комплекса \"Путин\". Русия подхожда към нас като равни. Премиерът трябва да отиде в Москва като председател на Съвета на ЕС, а не като Бойко Борисов. Русия ни има като средство за постигане на своите имперски цели\", допълни той.  В студиото на \"България сутрин\" Христова посочи, че Борисов отива в Москва със самочувствието на човек, който е направил успешен заход на международната политическа сцена, както и с подкрепата на ЕС.  \"Корупцията ни е огромна, няма върховенство на закона, военният бюджет намалява, няма да влезем в Шенген, защото сме криминална държава, няма да влезем в еврозоната, защото финансовата ни система няма да издържи. Дали Борисов ще използва гърба, който му дава ЕС или този на Волен Сидеров и останалите антисистемни партии - ще разберем днес\", контрира Андреев. \"Борисов е прагматичен. От една страна има \"Патриотите\", които гарантират сега да няма избори и да има мандат, от друга страна имаш коалиционен партньор, който е цивилизован. \"Обединените патриоти\" са зависими от властта и поради това са управляеми\", отвърна психологът пред Bulgaria ON AIR.", "date": "2018.05.30", "title": "Борисов в Москва! Защо има напрежение между институциите?"}
