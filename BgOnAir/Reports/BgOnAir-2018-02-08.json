{"url": "https://www.bgonair.bg/world/2018-02-08/rekordno-dalga-rech-v-kongresa-na-sasht-nansi-pelosi-govori-tseli-8-chasa", "text": "Нанси Пелоси, лидерът на демократите в Конгреса на САЩ, произнесе рекордно дълга реч за последните 108 години. В продължение на 8 часа тя говори в защита на млади имигранти с нередовни документи, които са заплашени от депортация. 77-годишната дама стоя права на високи токчета и не спря да говори през цялото време с изключение на кратки прекъсвания за вода. Процедурните правила позволяват на Пелоси като лидер на опозицията да говори колкото си пожелае. Предишният рекорд за най-дълга реч в Kамарата на представителите датира от 1909 год., когато конгресмен е говорил скромните 5 часа и 15 минути.", "date": "2018.02.08", "title": "Рекордно дълга реч в Конгреса на САЩ: Нанси Пелоси говори цели 8 часа"}
{"url": "https://www.bgonair.bg/world/2018-02-08/sasht-bombardira-siriyska-pravitelstvena-baza-sled-napadenie-na-asad", "text": "Американската бойна авиация нанесе удари срещу правителствени позиции в източна сирийска провинция. Причината за нападението е атаката на войските на Башар Асад срещу щаба на сирийските демократични сили, където се намирали американски инструктори.  При атаката няма пострадали американци. Няма данни за убити или ранени опозиционни бойци. Представители на коалицията заявиха, че основната цел е да се борят с терористите от \"Ислямска държава\", но също така си запазват правото на самозащита.  Същевременно сирийската армия атакува позиции на бунтовниците в източна Гута. Загинаха 31 души, сред които 12 деца, а близо 70 са ранените.  ", "date": "2018.02.08", "title": "САЩ бомбардират сирийска правителствена база след нападение на Асад"}
{"url": "https://www.bgonair.bg/world/2018-02-08/osvobodiha-balgari-ot-robski-trud-vav-ferma-za-tsvetya-v-yuzhna-angliya", "text": "Около 200 емигранти, сред които и българи, бяха освободени от робски труд във ферма за цветя в Южна Англия по време на полицейска операция. Трима души са арестувани по подозрения за съвременно робство. По последни данни повечето от експлоатираните работници са мъже от Литва, България, Румъния и Полша.  Полицията заяви, че това е един от най-фрапиращите подобни случаи заради големия брой хора, държани в робство. ", "date": "2018.02.08", "title": "Освободиха българи от робски труд във ферма за цветя в Южна Англия"}
{"url": "https://www.bgonair.bg/world/2018-02-08/ravnosmetkata-9-zhertvi-i-62-ma-izcheznali-sled-trusa-v-tayvan", "text": "Броят на загиналите при земетресението в Тайван достигна 9 души. 62-ма пък остават в неизвестност. 265 души са получили наранявани от различна степен. Мощно земетресение с магнитуд 6,4 по Рихтер стана късно вечерта във вторник местно време. Сеизмолозите регистрираха и редица вторични трусове. Най-мощният от тях беше късно снощи с магнитуд от 5,7 по Рихтер. Спасителните операции в района на труса продължават.", "date": "2018.02.08", "title": "Равносметката: 9 жертви и 62-ма изчезнали след труса в Тайван"}
{"url": "https://www.bgonair.bg/denqt-on-air/2018-02-08/pretentsiite-na-biznesa-za-tsenata-na-toka-bili-osnovatelni-smyata-delyan-dobrev", "text": "\r\n Претенциите на бизнеса към цените на електроенергията на енергийната борса са основателни. Това смята депутатът от ГЕРБ Делян Добрев. Още в края на миналата година представителите на бизнеса започнаха да заплашват с протести заради високата цена на електроенергията, която плащат на търговците на енергийната борса. След среща с премиера Бойко Борисов тази седмица, на която присъства и председателят на енергийната комисия в Народното събрание Делян Добрев, протестът беше отменен. Според Добрев е нормално фирмите да са недоволни от това, че има малко продавачи на енергия на борсата и че всички те я продават на еднакво висока цена. По думите му ефектът от свободната продажба на електроенергия на енергийната борса вече се усеща и ще се засилва. \"Все още има последствия от това, което направиха тези търговци в края на миналата година. Бизнесът получава оферти от 4-5 търговеца, които са купили цялото количество енергия и които му предлагат едни и същи цени. 118-120 лева-цени, които нямат нищо общо с реалността, при положение, че това количество е закупено август и септември за двойно по-малко пари\", обясни бившият енергиен министър в студиото на  . Делян Добрев подчерта още, че цената вече е паднала и че ефектът от енергийната борса ще бъде още по-голям, когато продавачите на електроенергия на свободния пазар станат много повече и пазарът ще стане по-добре функциониращ. За да се увеличи бройката трябват и законови промени. \"Мисля, че най-добрият начин беше да имаме нов закон за енергетиката, но тъй като такъв нямаме към момента, а въпросът е спешен, ще направим промени в съществуващия закон, които ще внесем аз и колеги народни представители\", заяви Делян Добрев пред  . Той обясни още, че според него ще бъдат нужни около 2 седмици за изготвяне на предложенията за промени и след това до 30 дни, за да бъдат приети на две четения в Народното събрание. ", "date": "2018.02.08", "title": "Претенциите на бизнеса за цената на тока били основателни"}
{"url": "https://www.bgonair.bg/lyubopitno/2018-02-08/sayuzat-na-artistite-obyavi-nominatsiite-za-nagradite-ikar", "text": "\r\n Днес Съюзът на артистите в България обяви номинираните, които ще се борят за наградите \"ИКАР\". Над 110 постановки са изгледали участниците в комисията, за да могат да отсеят по трима номинирани в категория. Номинирани за водеща мъжка роля са Захари Бахаров, Иван Юруков и Мариус Куркински. А за женска – Радена Вълканова, Радина Кърджилова и Теодора Духовникова. Церемонията, на която ще бъдат раздадени наградите \"ИКАР\" тази година ще се състои на 27 март, в Народния театър \"Иван Вазов\".", "date": "2018.02.08", "title": "Съюзът на артистите обяви номинациите за наградите \"ИКАР\""}
{"url": "https://www.bgonair.bg/denqt-on-air/2018-02-08/dps-predlozhi-promeni-v-zakona-za-balgarskoto-grazhdanstvo-zaradi-izselnitsite-smyata-patriot", "text": "\r\n ДПС предложи промени в Закона за българското гражданство, с които поиска държавата да даде българско гражданство на стотици хиляди в Турция, които имат роднини, включително и починали, с българско гражданство. Предложение, което беше отхвърлено в Народното събрание, а според Александър Сабанов, депутат от \"Обединени патриоти\", с внасянето на предложението ДПС иска да отправи послание към изселниците в Турция, защото влиянието на партията е отслабнало дори в смесените райони. \"На тях не им остава нищо друго освен да търсят там където хората под строй, под натиск от турското правителство гласуват за ДПС и за други партии, които са ясни кои са\", заяви в ефира на  Сабанов. Според него предложените промени от ДПС не са били нужни, защото реално и сега хората от Турция, които имат живи родители, които имат българско гражданство, могат да си изкарат български паспорти. Александър Сабанов каза, че хората, чиито родители са починали са имали тази възможност да направят това и не са се сетили да се възползват. \"Не знам дали и сега се сещат без натиска на турската държава и партия ДПС. В Турция е забранено да имаш двойно гражданство за всички с изключение на българските изселници\", заяви още депутатът от \"Обединени патриоти\"   По думите му именно заради това и патриотите казват, че Турция се опитват да се месят във вътрешната политика на България чрез ДПС. ", "date": "2018.02.08", "title": "Предложените от ДПС промени не са били нужни"}
{"url": "https://www.bgonair.bg/denqt-on-air/2018-02-08/upravlyavashtite-si-praveli-eksperimenti-na-garba-na-mvr", "text": "\r\n Професионалистите в МВР имат нужда от разбиране от страна на ръководството. ГЕРБ си прави експеримент за пореден път, позиционирайки некомпетентен ръководен екип, неразбиращ работата на МВР. Това обяви в \" \"  . Той е категоричен, че няма как, след като системата на МВР е променяна над 10 пъти, служителите да чувстват сигурност и да бъдат мотивирани, докато вършат своите служебни задължения. \" \", твърди политикът. Според него с всички тези промени се цели именно разпада и дестабилизацията на сектора. \" \", подчерта Янков пред  . Красимир Янков коментира и искането на БСП да бъде извикан председателят на ДАНС на изслушване в Народното събрание във връзка с намерените секретни документи в нощното шкафче на кмета на Септември Мартин Рачев. \" \", завърши социалистът.", "date": "2018.02.08", "title": "Управляващите си правели експерименти на гърба на МВР"}
{"url": "https://www.bgonair.bg/world/2018-02-08/pochina-dzhon-barlou-edin-ot-sazdatelite-na-savremenniya-internet", "text": "Почина Джон Барлоу - един от създателите на съвременния интернет.  Той бе сред привържениците на свободата в интернет пространството. Барлоу стои и в основата на създаването на правозащитната организация \"Електронна граница\".  Тя защитава правата на потребителите на електронни средства за комуникация от посегателства на правителствени органи и частни корпорации.  Джон Барлоу е автор и на Декларация за независимост в киберпространството. Познат е и като поет. Автор е на текстовете на няколко песни на американската рок група \"Гретфул Дед\".", "date": "2018.02.08", "title": "Почина Джон Барлоу, един от създателите на съвременния интернет"}
{"url": "https://www.bgonair.bg/world/2018-02-08/evropa-priklyuchva-sas-zimnoto-i-lyatnoto-chasovo-vreme", "text": "\r\n Евродепутатите приеха резолюция за задълбочена оценка на смяната между зимно и лятно часово време. По този начин Европейският парламент прехвърли топката в полето на Европейската комисия. Документът, който депутатите гласуваха е изготвен в отговор на инициативи и петиции на граждани, загрижени за последиците за здравето от местенето на стрелките на часовника два пъти в годината. Най-големият спор обаче е кое точно време да се избере-лятното или зимното. Противниците на двойното часово време изтъкват десетки медицински изследвания за вредата върху човешкото здраве при местенето на стрелките. Промяната води до разстройство на биологичния часовник, нарушаване на съня и храносмилателни проблеми, увеличаване на случаите на потиснатост, депресии и инфаркти", "date": "2018.02.08", "title": "Европейската комисия ще решава дали остава зимното и лятното часово време"}
{"url": "https://www.bgonair.bg/bulgaria/2018-02-08/gerb-vnesoha-istanbulskata-konventsiya-v-konstitutsionniya-sad", "text": "\r\n ГЕРБ внесе спорната Истанбулска конвенция в Конституционния съд. Магистратите ще трябва да преценят дали документът съответства на Конституцията на страната ни. До това решение се стигна след поредица от протести \"За\" и \"Против\" ратифицирането на конвенцията от българския парламент. За приемането на документа нямаше единодушие нито в правителството, нито в Народното събрание. Председателят на правната комисия Данаил Кирилов съобщи, че пред съда са приложили всички материали за ратификацията на документа в Народното събрание, изработени през последните години. ГЕРБ ще се съобрази с решението на Конституционния съд, каквото и да е то, категорични са от управляващата партия.", "date": "2018.02.08", "title": "ГЕРБ внесоха Истанбулската конвенция в Конституционния съд"}
{"url": "https://www.bgonair.bg/world/2018-02-08/dupka-rekordyor-na-magistrala-v-germaniya", "text": "Огромна дупка зейна на магистрала в Германия. Тя е с дължина 95 метра и ширина 10 метра. Първоначално хлътнала едната лента с няколко метра, а след още няколко седмици се наложило магистралата да бъде затворена и в двете посоки, а трафикът пренасочен по обходни маршрути. Огромната дупка се появила заради торфено мочурище под трасето, но все още няма обяснение защо е станала толкова голяма. ", "date": "2018.02.08", "title": "Дупка-рекордьор на магистрала в Германия"}
{"url": "https://www.bgonair.bg/science/2018-02-08/do-sedmitsa-mtel-puska-smartfona-huawei-p-smart-na-pazara", "text": "\r\n Следващата седмица Мтел пуска в продажба новия смартфон на \"Huawei P smart\". Моделът предлага голям 5,65 инча FullHD дисплей и добри характеристики на много ниска цена.  \"P smart\" разполага с двойна задна камера с 13 плюс 2 мегапиксела, 3GB RAM и идва с най-новата версия на Андроид – Орео. Смартфонът ще бъде наличен в търговската мрежа на Мтел на цена от 16,99 лева на месец с обновения план \"Мтел без граници\" 3XL, който вече дава 100 гигабайта облачно пространство за съхранение на снимки и мобилна телевизия с \"Мтел Нау\". Този уикенд спортните канали на оператора ще излъчат най-интересното от двайсет и третия кръг на холандската Ередивизи. Всички мачове ще бъдат предавани по Mtel Sport 1, като първият е в събота от 20:45 ч. със срещата между \"Спарта\" (Ротердам) и лидерът в класирането ПСВ \"Айндховен\".  В неделя, 11 февруари, по същия канал можете да гледате срещите Аякс – Твенте от 13:30 ч. и Витес – Фейенорд от 15:30. ч. Mtel Sport 2 пък ще предложи емоции на феновете на бойните спортове с UFC 221, което ще се излъчи от пет часа сутринта в неделя. Време е за въпроса в месечната игра. Отговаряйте правилно във Facebook страницата на компанията под техните новини и може да спечелите смартфона \"Xiaomi Redmi Note\" 5A. Ето какъв е новият въпрос: Как се казва новият смартфон на \"Huawei\", който ще се предлага с обновените планове \"Мтел без граници\"?", "date": "2018.02.08", "title": "До седмица Мтел пуска смартфона \"Huawei P smart\" на пазара"}
{"url": "https://www.bgonair.bg/reportazhi/2018-02-08/den-predi-otkrivaneto-na-olimpiadata-voenen-parad-v-phenyan", "text": "\r\n Докато в Южна Корея се готвят за официалното откриване на Олимпийските игри и въпреки затоплянето на отношенията между Сеул и Пхенян през последните седмици, днес Северна Корея проведе годишния си военен парад. Традиционната му дата е през април, но тази година за първи път той беше изместен за февруари. Според анализаторите парадът е бил с по-малък мащаб от обикновено. Това не попречи на севернокорейския лидер Ким Чен Ун за пореден път да заяви, че страната му вече е \"военна сила от световен ранг\". В същото време българските спортисти минаха през специалното фотостудио в Олимпийското село. Направените там снимки ще бъдат използвани за представянето им по време на излъчваните по телевизията състезания.  Организаторите пък са изправени пред метеорологично предизвикателство–неочаквано студеното време. На най-високите върхове живакът може да падне до минус 30 градуса. Дори и там, където температурите няма да са толкова ниски, мразовитият вятър притеснява спортистите. Някои от тях планират да пропуснат церемонията по откриването, за да не настинат преди състезанията. Американската делегация ще излезе със специални костюми с вградени нагреватели. Организаторите вече инсталират печки на стадиона, на който ще се проведе церемонията. А всеки от 43-те хиляди зрители ще получи одеяло, възглавница, дъждобран и затоплящи подложки. ", "date": "2018.02.08", "title": "Ден преди откриването на Олимпиадата-военен парад в Пхенян"}
{"url": "https://www.bgonair.bg/sutreshen-blok/2018-02-08/istoricheskoto-postizhenie-na-ilan-mask-triumf-na-chovechestvoto", "text": "\r\n Историческо постижение на частната космическа компания SpaceX! Тя изстреля в Космоса \"Фалкън Хефи\" - първата от типа свръхтежки ракети от 10 години насам. Това е еквивалентът на 18 самолета Боинг-747, а товарът на ракетата е първият личен електрически автомобил на милиардера Илън Мъск. \" \", коментира невероятното постижение астрономът от \"Музейко\" . Той посочи, че първият електрически автомобил на Мъск в момента е на път към астероидния пояс между Марс и Юпитер, но няма да кацне на Марс.  \" \", отбеляза астрономът пред   и добави, че там може да има извънземен живот. По думите му колата ще се върти около Слънцето в продължение на 1 милиард години и бавно ще се разпада.  Тихомир Димитров е уверен, че след 10-15 години ще има космически туризъм. Това са реални неща - има хора, които работят над тях на Земята, подчерта той. \"В България сме създали Детски научен център - космическа академия за деца между 8 и 12 години, където задълбочено научават всичко за Космоса\", каза още той. подчерта, че изстрелването на ракетата е много силен маркетинг за Мъск и Америка като технологичен лидер. По думите му историческото събитие показва също превъзходството на частния бизнес над държавата.  \" \", обясни Бехар. Той бе категоричен, че Илън Мъск инвестира в бъдещото и историята. PR експертът е на мнение, че след време като отворим енциклопедиите, ще видим кой е направил първия частен полет и докъде е стигнал.  посочи, че има много други като Мъск, които правят сходни неща, но той създава най-добрия маркетинг.  \"Мъск е рискувал толкова много. Постига много неща, но приема цялото нещо като игра. Виждаме какво носи цялото това забавление в работата му. Той е възвишен тип човек, вдъхновен отгоре\", коментира Маджаров. \r\n  ", "date": "2018.02.08", "title": "Историческото постижение на Илън Мъск - триумф на човечеството!"}
{"url": "https://www.bgonair.bg/bulgaria/2018-02-08/4-godishno-dete-pochina-vav-vratsa-sled-uslozhnenie-ot-grip", "text": "Момиченце на 4 години е починало тази нощ в болницата във Враца заради много тежка, мълниеносно развита инфекция. Детето е било доведено снощи в Спешния център със симптоми на вирусна инфекция и е било прието в болницата. През нощта обаче състоянието му се е влошило, заради което е преместено в Интензивното отделение, където въпреки усилията на лекарите е починало. Точната причина смъртта на детето тепърва ще се установява.  Към момента работната диагноза е енцефалит с неизяснена етимология, съобщават от Министерството на здравеопазването. Момиченцето е било добре гледано и болестта му не е била неглижирана от родителите.", "date": "2018.02.08", "title": "4-годишно дете почина във Враца след усложнение от грип"}
{"url": "https://www.bgonair.bg/bulgaria/2018-02-08/premierat-borisov-bil-vav-vma-slozhili-sa-mu-inzhektsii-na-kolenata", "text": "Премиерът Бойко Борисов е преминал през столичната ВМА, но не е хоспитализиран, съобщиха от лечебното заведение.  Заради многото му травми са му направени две инжекции на колената за укрепване на хрущяла и две на глезените.  Борисов е освободен и вече изпълнява служебните си задължения в Министерския съвет, посочиха още от болницата. Снимка: Олег Попов (Bulgaria ON AIR)", "date": "2018.02.08", "title": "Премиерът Борисов бил във ВМА, сложили са му инжекции на колената"}
{"url": "https://www.bgonair.bg/bulgaria/2018-02-08/gonkata-s-kolata-na-desislava-radeva-bila-logistichna-greshka", "text": "Според първоначалната информация гонка с автомобил на НСО се е разиграла в района на НДК в София, когато автомобилът, в който е пътувала Десислава Радева, не е спрял на подадена стоп палка от патрулен автомобил. След това превозното средство, в което се е возила първата дама на България е продължило по булевард \"България\" в посока квартал \"Бояна\". По-късно се появиха множество информации, че всъщност се е стигнало до гонка с полицията. От СДВР потвърдиха информацията, че е имало проверен автомобил с ВИП, което е охранявано от НСО. Самият директор на службата за охрана отрече информацията да е имало гонка, но пък потвърди, че Десислава Радева е била в автомобила заедно със своята охрана и шофьор и обясни, че става дума по-скоро за логистична грешка. Тоест двете служби не са се разбрали кое е лицето, което пътува в колата.", "date": "2018.02.08", "title": "Гонката с колата на Десислава Радева била логистична грешка"}
{"url": "https://www.bgonair.bg/sutreshen-blok/2018-02-08/natsionalnata-ni-sigurnost-prechka-pred-vlizaneto-ni-v-shengen", "text": "\r\n След посещението му веднага се запитахме къде са пробойните, които ни спират по пътя за Шенген, какво очаква от нас Европа и кога ще бъде премахнат граничният контрол за България?  \"Това е тежък провал за България. Имаме кардинален проблем с националната сигурност. Това, което ни спъва е непрозрачното еднолично разпределение на общите ни пари, които отиват в джобовете на олигарсите\", заяви лидерът на ДСБ генерал Атанас Атанасов. В студиото на \"България сутрин\" той подчерта, че политическа воля за промяна на статуквото няма.  \"От 11 години сме в ЕС и не сме в Шенген, не сме в еврозоната и не сме в банковия съюз, а също така върху нас има мониторинг. Всичко това са факти, които показват недоверието на западните ни партньори към нас“, изтъкна гостът.  \"Западните ни партньори показват, че „татко ще ни купи колело, но някой друг път“. Много мощно се прикрива у нас, но в много авторитетни западни издания, беше перифразиран националният ни девиз – от \"Съединението прави силата\" в \"Корупцията прави силата\". Шенген освен граничен контрол, означава обмен на разузнавателна информация между институциите за сигурност. Те нямат доверие към нас“, посочи ген. Атанасов пред Bulgaria ON AIR. По негови думи Народното събрание е обезличено, тъй като от него нищо не зависи и реална работа там не се върши. То предлагало, продължи още политикът, зрелища на хората.", "date": "2018.02.08", "title": "Националната ни сигурност – пречка пред влизането ни в Шенген"}
{"url": "https://www.bgonair.bg/bulgaria/2018-02-08/germanski-evrodeputat-se-vklyuchva-v-protesta-za-pirin-dnes", "text": "Тази вечер граждани отново ще протестират срещу корупцията, решението за промени в плана на Национален парк \"Пирин\", както и за оставката на екоминистъра Нено Димов.  В 18:30 часа пред Министерския съвет ще бъдат посрещнати и хората от маратонната щафета, които вече седмица пробягват близо 400 км от Свиленград до София в подкрепа на Пирин.  На протеста ще присъства и евродепутатът и лидер на \"Зелените\" в Европарламента Ска Келер. Протести ще има в още 12 града в страната и 5 в чужбина.", "date": "2018.02.08", "title": "Германски евродепутат се включва в протеста за \"Пирин\" днес"}
{"url": "https://www.bgonair.bg/bulgaria/2018-02-08/tezhka-katastrofa-na-e79-kray-montana-edin-chovek-zagina", "text": "Тежка катастрофа на път Е79 тази сутрин. По първоначална информация един човек е загинал.  Около 6.00 ч. са се сблъскали лек автомобил и микробус. Инцидентът е станал между монтанските села Смоляновци и Белотинци. До разчистването на пътя движението в района е отбито по обходен маршрут.", "date": "2018.02.08", "title": "Тежка катастрофа на Е79 край Монтана, един човек загина"}
{"url": "https://www.bgonair.bg/bulgaria/2018-02-08/katastrofa-zatrudni-dvizhenieto-na-patya-sofiya-ruse", "text": "Тежка катастрофа затрудни движението по главния път София - Русе. Лек автомобил е катастрофирал на около 20 километра преди Русе.  По първоначална информация шофьорът на колата е предприел изпреварване. Колата обаче е поднесла и той е загубил управление.  Всички пътници, включително 5-годишно дете, са били с колани и това ги е спасило от по-тежки травми.", "date": "2018.02.08", "title": "Тежка катастрофа затрудни движението на пътя София - Русе"}
{"url": "https://www.bgonair.bg/bulgaria/2018-02-08/naprezhenie-v-ihtiman-65-godishen-mazh-pochina-pri-aktsiyata-na-mvr", "text": "\r\n Жандармеристите са търсели четирима младежи, които живеели в квартала. По време на акцията 65-годишният мъж - чичо на един от издирваните, излиза, за да провери какво се случва. Тогава, по думите на свидетели, бива блъснат от полицаите, след което пада, удря си главата и почива на място.  Според ромите полицаите не са си направили труда да се обадят на линейка. Местните звънят на 112, но когато медицинската кола пристига установява смъртта на мъжа. Жителите твърдят, че полицаите не представили никакви документи и не дали обяснение за какво е акцията. Официално от МВР отричат, че адресът, където мъжът е починал, е обект на полицейски действия.  Акцията завършва успешно и издирваните мъже са откарани в районното управление на града. Тогава близките им се пренасят от махалата в центъра, за да получат информация. Междувременно в интернет се появиха кадри от районното управление в Ихтиман, които показват гавра с един от задържаните.  \r\n  ", "date": "2018.02.08", "title": "Напрежение в Ихтиман: 65-годишен мъж почина при акцията на МВР"}
{"url": "https://www.bgonair.bg/sutreshen-blok/2018-02-08/interaktiven-patevoditel-predstavya-3d-izobrazheniya-na-rodni-turisticheski-obekti", "text": "\r\n Български триизмерен проект привлича туристи на култови за страната ни обекти. 3D представянето им ги прави по-атрактивни и забавни. Първи в света iwalk пресъздават интерактивна карта на България и мобилно приложение към нея. Всеки, изтеглил го на своя смартфон, получава пълна информация за обекта, който желае да посети. Създателите на 3D платформата са се погрижили изцяло за удобството на потребителя. Проектът представлява един иновативен пътеводител, който предлага маршрути, забавления, отдих и храна. Наред с тези важни предимства той ни запознава с велики хора от миналото и ни разказва митове и легенди, карайки ни да се потопим в един далечен и забравен свят. \"Идеята на платформата е да накараме хората да отидат до обектите, а не просто да разглежадт в интернет и да четат за тях. При посещението системата дава точки, а достигайки до определен брой дори има и награди\", сподели в студиото на \"България сутрин\" Димитър Игнатов, който е автор на първата в света интерактивна 3D платформа. За четири години от своето съществуване проектът се развива изключително бурно.  През изминалата 2017 г. младите ентусиасти от iwalk създадоха 3D възстановка на паметника \"Създатели на българската държава” в Шумен. В цялостен вариант платформата бе представена на 28 ноември, в чест на 36 години от откриването на мемориалния комплекс.", "date": "2018.02.08", "title": "Интерактивен пътеводител представя 3D изображения на родни туристически обекти"}
{"url": "https://www.bgonair.bg/bulgaria/2018-02-08/stefan-i-yoana-svyat-izpalnen-s-prepyatstviya-svyat-na-nadezhda", "text": "\r\n Това е разказ за една история за необятната сила на любовта... 22-годишният Стефан и неговата крехка приятелка Йоана са доказателство за това, че когато двама души се обичат няма невъзможни неща! Тяхната съдба е достойна за сюжет на филм. Виждат тъмната страна на живота още като деца, но силната воля и любовта ги тласкат да търсят изход. В изпълнения с препятствия свят на Стефан и Йоана надеждата никога не умира. 22-годишното момче израства в институция. Малко след неговото раждане лекарите му поставят тежката диагноза - остеогенезис имперфекта, позната още като \"болестта на стъклените кости\". Така инвалидната количка става част от живота му, но ние можем да помогнем! Нужно е малко, за да са щестливи!", "date": "2018.02.08", "title": "Стефан и Йоана – свят, изпълнен с препятствия! Свят на надежда!"}
{"url": "https://www.bgonair.bg/bulgaria/2018-02-08/mvr-iska-po-strogi-nakazaniya-za-posegatelstvo-nad-politsai", "text": "Заради зачестилите случаи на нападения над полицаи, МВР ще предложи наказанията да се завишат. Опит за арест на шофьор без книжка доведе до сблъсъци между полицаи и роми в Ихтиман. Двама униформени пострадаха при инцидента във вторник. Шофьорът и баща му са задържани за хулиганство и посегателство над униформени. При инцидент в Златарица пострада друг служител на реда. В понеденик група мъже нападнаха полицейски патрул, отзовал се на сигнал. Единият от униформените е настанен в търновската болница с комоцио.", "date": "2018.02.08", "title": "МВР иска по-строги наказания за посегателство над полицаи"}
{"url": "https://www.bgonair.bg/bulgaria/2018-02-08/zhrebiy-shte-otsyava-kandidat-parvoklasnitsite-pri-raven-broy-tochki", "text": "Жребий ще отсява кандидат-първокласниците, в случай че децата имат равен брой точки и се конкурират за място в софийско училище. Това стана ясно от проекта за нова система за прием в първи клас в София, представен от зам.-кмета по образованието доц. Тодор Чобанов в комисията по местно самоуправление и нормативна уредба към Столичния общински съвет. Той обаче уточни, че не вярва да се стигне до подобни ситуации. Основна тежест в класирането тази година ще бъде адресната регистрация в близост до училището и кандидатите ще бъдат разделени в четири групи, като в първата ще бъдат деца, регистрирани преди повече от 3 години, а в последната – живеещи извън района на училището. Адресната регистрация няма да се точкува, пише \"Монитор\". Вместо това приоритетно ще се приемат децата от първа група и при наличие на свободно места, ще се преминава последователно към следващите три. Допълнителни критерии ще бъдат допускани само в случай, че има хлапета от една и съща група, които са повече от свободните места в дадено училище. Столичната община добави три нови критерия към групата на допълнителни в проекта за прием. Две бонус точки ще получават децата от многодетни семейства. Останалите два са за полусираци и хлапета от приемни семейства, които ще получават съответно 2 и 1 точки. Друга промяна е, че се увеличава преднината за децата, които имат кака или батко в желаното училище – от 16 на 22 точки. За кандидат-първолак с двама починали родители са отредени пет точки, а за дете с трайни увреждания над 50% - шест точки. Повече по темата четете в ", "date": "2018.02.08", "title": "Жребий ще отсява кандидат-първокласниците при равен брой точки"}
{"url": "https://www.bgonair.bg/sutreshen-blok/2018-02-08/gripat-vse-oshte-e-tuk-nishtozhen-protsent-balgari-se-vaksinirat", "text": "\r\n Грипната епидемия изобщо не е свършила. Тази година виждаме много интензивна грипна епидемия, обяви епидемиологът   в сутрешния блок на  . Регистрирани са 198 болни на 10 хил. население - или около 140 хил. души, заболели от грип и остри респираторни заболявания. Тя подчерта, че броят на ваксините, които са използвани в България, е много нисък - едва около 2% от населението е ваксинирано срещу грипните вируси. Проф. Кожухарова посочи, че у нас водещ е грипният вирус тип Б - \"Ямагата\". Ако бихме се ваксинирали срещу грип, бихме били защитени - много условности има, отбеляза тя. \" \", обясни гостът в  . Епидемиологът акцентира върху факта, че децата между 4 и 15 години са най-засегнати от грипа и боледуват най-често, защото нямат имунитет. Положителното е, че усложненията при тях се появяват много по-рядко, отколкото при възрастните.  Проф. Мира Кожухарова каза още, че вероятността грипът да повали повторно не е много голяма, но все пак съществува. Тя посочи, че имунитетът е специфичен за вируса, който ни е разболял веднъж и може да бъдем повалени от друг вид грип.  ", "date": "2018.02.08", "title": "Грипът все още е тук, нищожен процент българи се ваксинират"}
{"url": "https://www.bgonair.bg/bulgaria/2018-02-08/kola-se-vryaza-v-remarke-na-am-hemus-trima-pochinaha", "text": "Войната по пътищата продължава неуморно и жадно да взима жертви. Трима души са загинали при катастрофа край Варна на магистрала \"Хемус\".  По първоначална информация, лек автомобил е застигнал камион с ремарке и се е врязал в него. От удара трима души от колата са починали на място.  Образувано е досъдебно производство, установяват се причините за инцидента. Временно е затворена магистралата в участъка от Нови пазар до Ветрено. Колите се пренасочват по обходен маршрут.", "date": "2018.02.08", "title": "Кола се вряза в ремарке на АМ \"Хемус\" - трима починаха"}
{"url": "https://www.bgonair.bg/bulgaria/2018-02-08/sadat-reshava-sadbata-na-torinoto-i-pomagachite-za-otvlichaneto%D0%BE%D0%BE-na-adrian-zlatkov", "text": "Апелативният съд ще заседава по мярката за неотклонение на Ивайло Борисов - Ториното и останалите трима, обвинени за помагачество в отвличането на Адриан Златков. На 2 февруари Софийският градски съд остави в ареста четиримата задържани. Според прокуратурата Ивайло Борисов - Ториното и шофьорът му Мартин Марков осигурили две коли, с които бил похитен Адриан, а другите двама арестувани - Георги Джамбазов и приятелката му Здравка, закупили сръбски SIM карти, с които са водени преговорите за откупа с бащата Тони Златков. Ториното определи обвиненията като \"пълен абсурд\".", "date": "2018.02.08", "title": "Съдът решава съдбата на Ториното и помагачите за отвличането на Адриан Златков"}
{"url": "https://www.bgonair.bg/sutreshen-blok/2018-02-08/vyatarat-otslabva-no-pak-valezhite-se-zasilvat-do-8-lkvm", "text": "\r\n Днес вятърът отслабва, но валежите се засилват - между 2 и 8 литра на квадратен метър. Около обяд слънцето трябва да се покаже между облаците. Уви, над Северна България ще остане облачно. Няма да има превалявания от сняг, тъй като дори минималните градуси са положителни. Снеговалежи ще има само в планините, но ще бъдат слаби. Това отбеляза климатологът Симеон Матев в студиото на \"България сутрин\".  \"Все още сме под ефекта на циклона \"Мартина\". В момента сме под влияние на студения му фронт. За щастие вятърът ще се обърне откъм запад и температурите може да достигнат 10-15 градуса\", посочи той пред Bulgaria ON AIR.  През почивните дни ще бъде облачно с повече валежи. Температурите плавно ще се понижават. Дъждът в събота вечер срещу неделя ще премине в сняг по места. Новата седмица започва с край на валежите и големите студове, прогнозира Матев.  \"Поледици днес в ниските части на страната няма. По-опасното явление е, че пътните настилки в цялата страна са мокри. Тъй че шофьорите трябва да внимават\", предупреди климатологът. ", "date": "2018.02.08", "title": "Вятърът отслабва, но пък валежите се засилват до 8 л/кв.м."}
{"url": "https://www.bgonair.bg/sutreshen-blok/2018-02-08/pametnikat-alyosha-v-burgas-predizvika-ostar-spor-kakvo-shte-bade-badeshteto-mu", "text": "\r\n В Бургас поискаха паметникът на Съветската армия да бъде разрушен. Идеята сега е предложение на СДС. През годините са правени и други опити монументът да бъде демонтиран. До този момент обаче те винаги са били неуспешни. \"Опитвам се да разбера поради каква причина изобщо трябва да се занимаваме с идея, дошла от партия, която събира между 1 и 2%, а именно СДС. Това е партия, която очивидно няма никакъв друг начин да съществува политически, освен ако не паразитира върху добрия стар телевизионен антикомунизъм\", отсече в студиото на  журналистът и депутат от БСП Александър Симов. Той бе категоричен, че на практика дискусия \"за\" и \"против\" съветските монументи не съществува.  \"Наблюдава се една обсебеност по темата на не повече от 100 хил. души в България. За всички останали в страната ни проблемът изобщо не е кризисен\", отбеляза още Симов. Не на това мнение обаче се оказа Евгений Михайлов от ДОСТ. \"Нормалните хора в България са на мнение, че комунистическият режим, датиращ от 1944 до 1989 година е бил престъпен. Още през 2000 година Народното събрание прие закон, който докзва това\", каза той. Пред  Евгений Михайлов коментира, че дългогодишните учители и преподавателите в университетите в страната ни години наред поднасят на учениците и студентите една \"лъжлива\", по думите му, история. \"Альошата\", както е известен и го наричат много бургазлии, се издига на около 20 метра височина в центъра на морския град. Построен е в началото на 50-те години на миналия век. През 2013 година група бургазлии искат с подписка \"Альошата\" да бъде премахнат. Като мотиви посочват, че той няма културно-историческа стойност и е символ на една отминала диктатура. Докладната обаче така и не стига до общинския съвет. Според активистите на СДС в Бургас, в града изобщо не трябва да има символи на комунизма, а според социалистите в крайморския град, идеята за премахване на паметника се е зародила преди дни, при почитането на паметта на жертвите на комунизма.", "date": "2018.02.08", "title": "Паметникът \"Альоша\" в Бургас предизвика остър спор... Какво ще е бъдещето му?"}
