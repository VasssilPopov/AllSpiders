{"url": "https://www.bgonair.bg/economy/2019-02-22/evrostat-otchita-zabavyane-na-inflatsiyata-v-balgariya-prez-yanuari", "text": "Годишната инфлация в България през януари се е забавила до 2,2% спрямо отчетените 2,3% през декември миналата година, става ясно от оценките на Евростат. За сравнение, инфлацията у нас през януари 2018 г. е била 1,3%, като в средата на годината се ускори до 3,7%, след което забави темпа си. \r\nно Най-ниска инфлация е регистрирана в Гърция – 0,5%, и Хърватска и Португалия – с по 0,6%. Най-високи стойности пък са наблюдавани в Румъния – 3,2%, Латвия – 2,9%, и Естония и Унгария – с по 2,8%. Инфлацията за целия Европейски съюз се забавя през януари до 1,5% спрямо отчетените 1,6% през декември и през януари 2018 г. В еврозоната годишната инфлация за януари е 1,4% при 1,5% през декември. За сравнение, година по-рано данните показваха 1,3%. През миналия месец най-голям принос към регистрираната инфлация в еврозоната са имали услугите (с ръст на цените от 0,7 процентни пункта), следвани от храната, алкохола и тютюневите изделия (с 0,36% процентни пункта) и енергията (с 0,26 процентни пункта). Без променливите компонентни на енергията и храните, или така наречената базисна инфлация, която се използва като основна мярка и от Европейската централна банка, отчита леко ускорение на месечна база до 1,1% спрямо 0,9% през декември. Представителите на Европейската централна банка поискаха бърз анализ на бъдещите ливидни операции на банката като част от подготовката за евентуално отпускане на повече дългосрочни кредити на банките. Тъй като растежът е неочаквано слаб за третото поредно тримесечие, банкерите все повече се тревожат, че глобалната несигурност подкопава възстановяването на еврозоната.", "date": "2019.02.22", "title": "Евростат отчита забавяне на инфлацията в България през януари"}
{"url": "https://www.bgonair.bg/economy/2019-02-22/tavanat-na-pomoshtite-za-fermeri-skacha-ot-sredata-na-mart", "text": "Държавната помощ в селското стопанство (т.нар. минимална помощ или помощ \"de minimis\") се увеличава от сегашните 15 хил. евро на 20 хил. евро, съобщи Европейската комисия. За отпускането на средствата няма да е необходимо предварително одобрение от Брюксел, информира  . В съобщението на Комисията се казва, че държавите от ЕС ще имат възможност да увеличат подкрепата за стопаните, без да се нарушава функционирането на пазара, като същевременно се намалява административната тежест за националните органи. За да се избегне евентуално нарушаване на конкуренцията, всяка държава от ЕС разполага с максимална сума на национално ниво, която не може да надхвърля. Националният таван става 1,25% от годишната селскостопанска продукция за тригодишен период, в сравнение с 1% по сегашните правила. Ако за даден селскостопански сектор съответната държава не изразходва повече от 50% от общия си пакет за национална помощ, тя може допълнително да увеличи размера на минималната помощ за едно стопанство до 25 хил. евро, а националният таван – до 1,5 % от годишната продукция. Увеличението на таваните влиза в сила на 14 март и може да се прилага със задна дата. Харесайте и страницата ни във Facebook ", "date": "2019.02.22", "title": "Таванът на помощите за фермери скача от средата на март"}
{"url": "https://www.bgonair.bg/bulgaria/2019-02-22/vatreshniyat-ministar-predlaga-vanshen-kontrol-za-falshivite-telk-resheniya", "text": "Външен контрол за фалшивите ТЕЛК решения. Това предлага вътрешният министър Младен Маринов, по повод разкритията за измамни схеми с инвалидни свидетелства в страната. Около 700 000 души у нас са с ТЕЛК, което е около 10% от населението, стана ясно още от думите му. Областта-рекордьор по брой отпуснати инвалидни пенсии е Силистра. Основните суми за подкуп за ТЕЛК-ове варирали от 600 до 2500 лева, като сумата се определя в зависимост от това колко хора участват в схемата. Харесайте и страницата ни във Facebook ", "date": "2019.02.22", "title": "Вътрешният министър предлага външен контрол за фалшивите ТЕЛК решения"}
{"url": "https://www.bgonair.bg/economy/2019-02-22/es-ochakva-velikobritaniya-da-poiska-trimesechna-otsrochka-na-brexit", "text": "Европейският съюз очаква британският премиер Тереза Мей да бъде принудена да поиска тримесечна отсрочка на Brexit. Това съобщават европейски източници пред Bloomberg, пожелали анонимност. Преговорите между двете страни предполагат, че Мей ще помоли за удължение на двугодишния преговорен период, ако британският парламент подкрепи споразумението за развода с Брюксел, но то остане неподписано до следващата среща на върха на ЕС на 21-22 март, пише  Съюзът гледа на подобно искане като на „техническо удължение“, за да получи британският парламент повече време за приемането на необходимите за излизането от блока закони. Всяко продължение от над три месеца ще постави Великобритания под натиск за участие в предстоящите европейски избори през май – нещо, което и двете страни искат да избегнат. Потвърждение за възможно забавяне направи и самият представител на ЕС в преговорите Мишел Барние, който заяви, че не изключва подобна възможност, въпреки че не направи предположение за продължителността. На въпрос дали очаква т. нар. твърд Brexit да се случи той посочи, че е по-притеснен от преди, но все още има време споразумението да бъде спасено. Лондон трябва да се състезава с времето, ако иска да успее да постигне в срок исканите промени в спорния предпазен механизъм за ирландската граница, които ще позволят на цялото споразумение за Brexit да бъде прието от британския парламент. С оставащи само пет седмици до датата за напускане на ЕС все още няма изгледи за по-значителен успех. Тереза Мей неведнъж е заявявала, че не иска да се стига до отлагане и ще изпълни графика, който предвижда напускането да стане в края на март. Евентуалното забавяне изисква първо молба от страна на Великобритания, която след това трябва да бъде одобрена от останалите 27 страни членки на блока. Според представителите на ЕС тримесечното удължение на срока е част от техния най-оптимистичен сценарий, като все още остава рискът Великобритания да напусне на 29 март без споразумение. Друг алтернативен вариант е и възможността Мей да бъде принудена да поиска по-дълго забавяне, ако не получи нужната подкрепа у дома. В същото време британският финансов министър Филип Хамънд намекна, че може да напусне правителството, ако се стигне до Brexit без сделка. В същото време 100 умерени депутати от Консервативната партия на Мей подписаха общо писмо, в което предупреждават, че ще гласуват срещу нея, за да я принудят да отложи Brexit и да гарантира, че няма да се стигне до развод без споразумение. В него те посочват, че обмислят да подкрепят мярка на депутата от Лейбъристката партия Ивет Купър и представителя на торите Оливър Лютуин, която да накара правителството да отложи излизането, ако не бъде постигнато споразумение. Мярката може да бъде подкрепена от най-малко 25-има членове на правителството, сред които поне четирима министри и дузина заместник-министри, съобщава в. Guardian. Не се съобщава дали Хамънд ще е един от тях. В четвъртък стана ясно, че преговорите между британския министър по въпросите на Brexit Стив Баркли, министъра на правосъдието Джефри Кокс и Мишел Барние не са достигнали пробив. Тереза Мей се нуждае от поне едно доказателство за напредък до следващата седмица, когато членовете на парламента заплашват да поемат контрола върху процеса по Brexit. Снимка: Pixabay", "date": "2019.02.22", "title": "ЕС очаква Великобритания да поиска тримесечна отсрочка на Brexit"}
{"url": "https://www.bgonair.bg/bulgaria/2019-02-22/dps-ne-vizhdat-zashto-deputatite-koito-ne-sa-v-parlamenta-da-ne-poluchavat-zaplati", "text": "\r\n ДПС не виждат причина да не се плаща на депутати, които не ходят на работа в парламента. Това стана ясно след заседание на централния съвет на партията. От движението определиха напускането на парламента като легален политически инструмент. Въпреки критиките си към управляващото мнозинство обаче, ДПС не възнамерява да излезе от Народното събрание поне на този етап. Харесайте и страницата ни във Facebook ", "date": "2019.02.22", "title": "ДПС не виждат защо депутатите, които не са в парламента, да не получават заплати"}
{"url": "https://www.bgonair.bg/reportazhi/2019-02-22/aktyorat-dzhusi-smolet-uzh-bit-no-sega-e-arestuvan", "text": "\r\n Актьорът Джуси Смолет от популярен американски сериал платил, за да бъде пребит, както той твърдеше по \"расистки и хомофобски подбуди\". Полицията обаче разкрила измамата и го арестува. Той е обвинен, че е излъгал за нападението над него.  Смолет се предава доброволно. Наложена му е гаранция от 100 хиляди долара, от която той е изплатил 10%, за да бъде пуснат на свобода. Той се извини публично на колегите си от сериала \"Империя\", но за пореден път отрече каквато и да било вина за случилото се. От филмовата компания потвърдиха, че актьорът се е завърнал на снимачната площадка на продукцията. Неговата съдба в сериала, обаче, остава несигурна. Харесайте и страницата ни във Facebook ", "date": "2019.02.22", "title": "Актьорът Джуси Смолет - уж бит, но сега е арестуван"}
{"url": "https://www.bgonair.bg/reportazhi/2019-02-22/venetsuela-zatvori-granitsata-si-s-braziliya-duzina-opozitsioneri-postradaha", "text": "\r\n Една жена загина, а най-малко 12 души са ранени, след като венецуелски военни откриха стрелба на границата с Бразилия. Пострадалите са поддръжници на опозицията в Каракас, която подкрепя самопровъзгласилия се за президент Хуан Гуайдо.  Те направили опит да преминат загражденията. По-рано днес президентът Николас Мадуро заяви, че границата между Венецуела и Бразилия ще бъде затворена до второ нареждане. Причината за затварянето на границата са опитите за доставка на международна национална помощ, които държавният глава определя като нежелани. Мадуро допълни, че Венецуела не е в криза, а хуманитарните доставки са просто шоу, организирано от Съединените щати. И подчерта, че следваща в списъка му е границата с Колумбия.  Бразилските власти обаче обявиха, че смятат да доставят хуманитарна помощ, въпреки затварянето на граници. На този фон, временно изпълняващият длъжността президент Хуан Гуайдо поведе специален конвой от столицата Каракас към колумбийската граница.  Заедно с него отпътуваха и около 80 депутати. Конвоят обаче е бил разкъсан от пътна блокада. Стигна се до сблъсъци между политиците и силите за сигурност. Част от депутатите, заедно с Гуйдо, чието местоположение е в тайна, са успели да преминат. На границата с Колумбия се стигна до тежки задръствания, след като военните блокираха автомобилите, за да извършат проверки за укрити хуманитарни пакети. Хиляди венецуелци преминаха границата с Колумбия, преди да бъде затворена и тя.  На границата с Колумбия ще бъде проведен благотворителен концерт в помощ на Венецуела, организиран от британския магнат Ричард Брансън. Очаква се само на 300 метра, от венецуелската страна на границата, да бъде проведено друго събитие в подкрепа на правителството на Мадуро. Москва обвини Вашингтон, че планира да въоръжи венецуелската опозиция. Според руското външно министерство оръжията ще бъдат закупени от някоя източноевропейска страна. Харесайте ни във Facebook ", "date": "2019.02.22", "title": "Венецуела затвори границата си с Бразилия - дузина опозиционери пострадаха"}
{"url": "https://www.bgonair.bg/world/2019-02-22/sasht-piyan-shofyor-kara-po-trotoar-i-se-blasnal-v-stalb", "text": "\r\n Впечатляващи кадри на пътен инцидент от Съединените щати, при който  по чудо няма жертви. На видеото, публикувано в социалните мрежи, се вижда как автомобил профучава с висока скорост по тротоар в Джърси Сити, щата Ню Джърси. Колата се разминава със седнал край стена минувач, преди да се блъсне в стълб от уличното осветление. 47-годишният шофьор е арестуван и е установено, че е карал пиян. Харесайте и страницата ни във Facebook ", "date": "2019.02.22", "title": "САЩ: Пиян шофьор кара по тротоар и се блъснал в стълб"}
{"url": "https://www.bgonair.bg/world/2019-02-22/otnovo-snezhna-burya-v-las-vegas-opasno-vreme-no-i-zabavlenie", "text": "Голяма снежна буря в Лас Вегас. Метеоролозите издадоха предупреждение за опасно време. Снегорини разчистват пътищата. Снегът създаде редица неудобства. Въпреки това пухкава пелена стана повод и за много забавления. Деца и възрастни се замеряха със снежни топка и правеха снежни човеци. Харесайте и страницата ни във Facebook ", "date": "2019.02.22", "title": "Отново снежна буря в Лас Вегас - опасно време, но и забавление"}
{"url": "https://www.bgonair.bg/world/2019-02-22/izrael-prati-kosmicheski-aparat-kam-lunata", "text": "Израелски космически апарат полетя към Луната. С него учените ще се опитат да напишат две нови глави в космическата история. 585 - килограмовият апарат \"Берешет\" излетя от Кейп Канаверал, прикрепен към ракетата \"Фалкон 9\" на частната космическа компания \"Спейс Екс\". Ако всичко върви по план израелският космически апарат се очаква да кацне на Луната на 11 април. Това ще бъде първият частен космически апарат, кацнал на Луната и първият, изпратен от Израел. Харесайте и страницата ни във Facebook ", "date": "2019.02.22", "title": "Израел прати космически апарат към Луната"}
{"url": "https://www.bgonair.bg/world/2019-02-22/hilyadi-slovatsi-otbelyazaha-godina-ot-ubiystvoto-na-zhurnalista-yan-kutsiak", "text": "Хиляди излязоха по улиците на Словакия, за да отбележат една година от убийството на журналиста Ян Куцияк.  Участниците в демонстрацията изразиха своето недоволство от ширещата се корупция в страната и липсата на напредък в разследването на убийството.  \r\nМиналата година протести доведоха до свалянето от власт на премиера Роберт Фицо. Дни преди отбелязването на годишнината той заяви, че журналистите са най-големите престъпници, които са причинили най-големите щети на страната. Журналистът Ян Куцияк беше застрелян заедно с годеницата си. Според прокуратурата убийството е било поръчково. Последната статия, върху която Куциак е работил, е за италиански бизнесмени в Словакия, подозирани във връзки с мафията. ", "date": "2019.02.22", "title": "Хиляди словаци отбелязаха година от убийството на журналиста Ян Куциак"}
{"url": "https://www.bgonair.bg/world/2019-02-22/rusiya-dostavi-na-venetsuela-pratka-s-lekarstva-i-meditsinsko-oborudvane", "text": "\r\n Русия достави на Венецуела пратка с лекарства и медицинско оборудване. Предаването се състоя на международното летище в Каракас. Доставените лекарства ще бъдат разпоределенио в четири болници. Президентът Николас Мадуро е наблюдавал по видеовръзка разтоварването на пратката. Очаква се още една доставка, чиито срокове засега не са определени.  Тази сутрин беше затворена за неограничено време границата на страната с Бразилия. По този начин Мадуро смята да попречи на планираното от опозиционните лидери приемане на хуманитарна помощ. Той заяви, че обмисля да затвори и границата с Колумбия. Президентът отрича задълбочаващата се криза в страната и определя плановете за чуждестранна помощ като американска провокация.  Бразилските власти обаче обявиха, че смятат да доставят хуманитарна помощ, въпреки затварянето на граници.", "date": "2019.02.22", "title": "Русия достави на Венецуела лекарства и медицинско оборудване"}
{"url": "https://www.bgonair.bg/world/2019-02-22/palish-tsigara-pred-dete-v-gartsiya-1500-globa-i-bez-knizhka-za-mesets", "text": "Масови проверки в Гърция за пушачи в коли с деца до 12-годишна възраст. Освен финансовата санкция от 1500 евро, шофьорската книжка ще се отнема за месец.  Според властите - наредбата за забрана на пушене в коли с деца не се спазва. Тъй като било констатирано, че проверките са епизодични, е решено това да се промени.  Вече ще се проверяват от полицията всички автомобили, в които се возят малолетни. Шофьорската книжка ще се отнема, дори и водачът да не е пушач, но да е позволил в автомобила да се пуши пред дете. Харесайте ни във Facebook ", "date": "2019.02.22", "title": "Палиш цигара в колата пред дете в Гърция - €1500 глоба и без книжка"}
{"url": "https://www.bgonair.bg/bulgaria/2019-02-22/zapochna-deloto-sreshtu-mariya-gizdeva-ubila-pri-samozashtita-mazh", "text": "В Стара Загора започна по същество делото срещу Мария Гиздева, която уби при самозащита 62-годишния Богдан Динев преди три години.  18-годишната тогава ученичка от Стара Загора направи самопризнания. Тя обясни, че пробола с нож в бедрото възрастния мъж при самоотбрана, защото той опитал да я изнасили.  На влизане в залата адвокатът ѝ заяви, че тя е невинна и е действала при неизбежна самоотбрана. По време на заседанието беше поискан отвод на прокурора, но съдът реши, че делото няма да бъде връщано и даде 7-дневен срок за обжалване на определението пред Апелативен съд Пловдив.  По делото ще бъдат разпитани около 60 свидетели. Харесайте ни във Facebook ", "date": "2019.02.22", "title": "Започна делото срещу Мария Гиздева - убила при самозащита мъж"}
{"url": "https://www.bgonair.bg/world/2019-02-22/posledno-sbogom-s-kralya-na-srabskata-muzika-shaban-shaulich", "text": "\r\n С песен, която сам беше пожелал, и под съпровод на любимата си хармоника, Сърбия се прости с големия певец Шабан Шаулич. Освен най-близките му, да кажат последно сбогом на легендата на фолк музиката дойдоха много негови приятели, както и стотици хора от цялата страна. Тялото на певеца пристигна късно снощи с правителствения самолет с полет от Дортмунд. Вчера сръбският президент Александър Вучич посети семейството на Шаулич и изказа съболезнования.  Музикантът почина след тежка катастрофа в Германия преди няколко дни. Автомобилът на Шаулич беше ударен от кола, управлявана от пиян шофьор без книжка.", "date": "2019.02.22", "title": "Сърбия се прости с краля на сръбската музика Шабан Шаулич"}
{"url": "https://www.bgonair.bg/world/2019-02-22/demokratsiya-v-chist-vid-grazhdanite-v-italiya-stavat-zakonotvortsi", "text": "Италианците вече ще могат да предлагат закони. Долната камара на парламента прие текст, който дава това право на гражданите.  Ако законопроект, изготвен от гражданска инициатива, събере най-малко 500 000 подписа, той трябва да бъде приет от парламента до 18 месеца. Ако това не се случи, ще се организира референдум по темата.  Идеята гражданите да предлагат закони беше сред основните предизборни обещания на движение \"Пет звезди\", което управлява в коалиция с крайнодясната партия \"Лига\". Харесайте страницата ни във Facebook ", "date": "2019.02.22", "title": "Демокрация в чист вид: Гражданите в Италия стават законотворци"}
{"url": "https://www.bgonair.bg/reportazhi/2019-02-22/staritsata-izmamnik-ot-varna-ostava-pod-domashen-arest", "text": "\r\n 79-годишната Веселинка Ралчева, която беше задържана за участие в телефонна измама на прокурор от Варна, остава под домашен арест. Пред съдебния състав, възрастната жена заяви, че е невинна и самата тя е жертва на \"ало измамници\". Веселинка беше задържана вчера на мястото на предаването на плик с пари. Жертва на телефонната измама се оказа местен прокурор, който се престори на измамен и с помощта на полицията организираха акция по залавяне на престъпниците.  На мястото беше задържана Веселинка, която е била изпратена от измамниците, за да прибере парите. Пред съда тя разказа подробно, че е въвличана неколкократно в подобни измами, но самата тя е жертва. Веселинка Ралчева обясни пред съда с подробности за минали схеми, в които е била въвлечена като \"муле\". Според защитата не са събрани достатъчно доказателства, че възрастната жена е свързана с престъпната група. Веселинка обвини старческата си наивност за случая. \"Ало измамници\" атакували и МВР, но те не са реагирали като Варненската прокуратура, за да разбият схемата. Това стана ясно от думите на вътрешния министър Младен Маринов.  Измамниците се отказвали в момента, в който усетят, че схемата им е разкрита. Самият Младен Маринов каза, че не е бил жертва на подобни опити, но името му е било ползвано в схема за \"ало измами\". \r\n Харесайте ни във Facebook ", "date": "2019.02.22", "title": "\"Старицата измамник\" от Варна остава под домашен арест"}
{"url": "https://www.bgonair.bg/denqt-on-air/2019-02-22/psihiatrichnoto-zdrave-u-nas-se-neglizhira-nuzhna-e-reforma-kategorichna-e-d-r-galabova", "text": "\r\n Правителството одобри допълнителни средства в размер на 30 милиона лева по бюджета на Министерството на здравеопазването за 2019 година, за да се осигури равнопоставен достъп до медицинска помощ на гражданите, посредством общинските и държавни лечебни заведения, включително и тези в труднодостъпни и/или отдалечени райони. За лечебни заведения, оказващи психиатрична помощ се отпускат 2 000 000 лв., разпределени за 12 Центрове за психично здраве и психиатрични отделения към държавни и общински болници. Д-р Цветеслава Гълъбова, директор на държавната психиатрична болница \"Свети Иван Рилски\" коментира сумата и каза, че тя е крайно недостатъчна. поясни д-р Гълъбова пред  . От студиото на   тя апелира за цялостна реформа в психиатричната помощ у нас, която да е последователна и във всичко посоки. По думите ѝ не се знае колко са хората със заболявания и така няма как да се каже колко пари са нужни на системата.  каза още тя. Д-р Цветеслава Гълъбова, директор на държавната психиатрична болница \"Свети Иван Рилски\", допълни още, че в България и обществото не се разбира, че психичното здраве е дори по-важно от телесното, неглижира се, което пък води и до неглижирането от страна на управляващи. Харесайте и страницата ни във Facebook ", "date": "2019.02.22", "title": "Психичното здраве у нас се неглижира, категорична е д-р Гълъбова"}
{"url": "https://www.bgonair.bg/denqt-on-air/2019-02-22/osiguryavaneto-ne-biva-da-bade-zadalzhitelno-podcherta-d-r-stoycho-katsarov", "text": "\r\n Според данните на МВР около 10% от населението в България е с ТЕЛК. Като рекордьори са в Силистра. Това се разбра от министъра на вътрешните работи Младен Маринов. Как престъпните схеми могат да бъдат прекратени?  \"Тези данни няма как да са верни. Броят на хората с инвалидни пенсии е 450 000. Доста по-малко от 10% от населението. Не се познава системата – това се разбира от такива изказвания. Има много хора, които не са освидетелствани. Най-разумното решение е да се махне цялата система на освидетелстване и НОИ. Това е останала социалистическа кооперация. Постоянно разбираме, че парите ни се управляват зле, че има лош контрол и постоянно има изтичания. Хората най-добре знаят как да харчат парите си\", подчерта председателят на Центъра за защита на правата в здравеопазването д-р Стойчо Кацаров.  В студиото на \"Денят ON AIR\" той изтъкна, че  ние сме първата страна в Европа по нива на корупция. \"Системата няма как да е изключение. Изводите са грешни. Дефектът е в системата. Най-почтено спрямо хората е да не бъдат задължавани да се осигуряват\", категоричен бе той.  Според бившия директор на \"Пирогов\" доц. Спас Спасков основният проблем е пакетът от заболявания, който категоризира болните като инвалиди.  \"Разширяването на този пакет е с популистки цели. Ако пакетът се свие – обществото няма да е доволно. Премахването на НОИ и освидетелстването е невъзможно. Първо ще се реагира срещу това, че се отнемат пари от истински болните. Преди 30 години в Конституцията се написа, че България е социална държава – сега трябва да сърбаме супата\", отбеляза доц. Спасков.  По негови думи отговорът за проблемите в здравеопазването е контрол и санкции. \"Ще последва преразглеждане на правилата, по които се работи. С това ще се спрат фалшивите ТЕЛК-ове\", посочи той пред Bulgaria ON AIR.  Харесайте ни във Facebook ", "date": "2019.02.22", "title": "Осигуряването не бива да бъде задължително, подчерта д-р Стойчо Кацаров"}
{"url": "https://www.bgonair.bg/bulgaria/2019-02-22/masovo-se-presicha-greshno-posle-ne-mogat-da-karat", "text": "\r\n Масово възрастни хора с малки деца пресичат улиците неправилно и с риск за живота си. Това показват данните от проведената полицейска операция в цялата страна. По време на акцията за неспазване на правилата за движение са глобени над 450 шофьори и почти 3000 пешеходци. Петък по обяд. Традиционно оживен трафик и много пешеходци около площад \"Народното събрание\". И подлез на метри от паметника на \"Цар Освободител\". Стара Загора, Варна, Пловдив и Бургас са начело на класацията по най-много нарушители, отчитат от полицията. В големите градове повече шофьори и пешеходци не спазват правилата за движение. Пешеходците често пресичат там, където им е удобно, а на където е обозначено. През десетте дни на поредната полицейска операция, има и тежко ранени, и загинали заради неправилното пресичане. Глобата за шофьор, отнел предимство на пешеходец на пътека, е 100 лв. и отнемане на 8 контролни точки. На място му се пише акт. Глобата за пешеходец, пресякъл на червено или неспазил разпореждане на полицай, е 50 лв. Само за неправилно пресичане – фишът е за 20 лв. Няма закономерност дали през деня или през нощта стават повече инциденти, отчитат още от полицията. И напомнят на пешеходците, че е добре да се движат с по-светли дрехи или поне светлоотразителни елементи в облеклото. Харесайте ни във Facebook ", "date": "2019.02.22", "title": "Масово се пресича грешно - после \"не могат да карат\""}
{"url": "https://www.bgonair.bg/denqt-on-air/2019-02-22/proverkite-na-morskite-plazhove-sa-tselogodishni-poyasni-vasilka-tsaneva", "text": "\r\n Макар и сега да ни се струва далеч, лятото все пак се задава. Как върви подготовката на морските плажове за летния сезон?  \"Извършват се проверки на всички 237 морски плажове. Извършваме проверки както насрочено, така и внезапно. Разчитаме на сигнали. Тази година сигналите са по-малко от миналата. При първа възможност реагираме при оплакване. Проверките се правят целогодишно, а не само преди летния сезон\", обясни началникът на отдел \"Контрол на концесионната дейност\" към Министерството на туризма Василка Цанева.  Гостът на \"Денят ON AIR\" отбеляза, че отделът следи изпълнението на задълженията на концесионерите и ако има някакъв проблем – събира неустойки.  \"През 2018 г. неохраняемите плажове бяха 85 и 3 за природосъобразен туризъм. Тази година неохраняемите плажове ще бъдат 82. Целта ни е да са възможно най-малко. Когато са неохраняеми освен, че са опасни, са и в ущърб на държавата. Глобите са адекватни. Всяко нарушение налага отделна глоба. Колкото по-стриктни сме с налагането на наказанията, толкова по-малко нарушения ще има. Съдействието на гражданите е от голямо значение за нас – подаването на сигналите е важно\", подчерта Цанева пред Bulgaria ON AIR.  Харесайте ни във Facebook ", "date": "2019.02.22", "title": "Проверките на морските плажове са целогодишни, поясни Василка Цанева"}
{"url": "https://www.bgonair.bg/bulgaria/2019-02-22/novi-merki-za-bezopasnost-politsiyata-shte-sledi-psihichno-bolnite-i-alkoholitsite-po-domovete", "text": "Служители на МВР започват обход на всички хора с психични отклонения у нас, особено на тези, които не са били хоспитализирани и не се водят на отчет в някое лечебно заведение. Те ще ги наглеждат, а при необходимост ще подават сигнал до съответната институция, ако забележат някой проблем, пише  Това е записано в глава трета от Плана за изпълнение на Стратегията за превенция на престъпността 2019-2020 година на МВР. Още в първата точка е поставен срок към Главна дирекция „Национална полиция“ и по-скоро към подразделенията й по области \"да се осъществява активна превантивна дейност и системен контрол на лицата, злоупотребяващи с алкохол и други упойващи вещества, както и над тези, страдащи от психични заболявания, които не са настанени в съответните болнични заведения“. Това трябва да стане до края на тази година. Според информация на \"Монитор“ идеята е кварталните полицаи да минават периодично през домовете на хората, които могат да създадат риск за обществото. Това са основно граждани с психични заболявания, които тормозят родителите и семейството си, както и такива, които системно се напиват. Именно те влизат в рисковите групи, които извършват тежки престъпления подобно на това в Нови Искър от преди няколко дни. Там 26-годишният Георги, който имал психично заболяване, което обаче не било диагностицирано по надлежния ред, изби цялото си семейство миналата седмица. Младият мъж посече с малка брадва майка си, баща си, баба си и брат си в семейната им къща в неделя вечерта. От изявление на прокуратурата ден по-късно стана ясно, че е имало данни за негови посещения при психиатър. Нямало информация обаче да му е било назначено някакво лечение или да са му били изписани лекарства, с които да контролира състоянието си. Именно, за да се избегнат още подобни случаи, от МВР вече са разписали разпореждането за периодичен обход на такива проблемни семейства. \"Основна информация за тези хора имат именно кварталните полицаи. Те познават контингента по районите си. Идеята е те да ги посещават на определен период от време. Най-малкото, ако забележат нещо съмнително, ще могат своевременно да реагират или да подадат сигнал до съответната институция“, обясниха пред \"Монитор\" от МВР. В края на миналата година пък стана ясно, че около 20% от хората в България страдат от психични разстройства. Това съобщи проф. д-р Христо Кожухаров, ръководител на катедрата по психиатрия и медицинска психология в Медицинския университет и на Втора психиатрична клиника в УМБАЛ \"Света Марина“ във Варна. От думите му тогава стана ясно, че най-големите предизвикателства пред психичното здраве на българина са стресът, липсата на емоционална култура, липсата на навик за търсене на навременна помощ от психиатър, поради предразсъдъци, недостига на средства за психично здраве, липсата на добре развита мрежа за доболнична помощ и липсата на специалисти в някои региони. Три процента от хората с подобни проблеми пък извършват тежки престъпления. .", "date": "2019.02.22", "title": "Полицията ще следи психично болните и алкохолиците по домовете"}
{"url": "https://www.bgonair.bg/bulgaria/2019-02-22/mon-izprati-pismo-kam-ek-s-molba-da-redaktira-anketata-za-polovete", "text": "Министерството на образованието и науката изпрати писмо до генералния директор на Главната дирекция \"Образование, младеж, култура и спорт\" към ЕК Темис Кристофидо с молба за редакция на анкетата към инструмента за дигитална самооценка SELFIE, съобщиха от образователното министерство, предава  . Искането е във въпроса за определяне на пола на участниците в допитването да отпадне опцията \"друго\" или да бъде премахнат целият въпрос, защото в сегашния вариант той е неприемлив. В писмото се посочва, че инструментът SELFIE помага на училищата да внедрят дигиталните технологии в процесите на преподаване, учене и оценяване и затова е необходимо казусът да бъде разрешен възможно най-скоро, посочват от МОН. Над 900 български училища до момента са попълнили анкетата, каза министър Вълчев.", "date": "2019.02.22", "title": "МОН изпрати писмо към ЕК с молба да редактира анкетата за половете"}
{"url": "https://www.bgonair.bg/bulgaria/2019-02-22/mareshki-iska-ot-premiera-karakachanov-da-bade-ozapten", "text": "\r\n Лидерът на \"Воля\" Веселин Марешки призова премиера \"да озапти\" министъра на отбраната Красимир Каракачнов. В писмо до Бойко Борисов заместник-председателят на парламента пише, че предложенията на Каракачанов за интеграцията на ромите само нагнетява напрежение в обществото. Според Марешки с концепцията на Каракачанов ромите няма да бъдат нито интегрирани, нито ще бъдат решени проблемите чрез въвеждането на нови привилегии за тях. В предаването  , което ще бъде излъчено в събота от 17.30 часа, Красимир Каракачанов отговори, че лидерът на \"Воля\" често сменя мнението си и че не едва ли е чел написаната от него концепция.  Харесайте и страницата ни във Facebook ", "date": "2019.02.22", "title": "Марешки иска от премиера Каракачанов да бъде озаптен"}
{"url": "https://www.bgonair.bg/bulgaria/2019-02-22/kazusat-bear-grils-ekoministerstvoto-proveryava-i-shte-razdava-globi", "text": "\r\n Екоминистерството проверява тримата служители на Природен парк \"Рила\", които са били със снимачния екип на Беър Грилс и е трябвало да следят за нарушения. Глоби ще бъдат налагани и на българската фирма, подала заявление за снимките, а не на самите Беър Грилс и Дерек Хъф.  Според потребителите на социалните мрежи обаче реакцията е закъсняла и дори ненужна, тъй като за нарушения като застрояване на плажа и изсичане на гори глоби не са налагани. От фирмата, направила връзката между Беър Грилс и парка, обясниха, че също проверяват случая. А от Discovery Channel защитиха Беър Грилс. Лоша била рекацията на държавата, смятат хората във Facebook. Според тях управниците си затварят очите за значителни нарушения.  Харесайте страницата ни във Facebook ", "date": "2019.02.22", "title": "Казусът \"Беър Грилс\": Екоминистерството проверява и ще раздава глоби"}
{"url": "https://www.bgonair.bg/bulgaria/2019-02-22/shofyori-i-vatmani-v-pomosht-na-mvr-v-borbata-s-futbolnite-huligani", "text": "\r\n Шофьори на автобуси и тролеи, както и ватмани, ще информират МВР за големи групички от агитките преди мача между \"Левски\" и ЦСКА в неделя, обяви заместник-директорът на СДВР Антон Златанов. Той посочи, че повече полицаи ще има в центъра и най-вече около стадиона. Няма да се допуска пресичане на пътя на агитките, а след края на мача, в зависимост от резултата, едната от агитките ще бъде задържана, докато районът около стадиона се освободи. От полицията уточниха, че на влизане в стадиона феновете ще бъдат проверявани на две места. Никой от феновете няма да има право да ходи с маска на лицето, съобщи  .   Шествия на фенове, които да спират движението, няма да бъдат допускани, категорични са от полицията. И припомнят, че от събота влизат в сила забрани за паркиране около националния стадион, където ще се играе срещата. Харесайте страницата ни във Facebook ", "date": "2019.02.22", "title": "Шофьори и ватмани в помощ на МВР в борбата с футболните хулигани"}
{"url": "https://www.bgonair.bg/bulgaria/2019-02-22/zaplatite-v-stolichniya-gradski-transport-skachat-s-10", "text": "\r\n С 10% по-високи заплати в столичния градски транспорт. Те ще бъдат вдигнати със задна дата от 1 февруари, съобщи председателят на Kомисията по транспорт и туризъм в Столичния общински съвет и председател на Съюза на транспортните синдикати в България Екатерина Йорданова.  Преди дни е бил подписан нов колективен трудов договор със столичния градски транспорт. По-високите си възнаграждения шофьорите ще получат през март. Преди дни служителите обявиха символична стачка. Те караха с жълти жилетки.  Исканията им са свързани с намаляването на извънредния труд, който е в нарушение на Кодекса на труда. Поискаха и назначаването на още шофьори поради сериозния им недостиг.  \r\nСред исканията на КТ \"Подкрепа\" беше и премахването на нощния транспорт в столицата. Харесайте страницата ни във Facebook ", "date": "2019.02.22", "title": "Заплатите в столичния градски транспорт скачат с 10%"}
{"url": "https://www.bgonair.bg/bulgaria/2019-02-22/prespi-po-4-metra-pri-troyanskiya-prohod-zimata-se-zavrashta", "text": "\r\n Зимата у нас отново се завръща. Студ и сняг ни чакат следващите дни. Тази нощ и през уикенда температурите ще паднат рязко.  Очакват се снеговалежи, придружени с умерен до силен вятър. Поради тази причина в източната част на страната е обявен жълт код за силен вятър, възможни са поледици. Шофьорите трябва да бъдат изключително внимателни. Зимата не си е тръгвала от Троянския проход, където продължава разчистването от снега. На места преспите достигат 3-4 метра. Очаква се разчистването да приключи в близките дни.  Целта е поетапното възстановяване на движението по пътя Троян - Кърнаре. През зимните месеци трафикът през най-високия старопланински проход традиционно беше ограничен, за да се гарантира безопасността на шофьорите. Харесайте ни във Facebook ", "date": "2019.02.22", "title": "Преспи по 4 метра при Троянския проход - зимата се завръща"}
{"url": "https://www.bgonair.bg/bulgaria/2019-02-22/remontirame-s-nad-5-mln-leva-10-stari-tanka-t-22", "text": "Над 5 милиона лева харчи държавата за ремонт на 10 от старите руски танкове Т-72. Договорът за това е сключен в края на миналата година с \"ТЕРЕМ\", обясни военният министър Красимир Каракачанов в писмен отговор на депутатски въпрос. Дружеството е поело ангажимент да ремонтира основно и да подмени при нужда части от бойната техника, информира  . Обществената поръчка на Министерството на отбраната е била за ремонта на 13 танка, но в крайна сметка \"ТЕРЕМ\" е поело ангажимента за поправката на 10 от тях. Танковете Т-72 са от времето на Студената война. Харесайте страницата ни във Facebook ", "date": "2019.02.22", "title": "Ремонтираме с над 5 млн. лева 10 стари танка Т-22"}
{"url": "https://www.bgonair.bg/reportazhi/2019-02-22/spirat-ot-aptekite-lekarstva-za-kashlitsa-s-opasna-sastavka", "text": "\r\n Изтеглят лекарства за кашлица от българския пазар, заради съдържание на потенциално опасна съставка. Медикаментите, съдържащи фенспирид се спират по препоръка на Европейската агенция по лекарствата. В момента спрените продукти се предписват и на деца, и на възрастни. Лекарствените продукти, съдържащи фенспирид, са налични под формата на сироп и таблетки Те се използват при възрастни и деца над 2 години. Помагат за облекчаване на кашлица при заболявания на белия дроб.  Под различни търговски наименования тази активна съставка съществува в България, Франция, Португалия. След проведени неклинични проучвания върху животни е установено, че употребата на фенспирид може да доведе сърдечносъдови проблеми като аритмия.  В българската аптечна мрежа се предлагат общо два такива продукта. Медикаментите се изтеглят от пазара по препоръка на изпълнителната агенция по лекарствата у нас.  Лекарствата съдържащи съставката се изписват често от личните лекари у нас.  Изтеглянето на медикамента няма да доведе до загуби за аптечната мрежа – собствениците в бранша ще бъдат компенсирани. А ако приемате лекарство съдържащо фенспирид – свържете се с вашия лекар.  Комитетът за оценка на риска към европейската агенция по лекарства ще разгледа всички налични доказателства за употребата на лекарства съдържащи фенспирид. Едва след това ще бъде решено дали подобни медикаменти ще бъдат върнати в продажба или спрени окончателно. Харесайте и страницата ни във Facebook ", "date": "2019.02.22", "title": "Спират от аптеките лекарства за кашлица с опасна съставка"}
{"url": "https://www.bgonair.bg/reportazhi/2019-02-22/otsvetena-voda-s-nepriyatna-mirizma-zamarsyava-dunav-kray-ruse", "text": "\r\n Екоинспекцията в Русе проверява сигнал за замърсяване на река Дунав от промишлен източник. Граждани са алармирали, че край кейовата стена се излива оцветена вода с неприятна миризма.  Взети са проби от мястото, които трябва да установят дали има екологична опасност за реката и нарушение на нормите от фирмата, която изпуска тези води. Кейовата стена в Русе е едно от предпочитаните места за разходка, тъй като има хубав изглед към реката. Мръсната вода, която се излива в непосредствена близост, и неприятната миризма обаче възмущават хората.  По първоначални данни цветните води идват от завода за производство на хлебна мая. Резултатите от пробите ще са готови до седмица и тогава ще стане ясно дали има опасно замърсяване. От фирмата за хлебна мая отказаха коментар по случая. Харесайте страницата ни във Facebook ", "date": "2019.02.22", "title": "Оцветена вода с неприятна миризма замърсява Дунав край Русе"}
{"url": "https://www.bgonair.bg/bulgaria/2019-02-22/vapreki-otsastvieto-ot-rabota-deputatite-ot-bsp-si-vzimat-13-ot-zaplatite", "text": "\r\n Въпреки че бойкотираха пленарните заседания и не стъпват в парламента, червените депутати ще си получат по 1/3 от заплатите. Това стана ясно от писмо на шефката на НС Цвета Караянчева до соцлидерката Корнелия Нинова. \"По отношение на възнагражденията на народните представители, правилата на Правилника за организацията и дейността на Народното събрание се прилагат стриктно\", посочва Караянчева, въпреки че Нинова й изпрати вчера писмо, с което я уведомява, че депутатите от БСП няма да получават заплатите си за периода, в който отсъстват от парламента. Червената шефка увери още, че през това време социалистите няма да ползват и командировъчни средства от Народното събрание, както и служебни автомобили, разходи за гориво и нощувки в избирателните им райони. Оказа се обаче, че въпреки че не ходят на работа, те ще вземат над 1000 лева месечно, което е 1/3 от заплатите им. Останалите 2/3 няма да им бъдат давани, защото са санкция за неоправданите им отсъствия от заседанията на парламента, пише  \"Начинът на получаване на възнагражденията – в брой или по банков път, както и разпореждането с тях, е личен избор на всеки народен представител. Всеки народен представител може да заяви в писмена форма в дирекция \"Парламентарен бюджет и финанси\", отдел \"Заплати\", начина на получаване на възнаграждението по банков път и да посочи сметка в банка\", обяснява Караянчева. Ако пък депутат иска да си взема парите на ръка, а не по банкова сметка, си получава заплата на касата. Който не си взема парите ежемесечно, ще ги получи накуп. Така че в крайна сметка ходили, не ходили на работа, заплатите и осигуровките на социалистите си вървят.", "date": "2019.02.22", "title": "Въпреки отсъствието от работа: Депутатите от БСП си взимат 1/3 от заплатите"}
