{"url": "https://www.bgonair.bg/bulgaria/2018-04-20/grigor-dimitrov-izliza-na-mastars-sreshtu-nadal", "text": "За първи път в кариерата си Григор Димитров ще играе полуфинал на силния \"Мастърс турнир\" в Монте Карло!  Там той ще се изправи срещу световния номер едно Рафаел Надал от Испания. Българинът спечели изгубен мач срещу партньора си на двойки Давид Гофен и хвърли в екстаз публиката в Княжеството, където живее.  Първата ракета на България губеше с 1:5 срещу белгиеца в решителния трети сет, но успя да го измъкне с тайбрек и така стигна до нов сблъсък с Надал, който на четвъртфиналите отстрани Доминик Тийм.  Полуфиналът е в събота от 14:30 ч. българско време.", "date": "2018.04.20", "title": "Григор Димитров излиза на \"Мастърс\" срещу Надал!"}
{"url": "https://www.bgonair.bg/bulgaria/2018-04-20/sumista-ot-kilariti-zavel-nad-60-dela-sreshtu-magistrati-politsai-i-svideteli", "text": "\r\n Осъденият на доживотен затвор по делото \"Килърите\" Петър Стоянов – Сумиста, е завел над 60 дела срещу магистрати, полицаи, свидетели и вещи лица, съобщи във Велико Търново заместник-главният прокурор Ася Петрова. Тя бе и наблюдаващ прокурор по делото. Десетки дела срещу институции е завел и Георги Вълев, също от Килърите. Петрова подчерта, че и двамата затворници водят делата си, освободени от такси, и така завеждат искове за огромни суми.  Срещу самата нея Петър Стоянов е завел три иска за по 100 000 лева. Ася Петрова заяви, че годишно държавата изразходва големи суми за служебна защита и отказа коментар на версията, че чрез явяване в съдилища в страната, осъдените на до живот могат да проучват възможности за бягство от затвора.", "date": "2018.04.20", "title": "Сумиста от Килърите завел над 60 дела срещу магистрати, полицаи и свидетели"}
{"url": "https://www.bgonair.bg/world/2018-04-20/vlakova-katastrofa-v-avstriyskiya-grad-zaltsburg-ima-40-postradali", "text": "40 души пострадаха при влакова катастрофа в австрийския град Залцбург.  Влакът \"Найтджет\" пътувал от Цюрих за Виена с близо 240 пътници на борда. Инцидентът възникнал, докато на спрелия за кратък престой в гарата влак били прикачани допълнителни вагони.  Те били докарани с по-висока скорост и се блъснали в очакващата ги композиция.", "date": "2018.04.20", "title": "Влакова катастрофа в австрийския град Залцбург, има 40 пострадали"}
{"url": "https://www.bgonair.bg/world/2018-04-20/frantsiya-poiska-ot-bashar-asad-da-varne-ordena-na-pochetniya-legion", "text": "Сирийският президент Башар Асад е върнал на Франция ордена на Почетния легион, който му бе връчен от френския президент Жак Ширак през 2001 г.  Сирийският лидер \"не смята за чест да носи орден на страна, която е роб на Съединените щати и подкрепя терористи\", се посочва в съобщение на президентството в Дамаск.  Отличието е върнато на Париж чрез румънското посолство, което представлява френските интереси в Сирия. В понеделник Елисейският дворец съобщи, че е започнал дисциплинарна процедура за лишаване на Асад от ордена.", "date": "2018.04.20", "title": "Франция поиска от Башар Асад да върне ордена на Почетния легион"}
{"url": "https://www.bgonair.bg/denqt-on-air/2018-04-20/izhod-ot-krizata-reshavat-sadbata-na-siriya-na-sreshta-v-zheneva", "text": "\r\n Изходът от кризата в Сирия ще видим в Женева, посочи експертът по международна сигурност Димитър Гърдев, визирайки предстоящата среща на ООН по сирийския въпрос. \"Изходът може да бъде само политическо решение и то се търси на преговорите в Женева. Но преди това всеки ще постави на масата своите силни карти на терена. Основните играчи са Русия, САЩ, Иран и Турция\", обясни Гърдев пред Bulgaria ON AIR.  Той отбеляза, че Турция вече е навлязла във втора операция на сирийска земя, която по думите му е в нарушение на резолюции на Съвета за сигуност. В контекста на борбата на Ердоган срещу сирийските кюрди Гърдев каза, че ще е трудно да се създаде кюрдска държава, тъй като тя ще се сблъска с 4 страни - Ирак, Иран, Турция и Сирия.  Гостът в предаването \"Денят ON AIR\" акцентира върху предложението на Владимир Путин за федерализация на Сирия. Според Димитър Гърдев бъдещето на Сирия е свързано с оттеглянето на президента Башар Асад. Когато се постигне политически консенсус, едва ли ще се заложи отново на него, смята експертът. \"САЩ, Франция и Великобритания настояват Асад да се оттегли и да се проведат избори за временно правителство. В момента, в който той се оттегли, споразумението за разполагане на руски войски в Сирия е подложено на голяма опасност да бъде денонсирано\", обясни Гърдев. \"Факторът \"Ислямска държава\" вече не съществува в Сирия\", подчерта той.", "date": "2018.04.20", "title": "Изход от кризата: Решават съдбата на Сирия на среща в Женева"}
{"url": "https://www.bgonair.bg/world/2018-04-20/evakuatsiya-v-berlin-zaradi-neizbuhnala-bomba-ot-vsv", "text": "\r\n Масова евакуация в центъра на Берлин. Властите ще отцепят района около централната жп гара, където са разположени сградите на няколко министерства, посолства и военна болница, заради открита неизбухнала бомба от Втората световна война. Британският снаряд, тежащ близо 500 килограма, е бил открит в сряда при строителни работи. Бомбата не представлява непосредствена опасност категорични са местните власти.", "date": "2018.04.20", "title": "Евакуация в Берлин заради неизбухнала бомба от ВСВ"}
{"url": "https://www.bgonair.bg/bulgaria/2018-04-20/epidemiya-na-salmonela-zatvori-detska-gradina-v-stara-zagora", "text": "11 деца на четири и на пет години и помощник-готвач в детската градина \"Бреза\" в Стара Загора са със салмонела.  Това съобщиха от Регионалната здравна инспекция в града. След изолирането на първите деца е извършена дезинфекция на помещенията от засегнатата група и кухненски блок. Поради установения положителен резултат на помощник-готвача, се предприемат изследвания на всички деца и на работещите в детската градина за чревно носителство, както и извършване на повторна крайна дезинфекция на всички помещения от детската градина.  С цел прекъсване на разпространението на инфекцията, 23 април се обявява за неучебен ден за детската градина. От 24 април ще се приемат деца само с отрицателни резултати за салмонела. ", "date": "2018.04.20", "title": "Епидемия на салмонела затвори детска градина в Стара Загора"}
{"url": "https://www.bgonair.bg/world/2018-04-20/vazmozhen-li-e-probiv-v-koalitsionnite-pregovori-v-italiya", "text": "Възможен ли е пробив в коалиционните преговори в Италия? Днес изтича срокът, даден на председателя на парламента, който трябва да предложи работеща коалиция. Снощи лидерът на популисткото \"Движение пет звезди\" Луиджи ди Майо заяви, че правителството ще се основава на споразумение между двама души – него и лидера на крайната десница.  Евроскептичната \"Лига\" се яви на изборите заедно с десницата на Берлускони, а досега Ди Майо отказваше да приеме участието на бившия премиер във властта. \"Пет звезди\" спечели най-много гласове на изборите на 4 март, но никоя партия няма мнозинство, за да управлява самостоятелно. Оттогава два кръга официални преговори за сформиране на коалиция вече се провалиха.", "date": "2018.04.20", "title": "Възможен ли е пробив в коалиционните преговори в Италия?"}
{"url": "https://www.bgonair.bg/bulgaria/2018-04-20/ispanska-firma-zagradi-kamping-koral-kray-tsarevo", "text": "\r\n Това лято ще премине без каравани и палатки на къмпинг \"Корал\". От Сдружение „Да запазим Корал” алармираха, че е поставена ограда, която ограничава достъпа до плажа.  От общината в Царево обясниха, че имотът е частен и е собственост на испанска фирма, която възнамерява да построи ваканционно селище с 2500 апартамента.  На фирмата са били съставени два акта, че не стопанисва имота си и той е потънал в боклуци. По думите на местната управа върху частния терен се къмпингува незаконно.", "date": "2018.04.20", "title": "Испанска фирма загради къмпинг \"Корал\" край Царево"}
{"url": "https://www.bgonair.bg/bulgaria/2018-04-20/rakovodstvoto-na-mvr-poseti-ranenata-na-tsska-levski-politsayka", "text": "Подобрява се състоянието на полицайката, която пострада след хвърлена бомбичка по време на дербито между ЦСКА и \"Левски\". Жената беше спешно откарана в болница, след като парче стъкло попадна в окото ѝ. Вътрешният министър Валентин Радев и ръководството на МВР пък си сложиха черни превръзки в знак на солидарност с ранения полицай Гергана Зашева. А по-рано днес Радев, главният секретар на МВР Младен Маринов, заместник-директорът на Жандармерията комисар Петър Антиев и здравният министър Кирил Ананиев посетиха жената в столичната болница ИСУЛ.  От лекарския екип те се осведомиха за състоянието и лечението на пациентката, благодариха на медиците за бързата реакция и професионална грижа. Министър Радев пожела на Гергана бързо възстановяване.  В разговор с пострадалата полицайка той сподели категоричната подкрепа на ръководството на вътрешното министерство за приемане на възможно най-ефективни мерки с цел недопускане на подобни инциденти по време на футболни срещи.", "date": "2018.04.20", "title": "Ръководството на МВР посети ранената на ЦСКА - \"Левски\" полицайка"}
{"url": "https://www.bgonair.bg/economy/2018-04-20/tokat-skacha-s-2-ako-vaglishtata-ot-mini-maritsaiztok-ne-poskapnat-s-15", "text": "\r\n С 2% ще се увеличи цената на тока, ако бъде изпълнено искането на миньорите въглищата от \"Мини Марица–Изток\" да поскъпнат с 15%. Това прогнозира министърът на енергетиката Теменужка Петкова след среща със синдикати, на която не беше постигнато съгласие. Затова от КТ \"Подкрепа\" заявиха, че ще излязат на протест във вторник.  От КНСБ все още обмислят дали да подкрепят колегите си.", "date": "2018.04.20", "title": "Токът скача с 2%, ако въглищата от \"Мини Марица–Изток\" не поскъпнат с 15%"}
{"url": "https://www.bgonair.bg/bulgaria/2018-04-20/hristo-prodanov-izkachi-everest-predi-34-godini-nyama-da-bade-zabraven", "text": "Никога няма да забравим последните думи на алпиниста Христо Проданов. Той ги изрече на връх Еверест – по време на паметното си изкачване, което цяла България слушаше със затаен дъх.  Днес се навършват точно 34 години, от покоряването на върха. Проданов изкачи сам Еверест, без кислороден апарат и по най-трудния и дълъг път.  Постижението му отне 33 дни – рекорд към онзи момент и остана завинаги в историята. Проданов загина спускайки се обратно към базовия лагер на 22 април.  Посмъртно е награден с орден и почетното звание „Герой на Народна република България“. Негова е и репликата: Има ли воля, има и път.", "date": "2018.04.20", "title": "Христо Проданов изкачи Еверест преди 34 години – няма да бъде забравен!"}
{"url": "https://www.bgonair.bg/denqt-on-air/2018-04-20/chesto-li-se-ozhulvame-v-online-targoviyata-a-znaem-li-si-pravata", "text": "\r\n Знаем ли какви са правата ни като потребители? Какви са рисковете и предимствата на дигиталния пазар? \"Рисковете не са малко. Дигиталният пазар е най-динамично развиващата се територия за търговски взаимоотношения. В последно време той дава и много предимства. Трябва да знаем към кого да се обърнем, ако имаме потребителски проблем с пазаруването от даден онлайн магазин\", отбеляза председателят на Комисията за защита на потребителите Димитър Маргаритов.  Пред Bulgaria ON AIR той посочи, че това, което притеснява потребителите в online търговията, е липсата на възможност да се установи контакт с търговеца.  \"Когато сме примамени от много изгодна оферта не се забелязват детайлите. Отново трикът с малкия шрифт. Улавяме се на разнообразни допълнителни плащания и хитринки. Все пак българският потребител повишава своята култура на пазаруване. Хората стават по-информирани и все по-склонни да реагират, когато усетят, че са пострадали. Много е важно да се реагира веднага и на място\", изтъкна гостът в \"Денят ON AIR\". ", "date": "2018.04.20", "title": "Често ли сме ужилени от онлайн търговията и знаем ли си правата?"}
{"url": "https://www.bgonair.bg/bulgaria/2018-04-20/montana-knezha-miziya-rumen-radev-vidya-problemite-na-severozapada", "text": "\r\n Президентът Румен Радев посети най-бедния регион в Европа - Северозападна България. Държавният глава се срещна с кметовете на Монтана, Кнежа и Мизия. В Монтана той беше на гости на Иво Богданов - несправедливо осъден за убийство в Гърция и освободен след 7 години в затвора. А в Мизия се срещна с пострадалите от наводненията от преди 4 г. В Монтана президентът проведе кратка среща с дългогодишния градоначалник Златко Живков и констатира, че е необходима много по-сериозна подкрепа за работата на местните власти за развитието на Северозападна България.  При посещението си в Мизия държавният глава призова за създаването на национален координационен център за действия при бедствия и кризи. Според Радев трябва в реално време да се предоставя информация при случаи на опасност за населението. ", "date": "2018.04.20", "title": "Монтана, Кнежа, Мизия... Румен Радев видя проблемите на Северозапада"}
{"url": "https://www.bgonair.bg/bulgaria/2018-04-20/lilyana-pavlova-shte-otchete-evropredsedatelstvoto-ni-v-ns", "text": "По покана на ГЕРБ Лиляна Павлова ще отчете пред депутатите европредседателството ни дотук.  В рамките на нашето председателстване трябва да се проведат над 300 срещи. Една трета от тях вече са факт.  Съветът на министрите пък е заседавал 22 пъти. А какви са ползите за страната ни ще стане ясно след отчета на Павлова.", "date": "2018.04.20", "title": "Лиляна Павлова ще отчете европредседателството ни в НС"}
{"url": "https://www.bgonair.bg/bulgaria/2018-04-20/54-godishen-mazh-zagina-pri-katastrofa-s-tir-na-trakiya", "text": "Войната на пътя не подмина и днешния ден. Мъж загина в катастрофа на магистрала \"Тракия\" при Пловдив, след като ТИР се обърна на пътя. Инцидентът е станал около 1 часа през нощта, а ТИР-ът с турска регистрация се е обърнал в канавката на магистралата. В болница са транспортирани 40-годишният шофьор и 54-годишен пътник, който по-късно е починал от раните си.  Няма данни шофьорът да е употребил алкохол. Засега не е ясно и каква е причината за инцидента.  Практиката показва, че заради правия участък на магистралата край Пловдив, често шофьорите на ТИР-ове заспиват зад волана. Образувано е досъдебно производство.", "date": "2018.04.20", "title": "54-годишен мъж загина при катастрофа с ТИР на \"Тракия\""}
{"url": "https://www.bgonair.bg/sutreshen-blok/2018-04-20/edin-pensioner-vzima-200-leva-a-edin-deputat-4-5-hilyadi-normalno-li-e", "text": "\r\n Орязване на депутатските заплати и привилегии - необходима мярка или евтин популизъм? Лидерът на БСП Корнелия Нинова предложи заплатите на депутатите да се намалят от сегашните 3540 лв. на 2976 лв., както и драстично свиване на ваканциите в Народното събрание. Управляващите реагираха мигновено, обвинявайки социалистите в евтин популизъм. Според политолога и бивш депутат Минчо Христов на хората им е писнало народните представители да си вдигат заплатите с 600 лева, а след няколко месеца  да я намалят с 500 лв. , за да си направят евтин PR.  \" \", подчерта в \" \" политологът. По думите му не е нормално една партия да взима за депутат около 13 хил. лв., което е 11 лв. на глас по време на изборите. \" \", допълни още бившият депутат пред . Журналистът Кристина Кръстева също е на мнение, че големите ваканции на депутатите трябва да бъдат намалени значително, но заплатите не, защото все повече ще се влияят от външни фактори. \" \", завърши Кръстева. \r\n  ", "date": "2018.04.20", "title": "Един пенсионер взима 200 лева, а един депутат 4-5 хиляди... Нормално ли е?"}
{"url": "https://www.bgonair.bg/denqt-on-air/2018-04-20/institutsionalnite-skandali-ne-stihvat-zastrashena-li-e-natsionalnata-sigurnost", "text": "\r\n Продължава да се покачва напрежението между президента Румен Радев и председателя на парламентарната група на ГЕРБ Цветан Цветанов. \"КСНС е сериозен конституционен орган. Гражданите се съмняват, че можем да се справим със ситуациите около нас. Българската армия е крайно неподготвена. Президентът Радев се стреми да постигне консенсус. Това, че от ГЕРБ коментират по такъв неподходящ начин, е в техен ущърб. Евроатлантическите ценности не са само на книга – те са материални. Цветан Цветанов не знае какво представляват те\", категорична бе политологът доц. Мария Пиргова.  \"Българският парламент трябва да постигне консенсус. КСНС вменява ролята на президента да бъде посредник между партиите. Поради институционална и политическа несъстоятелност на формата КСНС при президента се стига до политически скандали\", подчерта политологът Стойчо Стойчев.  Според Пиргова целите на ГЕРБ са да омаловажат институцията на президента.  \"Не виждам как ГЕРБ биха могли да решат проблемите на националната сигурност. Българското небе остана незащитено. Би трябвало да имаме собствена армия. От управлението на ГЕРБ досега авторитетът на парламента изключително много спада\", изтъкна тя в \"Денят ON AIR\".  Стойчев напомни, че във всяка една демократична държава, каквато и да било секторна политика се води само през бюджета, а той е прерогатив на законодателната власт. \"Българските институции са корумпирани. За всички е ясно, че институциите ни не работят. Те не могат да пазят надеждно тайните на който и да е военен съюз. Това е проблем на цялата власт. Настоящото управляващо мнозинство е изключително практично. БСП не е готова за предсрочни избори. Никой в парламента няма интерес за нови избори. Песимист съм за предсрочни избори\", обясни анализаторът пред Bulgaria ON AIR. ", "date": "2018.04.20", "title": "Институционалните скандали не стихват – застрашена ли е националната сигурност?"}
{"url": "https://www.bgonair.bg/bulgaria/2018-04-20/prokuraturata-poiska-ulichenata-kmetitsa-da-ostane-v-aresta-no-dali", "text": "\r\n Съдия Пламен Панайотов постанови на Десислава Иванчева и заместничката ѝ Биляна Петрова и бившия кмет на \"Младост\" Петко Дилгеров да останат в ареста.  Същевременно пред Специализирания наказателен съд се събраха демонстранти в защита на арестантите. Панайотов каза, че има няколко групи свидетели, чиито показания са изключително важни.  И тримата обвиняеми поискаха по-леки мерки за неотклонение. Решението на съдия Пламен Панайотов не е окончателно и може да се обжалва.  Малко преди 13 ч. Иванчева и заместничката ѝ Биляна Петрова бяха доведени с белезници в зала 5 на Специализирания наказателен съд. Те се превърнаха в първите обвиняеми, поставени зад бронираното стъкло. Десислава Иванчева се опита да комуникира с медиите чрез бележки, като по този начин искаше да каже своята версия за случилото се.  По думите ѝ целта на цялото мероприятие е било заместването ѝ на кметското кресло от сегашния ѝ заместник Румен Русев, който бил с ресор строителство.  \"Не съм искала подкуп и не съм пипала парите\", това са само част от думите на Иванчева, които екипът на Bulgaria ON AIR с репортер Илияна Шишкова успя да улови.  Според прокуратурата това съвсем не е така. Човекът, който е дал парите, е бил многократно изнудван и бил принуждаван да даде пари, за да бъде придвижена преписката му. Това се доказало в неговите писмени обяснения, които били подробни, логични и силно мотивирани. От държавното обвинение са поискали Иванчева, заместничката ѝ Петрова и бившият кмет на район \"Младост\" Петко Дилгеров, който посредничил в сделката, да останат в ареста, защото имало опасност да се укрият или да извършат ново престъпление.  \n Престъплението на Иванчева е особено дръзко, твърдят от държавното обвинение. Наш екип се срещна с изнудвания Александър Ваклин, собственик на \"Ваклин груп\", който отбеляза, че документите са му \"поставяни на трупчета\", тъй като Иванчева не искала да се подпише на чисто формален документ, без който обаче процедурата не може да напредне.  Адвокат Марин Марковски, който защитава Иванчева, поиска тя незабавно да бъде освободена от ареста, тъй като по думите му няма нито едно доказателство, че тя е искала подкуп. Напротив, през цялото време Александър Ваклин е предлагал пари под масата, за да бъде придвижена преписката му.  В същото време самата Десислава Иванчева обясни, че няма намерение да се укрие. Предстои съдът да прецени дали ще остави тримата в ареста.     ", "date": "2018.04.20", "title": "Съдът реши: Замесените в аферата \"Иванчева\" остават в ареста!"}
{"url": "https://www.bgonair.bg/bulgaria/2018-04-20/protest-pred-narodnoto-sabranie-s-iskate-za-legalizatsiya-na-marihuanata", "text": "Протест с искане за легализация на марихуаната. Началото е в 16 часа, а мястото - пред Народното събрание.  Организацията, които се прави в социалните мрежи, вече е събрала над 3 хиляди привърженици на идеята, а над 10 хиляди са проявили интерес към събитието.  Призивът им гласи: \"Целта на протеста е да ни разрешат да си отглеждаме две растения на човек и отново да има минимално допустимо количество за лична употреба\".", "date": "2018.04.20", "title": "Протест пред Народното събрание с искане за легализация на марихуаната"}
{"url": "https://www.bgonair.bg/bulgaria/2018-04-20/narusheni-li-sa-pravata-na-ivancheva-pri-aresta-prokuraturata-reshava", "text": "\r\n Започва проверка в прокуратурата за нарушаване на права при ареста на Десислава Иванчева. Това съобщи министърът на правосъдието Цецка Цачева. По-късно днес Специализираният наказателен съд трябва да реши дали да остави за постоянно в ареста Иванчева, заместничката ѝ Биляна Петрова и третия задържан Петър Дюлгеров. \"Докато съдът не се произнесе дали един човек е виновен, той се смята за невинен. Трябва да се държи сметка за правата на всеки един, без значение какъв е по време на акция\", коментира правосъдният министър Цецка Цачева.  Пред   бившият заместник-градски прокурор на София Роман Василев напомни, че арестът сам по себе си е нарушаване на правата на всеки човек. Президентът Румен Радев също коментира темата за ареста на Десислава Иванчева.   \"Унижението не е най-добрият начин да се борим с корупцията. Също така демонстративните белезници не означават непременно осъдителни присъди. Подобна показност води до дела в Страсбург, а цената я плащаме всички\", напомни държавният глава.", "date": "2018.04.20", "title": "Нарушени ли са правата на Иванчева при ареста ѝ, прокуратурата решава"}
{"url": "https://www.bgonair.bg/bulgaria/2018-04-20/voennite-na-pomosht-na-mvr-shte-lovyat-nelegalni-migranti", "text": "430 военнослужещи са командировани, за да помагат на граничните полицаи, които спират нелегалните мигранти, като разходите за командировъчните им са 7 милиона и близо 300 хиляди лева от януари 2016 г. до септември тази година. Това става ясно от писмен отговор на депутатски въпрос на министъра на отбраната Красимир Каракачанов. Средствата са по споразумение между МВР и военните. За 2016 г. парите, които са похарчени за командировъчни на военните са били 1 753 500 лева. За следващата година са изразходвани доста повече - 4 278 100 лева. За първите три месеца на тази година сумата е малко над половин милион лева, като общо за целия период достига до 6 милиона и 600 хиляди лева. Съгласно споразумението Министерството на отбраната има право на 80% авансово финансиране, което прави 5 милиона и 800 хиляди лева от полагащите се 7 милиона и 300 хиляди. Така получените до момента пари от МВР плащания са в размер на близо 5 милиона, но военните имат да взимат още близо 900 хиляди лева за командировъчни, информира  Очакванията на Каракачанов са, че подчиненото му ведомство ще си получи парите 2-3 години след приключване на задачата по охраната на границата и проверка на място във военните формирования. А всички останали пари над въпросните 7 милиона и 300 хиляди, които ще плати МВР, си остават разход за МО, ако евентуално не бъдат покрити от финансовото министерство.", "date": "2018.04.20", "title": "Военните на помощ на МВР: Ще ловят нелегални мигранти"}
{"url": "https://www.bgonair.bg/bulgaria/2018-04-20/prezidentat-rumen-radev-na-poseshtenie-v-montana-knezha-i-miziya", "text": "\r\n Президентът Румен Радев е на посещение в най-бедния регион в Европа - Северозападна България. Държавният глава се срещна с кметовете на Монтана и Кнежа, предстои му и посещение в Мизия. Първата спирка на Радев бе в Монтана, където се срещна с кмета на града Златко Живков. Хората го посрещнаха силно въодушевени - едни поискаха да се снимат с него, други пък му обясниха своите проблеми. След това той отиде на гости на Иво Богданов - несправедливо осъден за убийство в Гърция и освободен след 7 години в затвора със съдействието на Румен Радев. Втората спирка на държавния глава е в Кнежа. Там също се срещна с кмета на града Илийчо Лачовски. След това държавният глава ще бъде гост на честванията на 110 години от създаването на Професионалната гимназия по земеделие \"Стефан Цанов\". Третата и последна спирка на президента Румен Радев е в град Мизия. Там той ще се срещне с кмета на града и с пострадалите от наводненията през 2014 г.", "date": "2018.04.20", "title": "Президентът Румен Радев на посещение в Монтана, Кнежа и Мизия"}
{"url": "https://www.bgonair.bg/bulgaria/2018-04-20/naprezhenieto-raste-kampaniyata-na-radev-bila-osvetlena-tsvetanov-ne-chetyal-dobre", "text": "\r\n Продължава да се покачва напрежението между президента Румен Радев и председателят на парламентарната група на ГЕРБ Цветан Цветанов.  Вече втори ден продължават споровете между законодателна и изпълнителна власт. След като Цветанов обвини тази сутрин в телевизионен ефир държавния глава в непрозрачно финансирана кампания, Радев му отговори в Монтана, че тя отдавна е осветлена. \"Всички документи са на сайта на Сметната палата. Ако някой трябва да се притеснява от миналото, това е най-вече г-н Цветанов\", каза президентът пред журналисти. На въпрос как си обяснява изказването на Цветанов след проведеното вчера заседание на КСНС, Радев отговори: \"Неслучайно настоявам за по-добро образование. Явно г-н Цветанов по-трудно осмисля това, което чете. Но най-лесният начин да окарикатурим европейската идея, е тя да се асоциира с хора, които от сутрин до вечер декламират някакви европейски ценности, без да са много наясно какво означават\". Държавният глава заяви още, че не търси конфликти, а винаги сътрудничество в името на България. А след заседанието вчера, Цветанов обвини Радев, че предлага становище на КСНС, изводите на което са несъвместими с членството ни в Евросъюза и НАТО. Според Румен Радев, имайки предвид обстановката и усложняващата се непрекъснато среда за сигурност, най-сетне трябва да започне да се работи за въоръжените ни сили. \"По Конституция Въоръжените сили са основният гарант за суверенитета и териториалната цялост на страната. Призовах и за делово и лоялно отношение към нашите съюзници\", категоричен е президентът.      ", "date": "2018.04.20", "title": "Напрежението расте! Кампанията на Радев била осветлена, Цветанов не четял добре"}
{"url": "https://www.bgonair.bg/bulgaria/2018-04-20/kola-se-zapali-na-stolichniya-bulevard-balgariya", "text": "\r\n Кола се запали на столичния булевард \"България\". Сигналът за инцидента е подаден около 10 часа сутринта.  За щастие няма пострадали. От любителски кадри се вижда, че инцидентът причинил големи задръствания в района.  Участък от централния булевард беше затворен, за да се изгасят пламъците. Огънят е възникнал от техническа повреда в автомобила", "date": "2018.04.20", "title": "Кола се запали на столичния булевард \"България\""}
{"url": "https://www.bgonair.bg/bulgaria/2018-04-20/avtobus-s-patnitsi-se-zapali-po-patya-ot-kyustendil-za-gyueshevo", "text": "Автобус с 46 пътници се запали по пътя от Кюстендил за \"Гюешево\". Няма пострадали, но машината е напълно изгоряла, съобщават властите. Хората са пътували от София за Македония. По първоначална информация пожарът е тръгнал от късо съединение около двигатиля. Шофьорът е реагирал бързо, успял е да спре автобуса навреме и да помогне на пътниците да излязат. След инцидента хората са извозени до София с друг автобус.", "date": "2018.04.20", "title": "Автобус с пътници се запали по пътя от Кюстендил за \"Гюешево\""}
{"url": "https://www.bgonair.bg/sutreshen-blok/2018-04-20/90-ot-hvanatite-v-koruptsiya-politsai-se-izmakvat-smyata-zhurnalist", "text": "\r\n Акция на отдел \"Вътрешна сигурност\" на МВР вкара в ареста началника на районното управление в Раковски Георги Илиев заедно с двама негови подчинени. Според първоначалната информация служителите на реда са заподозрени в злоупотреба със служебно положение и изнудване. В същото време половината наличен състав в града беше уличен в корупция. \", категорична е криминалната журналистка Богдана Лазарова в \" \". По думите ѝ дори \"Вътрешна сигурност\" на МВР да излови и вкара в арестите всички, замесени в корупционни практики служители, съдебната система след това ще ги пусне да си ходят и всичко пропада. Журналистът Стефан Ташев е на мнение, че системата за вътрешна сигурност е зле. \" \", твърди журналистът пред  . Според него периодично се задържат хора за вземане на подкупи и други корупционни схеми, но след това случаят се потулва и след година уличеният в незаконна дейност иска да се върне на мястото си. Ташев допълни, че е нужно реформиране на системата - както тази на МВР, така и съдебната.", "date": "2018.04.20", "title": "90% от хванатите в корупция полицаи се измъкват, смята журналист"}
{"url": "https://www.bgonair.bg/sutreshen-blok/2018-04-20/balgariya-e-sred-liderite-v-es-po-osaditelni-prisadi-za-koruptsiyaa", "text": "\r\n Ако имаме 100% осъдителни присъди се превръщаме в тоталитарна държава. Спрямо ЕС осъдителните присъди у нас са повече от 80%, посочи  , визирайки корупционни престъпления и борба с организираната престъпност. Коментарът му идва в контекста на показния арест на кмета на столичния кв. \"Младост\" и зам.-кмета Биляна Петрова, които бяха хванати с подкуп от 56 хил. евро белязани банкноти. Днес съдът трябва да реши дали да остави двете в ареста. Иванчева е обвинена за взимане на подкуп в особено големи размери, а заместничката ѝ Биляна Петрова и посредникът Петко Дюлгеров като помагачи. Арестът сам по себе си е нарушаване на човешките права, смята Роман Василев. Той уточни, че в конкретния случай стои въпросът за продължителността на процесуално-следствените действия, но по думите му те са нарушени в акт на извършено престъпление. Бившият зам.-градски прокурор на София  бе категоричен, че задържаните трябва да присъстват на огледа, а Десислава Иванчева без съмнение е можела да се свърже с адвокат. \"90% от хората, които излизат и казват, че прокуратурата и МВР са лоши, никога не са вършили процесуално-следствени действия и не са носили отговорност\", подчерта гостът в  . Запитан дали вижда грешки при ареста на Десислава Иванчева, Василев отговори, че това е въпрос на предстоящ анализ. Според него не е сега моментът това да бъде коментирано, тъй като има тежко корупционно престъпление.", "date": "2018.04.20", "title": "България е сред лидерите в ЕС по осъдителни присъди за корупция"}
{"url": "https://www.bgonair.bg/sutreshen-blok/2018-04-20/shte-ima-li-po-strogi-merki-sreshtu-futbolnoto-huliganstvo-u-nas", "text": "\r\n Състоянието на 24-годишната полицайка, която пострада тежко от хвърлена бомбичка по време на Вечното дерби, се стабилизира. След двучасова операция на лекарите в ИСУЛ стана ясно, че зрението ѝ ще бъде запазено.  А през изминалия ден с официална позиция излезе ръководството на \"Левски\", което осъди случилото се по време на футболния двубой \"Левски\" - ЦСКА.  \"В тази ситуация и гражданите, и органите на реда са невинни. В никакъв случай не искам да слагам под общ знаменател всички футболни фенове, тъй като подобни действия се извършват от едни малки фракции, които за съжаление у нас са подценени\", коментира в студиото на  зам.-председателят на СФСМВР Илия Кузманов. По думите му проблемът идва от прекалено либералната правораздавателната система, а на футболното хулиганство трябва да се обърне по-голямо внимание. Полицията издирва мъж - нисък на ръст, с татуировка на глезена. След мача в сряда бяха задържани над 40 човека в различни районни управления в столицата. С позиция за искане за незабавни мерки излязоха и от синдикалната федерация на МВР. Те настояват за по-строги санкции спрямо всички лица, демонстриращи агресия и неуважително отношение спрямо органите на реда.  \"Помним какви грозни сцени се разиграваха по стадионите на други европейски държави преди години. След като бяха предприети съответните мерки обаче, хората днес ходят там за да се забавляват, водят децата си и са доволни. Нещо, което в България не се случва\", подчерта футболният треньор Велислав Вуцов. Пред   спортният журналист Едуард Папазян пък посочи, че футболът трябва да принадлежи не на феновете, не на агитките, а на зрителите - на хората, които отиват да гледат мача, а не само и единствено да подкрепят отбора, при това, по думите му, с доста съмнителни методи. \"България е единствената държава в Европа, а може би и в света, която за 60 години не е построила нито един чисто нов стадион. Освен това е необходимо законите да се спазват, системата трябва така да работи, че тези, които си позволяват волности, да си получат съответното наказание и да не ги повтарят\", допълни Папазян.", "date": "2018.04.20", "title": "Ще има ли по-строги мерки срещу футболното хулиганство у нас?"}
{"url": "https://www.bgonair.bg/sutreshen-blok/2018-04-20/dnes-shte-bade-oblachno-temperaturite-se-ponizhavat", "text": "\r\n Днес към страната ще нахлуе по-хладен въздух, който ще понижи температурите спрямо изминалите топли дни, съобщи синоптикът на   Симеон Матев. Преди обяд в източните райони валежите ще спират и облачността временно ще се разкъса и намалее, но след обяд отново ще се увеличи. На много места в Централна и Западна България ще има валежи от дъжд, след обяд в югозападните райони придружени с гръмотевици. Ще духа слаб до умерен вятър от север-североизток. С него ще нахлува хладен въздух. Максималните температури ще са между 16 и 22 градуса, в София - 19, посочи още Матев. В планините ще е облачно с валежи от дъжд, над 2000 метра от сняг. Ще духа умерен, по билото на Стара планина силен североизточен вятър. Максималната температура на височина 1200 метра ще е около 12, на 2000 метра - около 4 градуса. По Черноморието облачността ще е по-често значителна и на места ще превали краткотраен дъжд. Ще духа до умерен вятър от север-североизток. Максималните температури ще са 11-14 градуса. През нощта срещу събота облачността от югозапад ще намалява, вятърът ще отслабне, на места в западната половина от стихне. През почивните дни ще бъде предимно слънчево, каза синоптикът.", "date": "2018.04.20", "title": "Днес ще бъде облачно, температурите се понижават"}
{"url": "https://www.bgonair.bg/sutreshen-blok/2018-04-20/maykata-chiyato-istoriya-razplaka-borisov-ne-se-trogna-ot-salzite-na-premiera", "text": "\r\n Майката на дете с увреждания, която разплака премиера Борисов, вчера напусна България. Красимира Обретенова замина за Холандия, където се надява на по-добър живот за дъщеря си. Преди да отпътува от страната жената се обърна към министър-председателя. Летище Варна, сектор заминаващи... Вчера преди обяд една българка, която в продължение на 13 години се бори не само за собственото си, но и от името на всички деца в увреждания, напусна България. Гневна, каквато винаги е била през тези 13 години.  Дъщерята на Красимира, Пасионария е на 16 години. Като бебе се разболява от менингит, който ѝ нанася непоправими увреждания. И е само едно от децата, на които е отнет шанса за спокоен и нормален живот.  Красимира е готова да се върне в България, но само ако системата в страната се промени. А дотогава ще продължи да се бори, дори и от разстояние.", "date": "2018.04.20", "title": "Майката, чиято история разплака Борисов... не се трогна от сълзите на премиера"}
