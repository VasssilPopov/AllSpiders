{"url": "https://www.bgonair.bg/bulgaria/2018-12-11/pozhar-gorya-v-zhilishtna-sgrada-na-pette-kyosheta-v-stolitsata", "text": "Пожар горя в жилищна сграда на \"Петте кьошета\" в столицата тази вечер. Движението беше затруднено, а токът в района временно спрян.  Инцидентът е възникнал от запушен комин на жилищната кооперация и няма пострадали. Движението в района беше възстановено след няколко часа.", "date": "2018.12.11", "title": "Пожар горя в жилищна сграда на \"Петте кьошета\" в столицата"}
{"url": "https://www.bgonair.bg/world/2018-12-11/britanskiyat-parlament-tryabva-da-reshi-za-sporazumenieto-za-brexit-do-21-yanuari", "text": "\r\n До 21 януари британският парламент трябва да приеме, или отхвърли споразумението за Brexit. Това съобщи говорител на премиера Тереза Мей.  Днес британският премиер провежда спешни срещи с европейски лидери в отчаян опит да спаси сделката, след като вчера отложи гласуването за споразумението за Brexit. Целта на дискусиите са допълнителни уверения за предвидения в сделката предпазен механизъм, който да гарантира, че свободният граничен режим между Република Ирландия и Северна Ирландия ще бъде запазен.  В Берлин британският премиер се срещна с германския канцлер Ангела Меркел, а сутринта преговаря с холандския премиер Марк Рюте. Мей е изправена пред сериозна съпротива в британския парламент. Депутати настояват текстът за предпазния механизъм да бъде предоговорен. Председателят на Европейския съвет Доналд Туск обаче заяви, че ЕС няма да предоговаря споразумението, но лидерите ще обсъдят как да помогнат за ратификацията му в кралството. Становището беше подкрепено и от председателя на Еврокомисията Жан-Клод Юнкер.  Френският министър по европейските въпроси Натали Лоазо и германският ѝ колега Михаел Рот също са на мнение, че предоговаряне на сделката не може да има.  Настроенията във Великобритания около поредните Brexit сътресения са повече от разгорещени. Защитници на излизането на страната от Общността се събраха пред парламента в Лондон, за да изразят недоволството си от отстъплението на Мей. Недалеч от тях, противници на Brexit поискаха кабинетът да подаде оставка.", "date": "2018.12.11", "title": "Британският парламент трябва да реши за споразумението за Brexit до 21 януари"}
{"url": "https://www.bgonair.bg/world/2018-12-11/nash-sanarodnik-zagina-pri-tezhka-katastrofa-v-italiya", "text": "Български шофьор на ТИР загина в тежка катастрофа в Италия. Инцидентът става вчера сутринта на магистралата близо до град Виченца, където се удрят три камиона. По първоначална информация превозните средства пътували един зад друг. Българинът се намирал във втория ТИР, когато внезапно шофьорът пред него удря спирачки. При сблъсъка българския шофьор е ранен тежко и малко по-късно почива от раните си. Шофьорите на другите два камиона не са пострадали.", "date": "2018.12.11", "title": "Наш сънародник загина при тежка катастрофа в Италия"}
{"url": "https://www.bgonair.bg/world/2018-12-11/pone-edin-chovek-e-ubit-pri-strelba-na-koleden-bazar-v-strasburg", "text": "Един човек е убит при стрелба в Страсбург близо до коледния базар, информират местните власти, пише  . Съобщава се и за няколко души, които са ранени.  Полицията отцепи центъра на града и прикани гражданите да не излизат от домовете си, докато не бъде изяснена ситуацията. Френското вътрешно министерство призовава гражданите в Страсбург да не излизат навън заради \"сериозно събитие в сигурността\". Според информация от местни медии стрелецът е избягал. Сградата на Европейския парламент в Страсбург е затворена и никой няма право да влиза или да излиза във връзка с информацията за стрелба в града.", "date": "2018.12.11", "title": "Поне един човек е убит при стрелба край коледен базар в Страсбург"}
{"url": "https://www.bgonair.bg/world/2018-12-11/spisanie-time-opredeli-hashogi-i-drugi-reporteri-za-lichnost-na-godinata", "text": "Саудитският журналист Джамал Хашоги убит в саудитското консулство в Истанбул, и репортери, попаднали в затвора и пострадали при изпълнение на професиоалните си задължения, са определени за \"Личност на годината\" от американското списание \"Time\". Според изданието, тази година вниманието е насочено към защитниците на истината. На второ място в класацията е американският президент Доналд Тръмп, а на трето - прокурорът Робърт Мълър, който разследва сигналите за руска намеса в американските избори. Миналата година  \"Time\"  избра за личност на годината жените, участвали в кампанията \"И аз също\" с разкрития за сексуални посегателства.", "date": "2018.12.11", "title": "Списание \"Time\" определи Хашоги и други репортери за \"Личност на годината\""}
{"url": "https://www.bgonair.bg/world/2018-12-11/masova-strelba-v-braziliya-s-pone-4-zhertvi", "text": "Масова стрелба в Бразилия, при която най-малко 4 души загинаха, а още трима са ранени.  Мъж откри огън в католическата катедрала в град Кампинас. Нападението станало по време на църковна служба, когато в храма имало десетки вярващи. Очевидци разказват, че мъжът нахлул в сградата и започнал да стреля на случаен принцип. А малко след атаката се самоубил. Самоличността му все още е неизвестна. Полицията е започнала разследване за установяване на мотивите.", "date": "2018.12.11", "title": "Масова стрелба в Бразилия с поне 4 жертви"}
{"url": "https://www.bgonair.bg/world/2018-12-11/ogromen-pozhar-obhvana-smetishte-kray-rim", "text": "Огромен пожар гори на едно от сметищата край Рим. 12 пожарни екипа вече часове наред се борят с пламъците. Гъсти облаци черен дим се стелят над италианската столица. Местните власти са предупредили живеещите в района да не отварят прозорците си , заради задушливата миризма и да избягват да излизат навън, освен ако не е наложително. ", "date": "2018.12.11", "title": "Огромен пожар обхвана сметище край Рим"}
{"url": "https://www.bgonair.bg/world/2018-12-11/otkriha-sluzhebno-udostoverenie-na-putin-v-arhivite-na-shtazi", "text": "Владимир Путин разполагал със служебно удостоверение на Щази, докато е бил агент на КГБ в Източна Германия. Това става ясно от документи, открити в германските архиви. Документът му е давал правото да влиза и излиза от сградата на германското Министерство на държавна сигурност в града, когато си пожелае, без друга идентификация. Това по всяка вероятност е улеснявало и работата му по вербуване на германски агенти за руските служби.", "date": "2018.12.11", "title": "Откриха служебно удостоверение на Путин в архивите на Щази"}
{"url": "https://www.bgonair.bg/sutreshen-blok/2018-12-11/ima-li-osnovanie-za-poskapvane-na-gaza-i-kak-shte-se-otrazi-na-dzhoba-ni", "text": "\r\n На 1 октомври цената на природния газ поскъпна с близо 14%, а сега се задава ново искане за корекция на цената от страна на \"Булгаргаз\" с 3,51%. Защо идва поредното поскъпване на фона на поевтиняването на суровия петрол на световните пазари? Енергийният експерт Атанас Тасев посочи пред Bulgaria ON AIR, че политическият фактор е определящ по отношение цените на котировките на нефта. По думите му това е абсолютно закономерен процес и сме подвластни на геополитическия фактор. \"Твърдим, че \"Булгаргаз\" е в регулация, но регулиращият орган е в почти регистриращ режим\", отбеляза той. \"Предишните цени на петрола определят сегашната цена на газа. Интересна дискусия е дали да се премине към индексиране на цените на газа. Газът в Европа се покачва\", обясни колегата му Венцислав Топузов в \"България сутрин\". Енергийният експерт добави, че поскъпването зависи от модела на ценообразуване. Газовата цена е сезонна, петролната зависи повече от политически събития, уточни Топузов. А Атанас Тасев подчерта, че в момента сме пред много тежък избор, тъй като 14 милиарда кубически метра газ през Трансбалканския тръбопровод отпадат от схемата. \"Излезе информация, че втората тръба на \"Турски поток\" ще мине през България, но след срещата Ципрас - Путин отново се включва геополитическият фактор. Гърция не е по-добрият вариант, Македония вече не е в интересите на Русия, остава нашият маршрут\", обясни той.", "date": "2018.12.11", "title": "Има ли основание за поскъпване на газта и как ще се отрази на джоба ни?"}
{"url": "https://www.bgonair.bg/world/2018-12-11/voyadzhar-2-napusna-slanchevata-sistema", "text": "\r\n Българската песен \"Излел е Делю Хайдутин\" вече в междузвездното пространство. 41-а години след изстрелването си космическият апарат \"Вояджър 2\" със златната плоча навлезе в напълно новия за наблюдение свят.  Сондата е напуснала хелиосферата – магнитният щит, образуван от Слънцето, където бушува слънчевият вятър. Уникалното е, че тя продължава да изпраща данни на Земята.  В момента \"Вояджър 2\" се намира на близо 18 милиарда километра от Слънцето. Това означава, че изпращането на нейните данни до Земята отнема 16 часа и половина.", "date": "2018.12.11", "title": "\"Вояджър\" 2 напусна Слънчевата система"}
{"url": "https://www.bgonair.bg/economy/2018-12-11/prouchvane-80-ot-nas-shte-dadat-podaratsi-za-koleda-samo-na-nay-blizkite-si", "text": "\r\n Коледните празници наближават и пазаруването за тях вече е в ход. Голяма част от потребителите ще заложат именно на пазаруване по интернет, за това и самите онлайн търговци проучват нагласите на своите клиенти.  Ето и резултите от едно такова изследване: Оказва се, че всеки един от нас планира да пазарува за Коледа. Близо 80% от анкетираните мислят да купуват подаръци само на най-близките си, докато 20 на 100 са склонни да зарадват всичките си роднини и приятели.  31 % от запитаните смятат да отделят между 100 и 200 лева. А хората, които ще бъдат разточителни са в пъти повече от пестеливите. Една четвърт от запитаните са готови да дадат над 300 лева, тези които ще похарчат под 50 лева са едва 7 %.  Най-често в онлайн пространството се разглеждат обявите за мобилни телефони, следвани тези за най-изгодните оферти за Playstation. Все още обаче търсен коледен подарък остават тротинетката и колелото. Две седмици преди преди Коледа, трескавото пазаруване вече в ход.  Когато говорим за онлайн пазаруване обаче, периодът на търсене е от особено значение. А през януари, веднага след празниците миналата година - най-препродаваните стоки са били книгите, домакинските уреди и коледните играчки. ", "date": "2018.12.11", "title": "Проучване: 80% от нас ще дадат подаръци за Коледа само на най-близките си"}
{"url": "https://www.bgonair.bg/bulgaria/2018-12-11/evroparlamentat-prizova-balgariya-da-bade-prieta-v-shengen", "text": "България и Румъния да бъдат допуснати до \"Шенгенското пространство\"! Съветът на Европейския съюз да вземе това решение възможно най-бързо, призова европарламентът.  Резолюцията, внесена от депутата и шеф на европейските социалисти Сергей Станишев беше гласувана с огромно мнозинство от 514 депутати. Те подчертаха, че пътят на двете страни към \"Шенген\" е от две основни стъпки - премахване на проверките по вътрешните морски и въздушни граници, последвано от премахването на проверките на вътрешните сухопътни граници .", "date": "2018.12.11", "title": "Европарламентът призова България да бъде приета в \"Шенген\""}
{"url": "https://www.bgonair.bg/denqt-on-air/2018-12-11/prezident-sreshtu-upravlyavashti-dokoga-shte-prodalzhavat-mezhduinstitutsionnite-bitki", "text": "\r\n \"Рунд пореден, това ще продължи, няма да е рунд последен. Конфликтът президент-управляваща партия започна от момента на избиране, това е продължение на предизборното говорене на Румен Радев. Тази ожесточена битка ще продължи с още по-ярки изражения\", така журналистката Валерия Велева коментира нестихващите битки между институциите и изказването на президента Румен Радев, че решенията в държавата се взимат еднолично. В студиото на \" \" тя каза, че президентът говори така, както иска да го чуят масите и се опитва да бъде говорител на общественото недоволство и да бъде център на опозиционност. По нейни думи с говоренето му, неговият рейтинг се вдига и ерозира рейтингът на ГЕРБ. \"В неговото говорене липсва поанта. Той говори по проблемите - задкулисие, концентрация на медийна власт, корупция, злоупотреби. В крайна сметка той не е президент на опозицията, а на всички българи. Ако ще си критик, не може да защитаваш опозицията на една определена партия или партии, а трябва да се поставяш и в обувките на опонентите си, но и в на тези, които критикуваш\", обясни политологът Любомир Стефанов пред  . По неговите думи рейтингът на Румен Радев е висок, поради това, че не участва във всекидневното правене на политики. Според него президентът трябва да участва в решаването на проблемите в страната, а не само да ги посочва.  \"За първи път имаме такова тотално скъсване на връзки между двете страни. От цялото това напрежение страда обществото. В момента ние виждаме две крила, които враждуват в непримирима борба. Ще гледаме това ожесточение с цел именно сваляне на рейтинга\", обясни Валерия Велева. Според журналистката неравенствата в страната са огромни и големият проблем е демографската криза. По нейните думи тези проблеми трябва да бъдат решавани с консенсус. \"Има начин да се справим с тези належащи проблеми. Той е подобряване на ефективността и ефикасността на съдебните системи. Българите не се оплакват, че законите им са лоши. Те се оплакват, че никой не ги спазва. И поради тази причина е това недоверие към институциите\", заяви политологът.  ", "date": "2018.12.11", "title": "Президент срещу управляващи: Докога ще продължава битката?"}
{"url": "https://www.bgonair.bg/denqt-on-air/2018-12-11/nova-godina-idva-s-pone-dva-vota-sds-se-tseli-v-poveche-obshtinski-savetnitsi", "text": "\r\n През следващата година предстоят месни избори и вот за представители в Европейския парламент. СДС също се готви за тях, въпреки че от партията оценяват колко трудно ще е за тях, за да прескочат бариерата от 7%. Д-р Антон Койчев, председател на СДС - София каза в студиото на  , че месните избори също са от голямо значение. По думите му от партията вече са направили и конференция, на която са били набелязани стратегически цели и приоритети, а евентуални коалиции биха били само на база на идейни принципи. , заяви д-р Койчев пред  .  Той беше категоричен, че ключови решения за бъдещето на партията ще бъдат обявени съвсем скоро и посочи, че СДС вече се е заявила като дясна консервативна партия, а нейните ценности са: антикомунизъм, християнски ценности и родолюбие. Председателят на СДС - София посочи, че на месните избори през следващата година от партията ще се стремят да имат повече представители в българските общини. , обясни още той.  Д-р Антон Койчев беше категоричен също, че това правителство няма да успее да завърши мандата си, защото се изчерпва капацитетът му да се справя с кризи.", "date": "2018.12.11", "title": "Нова година идва с поне два вота: СДС се цели в повече общински съветници"}
{"url": "https://www.bgonair.bg/denqt-on-air/2018-12-11/nyamame-viziya-za-razvitieto-si-na-balkanite-i-v-evropa-podcherta-izsledovatel", "text": "\r\n Министърът на отбраната Красимир Каракачанов постави ултиматум на Македония. По негови думи съседката ни ще види Европейския съюз и НАТО, но единствено чрез помощта на крив макарон.  Според доцент Спас Ташев от Института за изследване на населението и човека при БАН в основата на този ултиматум е изказване на македонския премиер за употребата на македонския език.  \"Нищо ново. Заев застъпва македонистични идеи. Не е работа на министъра на отбраната да се изказва по такива теми. Той има ясно разписани правомощия. Изказването по линия на македонския език, трябваше да бъде или от външния министър, или от премиера. България няма визия за европейското си развитие. Изказването на Каракачанов би било полезно, ако имаше такъв документ\", отбеляза гостът в \"Денят ON AIR\".  Доц. Ташев твърди, че македонистичните изказвания на Зоран Заев идват след скандалите с БАБЧ. Македонската ВМРО - ДПМНЕ прецени, че има нужда от повишаване на патриотичното чувство сред избирателите, посочи още той. \"Договорът за добросъседство между България и Македония е документ с пожелателно съдържание. Той трябва да се изпълни с конкретни изисквания и цели. Ние нямаме аналитично звено, което да ни посочи къде сме успели и къде сме се провалили. Създава се у нас грешното вярване, че правителството на Зоран Заев ще реши проблема между държавите ни. България чака някой друг да свърши работата ѝ\", изтъкна изследователят пред Bulgaria ON AIR.  \"Ние не съумяваме да популизираме нашата кауза по света. Европа често не разбира проблемите ни с Македония. Това е защото не знаем какво точно искаме от съседката си. България има нужда от стратегия за бъдещето си на Балканите и в Европа\", заключи за финал доц. Спас Ташев.", "date": "2018.12.11", "title": "Нямаме визия за развитието си на Балканите и в Европа, подчерта изследовател"}
{"url": "https://www.bgonair.bg/bulgaria/2018-12-11/unitsef-pokazva-agresiyata-sred-detsata-v-interaktivna-izlozhba-v-ndk", "text": "\r\n УНИЦЕФ показва агресията сред децата в интерактивна изложба в НДК в София. Всеки може да види и чуе какво преживява всекидневно едно дете, подложено на тормоз.  Според данни на световната организация половината тийнейджъри по света са били обект на насилие в и около училище, един на всеки трима ученици на възраст между 13 и 15 години са били подложени на тормоз.  Конкретно в България 54% от учениците в тази възрастова група са били жертва , или самите те са участвали във физическа саморазправа. ", "date": "2018.12.11", "title": "УНИЦЕФ показва агресията сред децата в интерактивна изложба в НДК"}
{"url": "https://www.bgonair.bg/bulgaria/2018-12-11/zhiteli-na-tri-stolichni-kvartala-protestirat-sreshtu-mrasniya-vazduh", "text": "\r\n Пореден протест срещу мръсния въздух в София. Пред Министерството на околната среда и водите жители на три квартала на столицата изразяват своето недоволство.  Граждани от \"Красна поляна\", \"Западен парк\", \"Овча купел\", а и от други квартали се събраха пред екоминистерството. Според тях основната причина въздухът да бъде толкова мръсен е изгарянето на битовите отпадъци. Те настояват за незабавни действия от държавата, тъй като смятат, че проблемът е на национално ниво. \"При нас положението от години се влошава все повече и повече, като благодарение на системата от датчиците, които граждани монтираха, видяхме, че проблемът е огромен. Въздухът не само мирише, не само е лош, а буквално се усеща. Ужасно е\", коментира пред   жител на квартал \"Красна поляна\". Протестиращите искат да се криминализира горенето не само отвън, но и вътре и да се създаде структура, която да контролира горенето на боклуци.  \r\nОт министерството изразиха готовност да приемат протестиращите на разговор тази вечер, но те отказаха с мотива, че не желаят срещи на бързо и решаване на проблеми на парче", "date": "2018.12.11", "title": "Жители на три столични квартала протестират срещу мръсния въздух"}
{"url": "https://www.bgonair.bg/bulgaria/2018-12-11/martvorodeno-bebe-ili-pochinalo-sled-lekarska-greshka-proveryavat-slivenska-bolnitsa", "text": "\r\n Проверки в сливенската болница, заради случай с починало бебе. Близките твърдят, че новороденото е починало след раждане и се съмняват в лекарска грешка.  По думите им бременноста на родилката била нормална. От ръководството на болницата в Сливен съобщиха за Bulgaria ON AIR, че става въпрос за мъртвородено дете.  В болницата предстои аутопсия за причините за смъртта на бебето. Предстоят, обаче и проверки. Случаят е особен, защото отново се свързва с името на лекаря, водил раждането на починалата през август в болницата родилка Ренета. Родителите и близките на починалото бебе възнамеряват да съдят болницата.", "date": "2018.12.11", "title": "Мъртвородено бебе или починало след лекарска грешка: Проверяват сливенска болница"}
{"url": "https://www.bgonair.bg/world/2018-12-11/turtsiya-sazdava-nova-voennomorska-baza-na-cherno-more-zaradi-sasht", "text": "Турция създава нова военноморска база на източното крайбрежие на Черно море. В нея ще има 400 военнослужещи и около 200 цивилни лица.  Анкара предприема мярката след появилата се в медиите информация, че САЩ изпращат в Черно море свои военни кораби в отговор на арестуваните от Русия украински кораби и техните екипажи.  В момента Турция разполага с 8 военноморски бази на четири морета - Средиземно, Черно, Мраморно и Егейско море.", "date": "2018.12.11", "title": "Турция създава нова военноморска база на Черно море заради САЩ"}
{"url": "https://www.bgonair.bg/bulgaria/2018-12-11/balgarskite-prevozvachi-gotvyat-protest-v-bryuksel", "text": "\r\n Българските превозвачи готвят протест за 10 януари в Брюксел срещу промените в пакета \"Макрон\". Toва стана ясно след срещата им с министъра на транспорта Росен Желязков.  Тогава в Европейския парламент ще заседава Комисията по транспорта и превозвачите ще искат да се блокира най-спорният според тях текст - шофьорите задължително да се връщат в държавата, където е регистрирана фирмата, най-малко веднъж на четири седмици.  Според тях тази мярка означава зачеркване на 17% от брутния национален продукт на България, какъвто приход носи на страната международния превоз. Също и фалити за бранша.  Преди седмица след почти 14 часа заседаване, Съветът на ЕС прие спорните текстове, тогава против гласуваха България и другите страни от Източна Европа.", "date": "2018.12.11", "title": "Българските превозвачи готвят протест в Брюксел"}
{"url": "https://www.bgonair.bg/bulgaria/2018-12-11/mahnaha-perkite-ot-stolichniya-graf-ignatiev", "text": "\n Гранитните ограничители около трамвайните линии по \"Граф Игнатиев\", предизвикали колажи и шеговити коментари в социалните мрежи, вече са премахнати. На мястото на т.нар. \"перки\" най-вероятно ще бъдат поставени квадрати, които вече стоят струпани на улицата. Острите многоъгълници бяха оприличени като \"перки на акули\" и \"надгробни плочи\". Ограничители все пак ще има, защото такова е изискването на КАТ.", "date": "2018.12.11", "title": "Махнаха \"перките\" от столичния \"Граф Игнатиев\""}
{"url": "https://www.bgonair.bg/bulgaria/2018-12-11/pozorniyat-remont-na-grafa-krusev-otiva-na-razpit-v-nss", "text": "\r\n Повдигнаха обвинение на бившия заместник-кмет на София Евгени Крусев за ремонта на столичната улица \"Граф Игнатиев\".  Той ще отговаря за престъпление по служба. Според обвинението, Крусев не е изпълнил свое задължение по Закона за обществените поръчки.  От него би могла да настъпи щета за Столичната община. Размерът ѝ не се уточнявал.  Според самия Крусев не той еднолично, а експертен съвет от 29 души е взел решението за смяната на подложките на трамвайните линии по столичната улица.", "date": "2018.12.11", "title": "Позорният ремонт на \"Графа\": Крусев след разпита в НСС - с обвинение"}
{"url": "https://www.bgonair.bg/world/2018-12-11/snezhnata-burya-diego-otne-3-choveshki-zhivota-v-sasht", "text": "Мощната снежна буря \"Диего\", която удари няколко североизточни американски щата, взе три жертви. Над 300 хиляди домакинства в Северна и Южна Каролина, Алабама, Тенеси и Джорджия са без ток.  В щата Северна Каролина беше обявено извънредно положение заради натрупалите близо 20-сантиметрови преспи. Губернаторът Рой Купър заяви, че само за денонощие е натрупало количество сняг, което обичайно пада за година.  Властите предупредиха гражданите да оставят автомобилите си вкъщи и да не шофират, освен ако не е крайно необходимо. В понеделник заради хлъзгавите и непочистени пътища са регистрирани 672 катастрофи само на територията на Северна Каролина.", "date": "2018.12.11", "title": "Снежната буря \"Диего\" отне 3 човешки живота в САЩ"}
{"url": "https://www.bgonair.bg/world/2018-12-11/tereza-mey-shte-opita-da-spasi-dogovorenata-sdelka-po-brexit", "text": "Британският премиер Тереза Мей обяви, че ще започне консултации с европейските лидери в опит да спаси договорената в Брюксел сделка по Brexit. За целта тя ще разговаря с холанския си колега Марк Рюте и с германския канцлер Ангела Меркел, след като изненадващо обяви, че отлага гласуването по споразумението в британския парламент, което бе насрочено за днес.  Мей заяви, че има нужда от допълнителна подкрепа за много ключови аспекти от споразумението – включително предпазния механизъм за границата със Северна Ирландия.  Председателят на Европейския съвет Доналд Туск е категоричен, че ЕС няма да предоговоря условията по сделката, но заяви, че лидерите ще обсъдят как да помогнат на Лондон, за да може вотът в парламента да премине гладко.  Днес депутатите от британския парламент ще се съберат на спешен дебат, за да обсъдят решението на Тереза Мей да отложи вота.", "date": "2018.12.11", "title": "Тереза Мей ще опита да спаси договорената сделка по Brexit"}
{"url": "https://www.bgonair.bg/bulgaria/2018-12-11/s-lineyka-i-v-kolichka-minyu-staykov-vleze-v-sada", "text": "Линейка докара в съда на помощна количка от ареста алкохолния бос Миню Стайков.  Днес съдът трябваше да гледа промяната на мярката му за неотклонение в домашен арест. Магистратите решиха медицинска експертиза да установи какво е здравословното му състояние. Стайков е обвинен в производство на цигари и алкохол без бандерол, данъчни престъпления и пране на пари.  Миню Стайков, синът му Стайко Стайков, който още се издирва, и още няколко души са обвинени за участие в престъпна група организирала производството на цигари в нелегални фабрики, разпространявани след това на \"черния\" пазар.", "date": "2018.12.11", "title": "С линейка и в количка: Миню Стайков влезе в съда"}
{"url": "https://www.bgonair.bg/sutreshen-blok/2018-12-11/krayat-na-tereza-mey-edva-li-tya-nadhitri-vsichki-smyatat-zhurnalisti", "text": "\r\n Още преди Мей да направи изявлението си, във водещите британски медии се появи информация за отлагане на гласуването. Медиите посочват, че Мей би загубила при гласуването във вторник заради силната опозиция от всички страни по условията на развода, а поражението може да доведе до нейното отстраняване от поста. \", отбеляза пред   журналистът Асен Агов. Миналата седмица Съдът на Европейските общности постанови, че Великобритания има едностранното право да оттегли плана си да напусне Европейския съюз, ако тя реши така преди деня на Brexit в края на март 2019 г.  Великобритания може да направи това без да се консултира с другите страни членки на ЕС. Решението от своя страна бе приветствано от противниците на излизането на Великобритания от съюза. , коментира в студиото на   журналистът Бетина Жотева.", "date": "2018.12.11", "title": "Краят на Тереза Мей? Едва ли... Тя надхитри всички, смятат журналисти"}
{"url": "https://www.bgonair.bg/bulgaria/2018-12-11/otkriha-zimnata-parzalka-na-stadion-yunak", "text": "\r\n \n Откриха зимната пързалка на столичния стадион \"Юнак\". Новото съоръжение беше представено от министъра на младежта и спорта Красен Кралев и изпълнителния директор на Национална спортна база ЕАД Пламен Манолов. Миналата зима Кралев обяви, че ледената пързалка е закупена за сумата от 340 хил. евро от Национална спортна база за Световното първенство по фигурно пързаляне за девойки и юноши, което ще се проведе в \"Арена Армеец\". Всички желаещи да покарат кънки на лед ще имат възможността да го сторят на стадион \"Юнак\" през следващите два месеца. А децата до 12-годишна възраст ще могат да ползват съоръжението безплатно всяка сутрин и всеки следобед.", "date": "2018.12.11", "title": "Откриха зимната пързалка на стадион \"Юнак\""}
{"url": "https://www.bgonair.bg/world/2018-12-11/makron-sas-spetsialno-obrashtenie-kam-natsiyata-zaradi-protestite", "text": "\r\n Увеличаване на минималната работна заплата със 100 евро, данъчни облекчения за пенсионерите и необлагане на парите за извънреден труд. Това обеща снощи френският президент Еманюел Макрон в специално телевизионно обръщение към нацията, след седмици на безпрецедентни протести и бунтове.  Той прикани работодателите, които могат да си го позволят, да платят на своите работници специална премия за края на годината, която да бъде освободена от данъци и социални удръжки.  Макрон обаче отказа да върне данъка върху богатството.", "date": "2018.12.11", "title": "Макрон със специално обръщение към нацията заради протестите"}
{"url": "https://www.bgonair.bg/bulgaria/2018-12-11/rosen-zhelyazkov-obsazhda-s-mezhdunarodnite-prevozvachi-paketa-mobilnost", "text": "Министърът на транспорта Росен Желязков ще обсъди с международни превозвачи предстоящите действия по пакета за мобилност.  Според Камарата на превозвачите приетите текстове от пакета \"Макрон\", които имат претенции да защитават работниците, всъщност нарушават човешките им права.  Задължението шофьорите да се прибират в страната, от която са тръгнали, е мярка, която ограничава свободното им движение.  Преди дни транспортният министър Росен Желязков коментира, че е умерен оптимист в ЕП да се предвиди изключение от правилото за забрана за ползването на почивките на шофьорите в кабината на камиона.", "date": "2018.12.11", "title": "Росен Желязков обсъжда с международните превозвачи пакета \"Мобилност\""}
{"url": "https://www.bgonair.bg/bulgaria/2018-12-11/ostava-li-minyu-staykov-v-aresta-apelativniyat-spetssad-reshava", "text": "Апелативният специализиран наказателен съд разглежда мярката за неотклонение на Миню Стайков. Бизнесменът обжалва ареста си.  На предишното заседание беше решено собственикът на \"Винпром Карнобат\" да остане зад решетките.  Той е обвинен за участие в организирана престъпна група за производство и разпространение на акцизни стоки без бандерол, данъчни престъпления и пране на пари.", "date": "2018.12.11", "title": "Остава ли Миню Стайков в ареста? Апелативният спецсъд решава"}
{"url": "https://www.bgonair.bg/bulgaria/2018-12-11/zaradi-schupeni-relsi-barziyat-vlak-sofiya-varna-deraylira-kray-rebrovo", "text": "\r\n Бързият влак София - Варна излезе от релсите край гара Реброво тази сутрин. Във влака са пътувалии 100 души, всички те са невредими. Счупване на релсите на 4 места в пети тунел между Реброво и Своге е най-вероятната причина за инцидента, който стана малко преди 8 ч. тази сутрин, предаде репортер на Bulgaria ON AIR. Пътниците са откарани с автобуси до Своге. Все още движението за влакове е спряно, осигурени са обаче автобуси. Продължава да се извършва оглед на мястото. Според експертите последна проверка на тези релси е правена през октомври.", "date": "2018.12.11", "title": "Заради счупени релси: Бързият влак София - Варна дерайлира край Реброво"}
{"url": "https://www.bgonair.bg/bulgaria/2018-12-11/golyam-pozhar-gorya-v-starinniya-kvartal-varusha-vav-veliko-tarnovo", "text": "\r\n Четири къщи изгоряха до основи в пожар във великотърновския квартал \"Варуша\". Пламъците тръгнали от къща на клошар и обхванали и съседните. По чудо няма жертви и пострадали. По всяка вероятност огънят е пламнал от електрически котлон, в къщата е имало огромно количество стари гуми и пластмаса. Часове наред пожарникарите се бориха със огнената стихия. Тя вече е потушена. На място през цялата нощ, обаче, ще останат екипи на пожарната Собствениците на четирите изпепелени къщи са настанени в общински жилища.", "date": "2018.12.11", "title": "Голям пожар горя в старинния квартал \"Варуша\" във Велико Търново"}
{"url": "https://www.bgonair.bg/bulgaria/2018-12-11/evgeni-krusev-na-razpit-v-natsionalnata-sledstvena-sluzhba", "text": "Евгени Крусев на разпит в Националната следствена служба. Той ще отговаря на въпроси за ремонта на емблематичната столична улица \"Граф Игнатиев\", предзвикал множество критики. Крусев подаде оставка като заместник-кмет по транспорта на София, а срещу него започна раследване за длъжностно престъпление, свързано с нарушение на Закона за обществените поръчки при ремонта на \"Графа\".  До момента на Крусев е връчена само призовка. Обвинение не му е повдигнато.  Прокуратурата ще установява защо са подменени материалите при ремонта на улица \"Граф Игнатиев\".  Оказа се, че фирмата-изпълнител е участвала в търга с даден вид материали за обезшумяване на трамвайните релси, но впоследствие ги е заменила с друг вид.", "date": "2018.12.11", "title": "Евгени Крусев на разпит в Националната следствена служба"}
