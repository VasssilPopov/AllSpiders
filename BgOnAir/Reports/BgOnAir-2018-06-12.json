{"url": "https://www.bgonair.bg/world/2018-06-12/vaorazhen-mazh-vze-za-zalozhnitsi-dvama-v-parizh", "text": "Заложническа криза в Париж. Вече 16 часа въоръжен мъж държи двама души в офис сграда във френската столица. Трети човек е бил ударен по главата и полят с бензин от извършителя, след което е бил освободен. Версията за тероризъм, засега е отхвърлена. Полицията преговаря с агресора. По непотвърдена информация той искал да се свърже с посланика на Иран. Кварталът в Париж е отцепен, а на място има и пожарникари.", "date": "2018.06.12", "title": "Въоръжен мъж взе за заложници двама в Париж"}
{"url": "https://www.bgonair.bg/science/2018-06-12/turtsiya-stava-golyam-avtomobilen-proizvoditel-do-2021-g", "text": "До 2021 г. Турция смята да бъде голям автомобилен производител. Освен това в страната ще се правят електрически коли, заяви министърът на науките, индустрията и технологиите Фарук Йозлю, цитиран от местните медии. Според него първата цел на Турция ще бъде откриването на производствени мощности с капацитет от 200 000 бройки годишно. Става въпрос именно за електрически коли. В същото време министърът подчерта, че тези автомобили ще бъдат по джоба на хората със средни и високи доходи, пише  . Политикът посочи също, че не става въпрос за производството на премиум автомобили, а за такива от класове C и B. По думите на министъра, те ще бъдат с по-добро качество от чуждите аналози, а цената им ще е с около 5% по-ниска от конкурентните модели. Очаква се в дългосрочен план турските автомобили ще донесат в хазната не по-малко от 50 млрд. евро. Освен това откриването на производствените мощности ще осигури близо 20 000 нови работни места. Миналата есен турският президент Реджеп Ердоган каза, че страната започва проект за създаване на първия турски автомобил. Моделът е разработен от BMC, Anadolu Group, Kiraca Holding, Zorlu Holding и Turkcell. Турският лидер обеща, че колата ще дебютира през 2019 г., а на пазара ще бъде пусната през 2021 г.", "date": "2018.06.12", "title": "Турция става голям автомобилен производител до 2021 г."}
{"url": "https://www.bgonair.bg/world/2018-06-12/snyag-iznenada-zhitelite-i-gostite-na-stolitsata-na-chili", "text": "В Чили необичаен снеговалеж донесе усмивки и весело настроение на жителите и гостите на столицата Сантяго. Бялата покривка затрупа тротоарите. Мнозина излязоха от офисите си, за да си направят снимки в снега и да играят със снежни топки. Метеоролозите прогнозират температурите да продължават да спадат.", "date": "2018.06.12", "title": "Сняг изненада жителите и гостите на столицата на Чили"}
{"url": "https://www.bgonair.bg/bulgaria/2018-06-12/politsai-na-sad-zaradi-otkradnati-veshtestveni-dokazatelstva-tsigari-bez-banderol", "text": "Трима полицаи от Плевен отиват на съд за кражба на цигари на стойност над 2 млн. и 300 хил. лв.  Ако бъдат признати за виновни, те могат да получат наказание \"лишаване от свобода\", като ги грозят от 10 до 20 години затвор. Стойността на откраднатите вече конфискувани цигари без бандерол е близо 2,4 млн. лв.  Според прокуратурата от януари 2014 г. до октомври същата година тримата са откраднали от мобилизационна база за военновремеви действия в плевенското село Згалево безакцизни тютюневи изделия на обща стойност 2,36 млн. лева.  Полицаите предварително знаели, че там се съхраняват 621 хил. кутии цигари без бандерол, иззети като веществени доказателства по досъдебно производство. По време на извършването на престъплението обвиняемите са били служители в плевенската полиция. Единият от тях дори бил началник на 2-ро РПУ в града.", "date": "2018.06.12", "title": "Полицаи на съд заради откраднати веществени доказателства - цигари без бандерол"}
{"url": "https://www.bgonair.bg/world/2018-06-12/navodneniya-i-avarii-iz-tsyala-evropa-zaradi-prolivnite-dazhdove", "text": "Проливни дъждове и гръмотевични бури в Централна и Западна Европа - лошото време причини сериозни наводнения в Лозана и други населени места в района на Женевското езеро.  Улиците са превърнати в кални потоци. Много къщи, магазини и ЖП гари са наводнени, а това доведе до смущения в железопътния транспорт.  Властите в Швейцария призовават хората да останат по домовете си.  Порои и във Франция - на места за едно денонощие се изсипаха количества дъжд, каквито обикновено падат за 50 дни.  Заради лошите метеорологични условия в района на Париж се образуваха и свлачища.  Едно от тях причини влаков инцидент, при който са пострадали 7 души.", "date": "2018.06.12", "title": "Наводнения и аварии из цяла Европа заради проливните дъждове"}
{"url": "https://www.bgonair.bg/direktno/2018-06-12/spodelenoto-patuvane-udobstvo-ili-risk", "text": "\r\n Споделеното пътуване набира все по-голяма популярност у нас. Само чрез интернет търсачките може да намерите хиляди платформи, чрез които да си осигурите бърз и лесен достъп да определена желана локация. По този начин от две години пътува и любителят на екстремни преживявания Ивайло Вълчев. Така той се е запознал с хора от различни професии – от режисьор до модел и от прокурор до треньор на спортен отбор. Винаги, когато реша да пътувам по този начин, внимателно проучвам профила на шофьора, който предлага пътуването, споделя Иво, който е чувал не малко истории от негови познати, които са били \"на косъм\" от рискови ситуации. Една от тях била  с момиче, станало вероятно свидетел на незаконна сделка с наркотици. На изнервен и притеснителен шофьор попада Денислав Чолаков, който често пътува споделено от София до Пловдив, тъй като там живеела неговата приятелка. Помня, че имах случай, в който собственикът на автомобила караше много бързо. Направихме му забележка и в крайна сметка се поправи, казва още Денис. Повече за рисковете, които крие споделеното пътуване и защо все повече млади хора го предпочитат- вижте в репортажа на Божила Симова, операторът Александър Георгиев и монтажиста Мирослав Димов", "date": "2018.06.12", "title": "Споделеното пътуване - удобство или риск?"}
{"url": "https://www.bgonair.bg/sutreshen-blok/2018-06-12/ryazak-skok-v-tsenite-na-gorivata-pak-shte-ni-izlizat-skapo-na-kakvo-se-dalzhi", "text": "\r\n Цените на горивата тръгнаха рязко нагоре. В рамките само на месец те се увеличиха с около 10 стотинки.  подчерта, че това се дължи на котировките на суровия петрол.  \" \", обясни експертът в  . Бенчев добави, че се очаква да видим до каква степен летните пътувания ще окажат влияние на цените на горивата. По думите му влиянието ще бъде в рамките на няколко стотинки. \"Петролът е борсова суровина. Цената на петрола и на горивата не зависи от покупателната способност на хората\", отбеляза той и посочи, че трябва да си зададем въпроса европейски ли са нашите заплати. \" \", обясни още Светослав Бенчев.  допусна, че в по-дългосрочен план най-вероятно горивата ще се отразят и на цените на стоките. Основният въпрос е какво ще стане на международните пазари, смята той. \"Цените се влияят от търсенето и предлагането от двете страни на границата. Това са нормални процеси\", каза Панчев пред  , запитан за вариращите цени на горивата в различните български градове. \" \", подчерта Панчев в студиото на Златимир Йочев.", "date": "2018.06.12", "title": "Рязък скок в цените на горивата, пак ще ни излизат скъпо. На какво се дължи?"}
{"url": "https://www.bgonair.bg/world/2018-06-12/istorichesko-sreshta-mezhdu-kim-chen-un-i-donald-tramp-v-singapur", "text": "\r\n Историческа среща между лидерите на Северна Корея и САЩ Ким Чен Ун и Доналд Тръмп в Сингапур. Тя е първа на действащи лидери на двете държави от Корейската война през 50-те години на миналия век. Двамата разговаряха на четири очи в луксозния хотел \"Капела\" на остров Сентоса. Срещата започна с 12-секундно ръкостискане и продължи около 48 минути. Тръмп и Ким не дадоха съвместна пресконференция след разговорите. Преди да се оттеглят в частния салон на президентския апартамент обаче Ким Чен Ун заяви, че стари пречки и предразсъдъци спъват отношенията, както и че трябва да се извърви дълъг път към преодоляването им. От своя страна, Тръмп изрази увереност, че това може да е началото на една \"страхотна връзка\".", "date": "2018.06.12", "title": "Историческо: Среща между Ким Чен Ун и Доналд Тръмп в Сингапур"}
{"url": "https://www.bgonair.bg/bulgaria/2018-06-12/ski-zonata-v-pirin-nezakonna-a-ms-e-bil-nayasno", "text": "\r\n Близо две трети от територията, която концесионерът на ски зона Пирин е ползвал в продължение на 17 години, е неправомерно заета от него и Министерски съвет е бил наясно с това.  Това показва проверка на Главна прокуратура. Държавното обвинение разследва също защо Българската федерация по ски е получила 40 млн. лева субсидия от държавния бюджет. Главният прокурор предлага правителството спешно да актуализира договора с \"Юлен\" за ски зона Банско така, че да съответства на сегашното законодателство.  Също така да се осъвремени концесионната такса и да се намали територията, на която работи концесионерът до тази, за която е подписал.  Говорителят на главния прокурор Румяна Арнаудова заяви, че още през 2010 г. е било възложено и извършено геодезическо изследване и е установено от експертна група, че концесионерът \"Юлен\", който използва част от Националния парк \"Пирин\" експлоатира площ от в размер на 164,78 хектара, а договорът за концесия, който е в сила от 1991 г. е за предоставяне на  право на ползване само на 99,55 хектара. Повече от осем години Министерският съвет е бил наясно със съществуващото несъответствие между реално ползваната от концесионера площ и тази, която му е предоставена. Въпреки това не са взети мерки.  Това, което може да направи държавното обвинение, заради нарушението, е само да препоръча на изпълнителната власт да се съобрази със законите, обясни Арнаудова.  Тя добави, че не всяко незаконно действие е престъпление. Прокуратурата проверява данни за длъжностни престъпления и безстопанственост в Министерството на младежта и спорта, свързани с Българската федерация по ски.  Между 2004-та и 2018-та година тя е получила държавна субсидия от 40 млн. лева, която няма как да бъде аргументирана, смятат от обвинението.", "date": "2018.06.12", "title": "Ски-зоната в Пирин - незаконна, а МС е бил наясно!"}
{"url": "https://www.bgonair.bg/economy/2018-06-12/borisov-balgaro-turskata-gazova-vrazka-mozhe-da-bade-otkrita-v-kraya-na-yuni", "text": "Българо-турската газова връзка може да бъде открита в края на месец юни. Това заяви премиерът Борисов след срещата с турсския му колега Бинали Йълдъръм в Измир, предаде специалният пратеник на   Гергана Венкова. Поводът за визитата на българския министър-председател в Турция е откриването на Трансанадолския газопровод ТАНАП. \n След разширяването на газопровода за Турция в участъка между компресорна станция \"Лозенец\" и очистно съоръжение \"Недялско\" ще бъдат увеличени възможностите за транзитиране на природен газ през връзката  от 14 млрд. куб. м до 15,7 млрд. куб метра годишно. Освен това ще може да се транзитира природен газ и в реверсивна посока от Турция към България. По време на срещата с турския премиер Борисов информира Бинали Йълдъръм за разговорите си с руския президент Владимир Путин. Припомняме, че по време на посещението на министър-председателя в Москва стана ясно, че Владимир Путин и турският президент Ердоган са постигнали консенсус за това, че може да тръгне разклонение към България от тръбата \"Турски поток\". От Турция Бойко Борисов заминава за Израел, където му предстоят поредица от срещи.", "date": "2018.06.12", "title": "Борисов: Българо-турската газова връзка може да бъде открита в края на юни"}
{"url": "https://www.bgonair.bg/denqt-on-air/2018-06-12/diplomat-yadreno-razorazhavane-na-severna-koreya-kim-chen-un-nyama-da-pozvoli", "text": "\r\n След историческата среща между Доналд Тръмп и Ким Чен Ун Северна Корея се ангажира с пълно ядрено разоръжаване в замяна на американски гаранции за сигурност. Двамата лидери подписаха двустранен документ, в който поеха ангажимент за ядреното разоръжаване на Северна Корея. Според бившия посланик на България в САЩ и вицепрезидент на мозъчния тръст на НАТО Елена Поптодорова без своите ядрени оръжия Ким Чен Ун се оголва както външно, така и във вътрешнополитически аспект. \"Ким Чен Ун си има своите ядрени оръжия за средство за изнудване и за вътрешно господство. Той не може да си позволи да бъде оспорван. Сравненията на лидерът на Северна Корея с Кадафи и Садам притесняват Ким Чен Ун\", уточни Поптодорова в студиото на \" \". Тя смята, че трябва емоциите и еуфорията около срещата да спаднат, за да се стигне до същността - какво всъщност е постигнато и какво пише в този меморандум. \"Това е само началото. Не се знае дали ще се създадат работни групи от двете страни. Ако няма начертана карта, трябва да разчитаме на следваща благоприятна обстановка, в която двамата лидери пак ще се срещнат\", допълни бившият посланик на България в САЩ. По думите на Поптодорова се забелязва една нервност по отношение на срещата от страна на Япония, Китай и Южна Корея. \"И Япония, и Китай бяха много сдържани по отношение на срещата между Тръмп и Ким Чен Ун. Япония е разтревожена, че ще остане сама ако САЩ се оттеглят от региона. Южна Корея също не иска оттегляне на военните от полуострова\", отбеляза пред   вицепрезидент на мозъчния тръст на НАТО.", "date": "2018.06.12", "title": "Дипломат: Ядрено разоръжаване на Северна Корея? Ким Чен Ун няма да позволи"}
{"url": "https://www.bgonair.bg/world/2018-06-12/15-godishna-rumanka-beshe-namushkana-s-nozh-v-park-v-germaniya", "text": "Тийнейджърка бе убита в парк в Западна Германия. Млад турчин се предаде на полицията, предаде Асошиейтед прес, цитиран от  15-годишното момиче от румънски произход било промушено смъртоносно с нож вчера по обед в парк в град Вирсен, недалеч от границата с Холандия.  25-годишен турчин, познат на полицията, се е предал снощи. Полицията разследва дали той наистина е извършителят на убийството. Снимка: Piabay", "date": "2018.06.12", "title": "15-годишна румънка беше намушкана с нож в парк в Германия"}
{"url": "https://www.bgonair.bg/economy/2018-06-12/es-predupredi-london-tvarda-granitsa-s-irlandiya-vse-oshte-ne-mozhe-da-se-izbegne", "text": "Европейският съюз потвърди предупрежденията си за Великобритания, че предложението на страната да остане временно обвързана с митническия режим на общността след преходния период до 2020 г. няма да предотврати въвеждането на пропускателни пунктове по ирландската граница, съобщава Bloomberg. В текст, публикуван на сайта си, Европейската комисия обобщава няколко притеснения, които има във връзка с британското предложение – отговор на европейския план да остави само северна Ирландия в европейския митнически съюз и единния пазар. Споразумение за статута на 310-километровата граница между Република Ирландия и Северна Ирландия трябва да бъде постигнато преди излизането на Великобритания от състава на ЕС през март догодина. Както предложението на Брюксел, така и това на Лондон, са временни решения и трябва да служат като гаранция докато не бъде постигнато дълготрайно споразумение за запазването на т. нар. \"невидима граница\" в региона.  Според ЕК британската версия е \"сложна и безпрецедентна уговорка за кратък период от време\". Тя също така „не включва регулаторния контрол, водещ до твърдата граница\". В същото време от Брюксел отбелязват, че британското предложение ще доведе до „откъслечно прилагане“ на европейското законодателство и е възможно дори да увеличи риска от измами. Европейският съюз се надява преговорите за ирландската граница да бъдат уредени преди европейската среща на върха в края на юни. Според официални представители обаче с оставането на толкова много нерешени въпроси това ще е невъзможно. В туит главният преговарящ на ЕС за Brexit Мишел Барние заяви, че  продължава консултациите по позицията на блока. В понеделник той проведе среща с френския президент Еманюел Макрон, посочвайки, че има \"решимост за финализирането на споразумението за оттегляне\", от което част е въпросът с ирландската граница. Снимка: Pixabay", "date": "2018.06.12", "title": "ЕС предупреди Лондон: \"Твърда граница\" с Ирландия все още не може да се избегне"}
{"url": "https://www.bgonair.bg/world/2018-06-12/sedem-dushi-postradaha-pri-vlakov-intsident-vav-frantsiya", "text": "Седем души пострадаха при влаков инцидент във Франция. Три вагона на композицията се преобърнаха на релсите заради свлачище на железопътната линия на около 30 километра от Париж. Причината за свличането на земна маса са лоши метеорологични условия.   ", "date": "2018.06.12", "title": "Седем души пострадаха при влаков инцидент във Франция"}
{"url": "https://www.bgonair.bg/world/2018-06-12/evrodeputati-s-chasove-byaha-blokirani-vav-vlaka-za-strasburg", "text": "Евродепутати и чиновници, които трябваше да присъстват на парламентарната сесия в Страсбург, бяха блокирани за няколко часа във високоскоростния влак Талис. Причината е прекъсване на електрозахранването във френската железопътна мрежа, заради което композицията от Брюксел за Страсбург закъсня с цели 6 часа. Инцидентът идва броени дни, след като германският канцлер Ангела Меркел заяви на заседание на Европейската народна партия в Мюнхен, че Европейският парламент трябва да съсредоточи работата си на едно място.", "date": "2018.06.12", "title": "Евродепутати с часове бяха блокирани във влака за Страсбург"}
{"url": "https://www.bgonair.bg/reportazhi/2018-06-12/deset-zaginali-i-edin-v-neizvestnost-sled-intsident-v-reka-volga", "text": "\r\n Тежък инцидент в руския град Волгоград. Най-малко десет души загинаха при сблъсък между катамаран и баржа в река Волга. Един човек все още в неизвестност. Спасителната операция продължава. Инцидентът се случва на 250 метра от брега. Катамаранът се удря челно в баржа, теглена на буксир от кораб. На борда на катамарана, който е използван за разходки по реката е имало 16 души, в това число екипаж и пътници. Петима души са спасени. Трима от тях са настанени в болница. Според първоначална информация плавателният съд не е имал опознавателни светлини. Катамаранът е бил управляван от своя собственик, който е загинал на място. Инцидентът се случва броени дни преди началото на Световното първенство по футбол, а Волгоград е един от градовете домакини.", "date": "2018.06.12", "title": "Десет загинали и един в неизвестност след инцидент в река Волга"}
{"url": "https://www.bgonair.bg/bulgaria/2018-06-12/vot-na-nedoverie-ot-bsp-zaradi-provalat-v-sigurnostta", "text": "\r\n БСП внася вот на недоверие къв правителството.  Мотивът е провалът на кабинета в сфера \"сигурност\" и несправянето на МВР с престъпността.  Втори вот на недоверие към кабинета Борисов 3 - БСП ще атакуват правителството за сферата сигурност.  Първият път, в който БСП внесе вот на недоверие беше през януари, заради корупцията, но той не събра достатъчно гласове в пленарна зала. Решението за внасяне на вота е взето днес на съвместно извънредно заседание на изпълнителното бюро и парламентарната група.  Според БСП правителството е неспособно да гарантира сигурността на българските граждани. Това е мотивът на червените да атакуват кабинета с вот на недоверие в тази сфера.  За внасяне на вот на недоверие са необходими 48 депутатски подписа, с които червените разполагат.  Те ще внесат вота сами, но в залата ще разчитат на подкрепа и на други партии. От БСП искат и оставката на вътрешния министър Валентин Радев.", "date": "2018.06.12", "title": "Вот на недоверие от БСП заради провалът в сигурността"}
{"url": "https://www.bgonair.bg/bulgaria/2018-06-12/rumen-radev-kategorichen-alarmirah-che-shte-zagivat-lettsi", "text": "\r\n Президентът Румен Радев припомни, че многократно е говорил за това, че ще започнат да загиват летци. Държавният глава призова за държавническо мислене и напомни, че предвидените пари за ремонти на военна техника са отишли в друга посока. Президентът и военният министър посетиха ВМА, за да се запознаят със състоянието на оцелелия при инцидента борден инженер Алексей Каменов. Красимир Каракачанов припомни, че катастрофиралият летателен апарат е бил в изправност, а фаталният инцидент е станал при четвъртия полет на машината за деня. Военният министър отново отхвърли възможността за грешка на екипажа. \r\n  ", "date": "2018.06.12", "title": "Румен Радев категоричен: Алармирах, че ще загиват летци"}
{"url": "https://www.bgonair.bg/bulgaria/2018-06-12/kabinetat-da-promeni-dogovora-s-yulen-za-pirin-poiska-tsatsarov", "text": "Кабинетът незабавно да промени договора с \"Юлен\" АД, отнасящ се за Националния парк \"Пирин\", включително и за определянето на концесионното възнаграждение. Това е поискал главният прокурор Сотир Цацаров, съобщиха от държавното обвинение. Препоръките, които Цацаров изпраща, са след като в края на февруари от партията \"Зелените\" сезираха прокуратурата с твърдения за извършени престъпления по повод на договора. Прокуратурата е отделила материали, които допълнително ще бъдат проверявани, за да се установи дали има неправомерно изразходвани пари от бюджета.", "date": "2018.06.12", "title": "Кабинетът да промени договора с \"Юлен\" за \"Пирин\", поиска Цацаров"}
{"url": "https://www.bgonair.bg/denqt-on-air/2018-06-12/22-ot-mladezhite-ne-rabotyat-i-ne-uchat-bezdelnitsi-ili", "text": "\r\n 167 000 млади българи нито учат, нито работят. Това обяви вицепремиерът Томислав Дончев. В сравнение с останалите европейски държави, в България неработещите младежи били 22%, а в Европа те са средно 12%.  \"Тази статистика не ни казва нищо ново, в сравнение с предишната от 2013 година. Тогава процентите са били 19%. Има един пакет от държави – Италия, България, Гърция, Румъния и Ирландия, който са с двуцифрени числа в незаетостта на младите\", поясни директорът на \"Индустриални политики\" в Асоциацията на индустриалния капитал Теодор Дечев.  \"Има една тънка прослойка хора, които имат достатъчно пари по един или друг начин, за да се занимават с това, което искат. Това са щастливите хора. Има още една тънка прослойка – болните хора. По-сериозната прослойка е тази в сивата икономика, която у нас е 30%. Делът на сивата икономика намалява много бавно, а това ни се отразява много зле\", посочи той в \"Денят ON AIR\".  Все пак според него категорията на безделниците не е за подценяване.  \"Кога държавата ще вземе мерки за това, че 14-годишни момичета забременяват и до осемнадесетата си годишнина имат 2-3 деца? Тази прослойка изгражда около 3% от всички незаети младежи\", подчерта гостът пред Bulgaria ON AIR.", "date": "2018.06.12", "title": "22% от младежите не работят и не учат! Безделници или…"}
{"url": "https://www.bgonair.bg/world/2018-06-12/sled-sreshtata-severna-koreya-shte-unishtozhi-yadrenite-si-orazhiya", "text": "\r\n След историческата среща между Доналд Тръмп и Ким Чен Ун, Северна Корея се ангажира с пълно ядрено разоръжаване в замяна на американски гаранции за сигурност. Това потвърди американският президент на извънредна пресконференция от Сингапур след разговорите със севернокорейския лидер. Двамата лидери подписаха двустранен документ, в който поеха ангажимент за ядреното разоръжаване на Северна Корея. Доналд Тръмп потвърди, че е получил устно потвърждение от Ким Чен Ун, че ядреният арсенал на Пхенян ще бъде унищожен. По отношение на американските санкции срещу Северна Корея държавният глава на САЩ беше категоричен, че те ще бъдат отменени, в момента, в който Вашингтон получи потвърждение, че Пхенян е изпълнил поетите ангажименти.", "date": "2018.06.12", "title": "След \"Срещата\": Северна Корея ще унищожи ядрените си оръжия"}
{"url": "https://www.bgonair.bg/bulgaria/2018-06-12/sled-intsidenta-aviobaza-krumovo-ostava-bez-dvama-ot-nay-dobrite-si-lettsi", "text": "\r\n Техническа неизправност е основната версия за тежката катастрофа с военен хеликоптер край Пловдив, в която загинаха двама пилоти с десетки години опит и хиляди летателни часове. Третият член на екипажа - бордови инженер Алексей Каменов, е във Военномедицинската академия.  Авиобаза \"Крумово\" остава без двама от най-добрите си летци. Загиват командирът на полета кап. Пламен Пантилеев и помощник-пилотът кап. Стоян Неделчев. Третият член на екипажа – бордният инженер Алексей Каменов, е ранен. Той е излязъл сам от разбилия се вертолет и е успял да се отдалечи.  Причините за инцидента все още се изясняват. По думите на военния министър падалият хеликоптер е бил технически изправен, а през 2016 г. е ремонтиран в \"Терем\". Състоянието на Алексей Каменов към момента е стабилно. Ранен е в областта на гръдния кош и има други леки травми. За него това е било 4-ти полет за деня. Проявил е бърза реакция и е успял да се спаси. Като летец държавният глава също не бърза със заключенията за трагедията. Президентът Румен Радев посети авиобаза \"Крумово\", за да бъде сред свои в този тежък за летците момент. Командването на ВВС също не бърза да прави заключения за инцидента. Военните чакат окончателния доклад на експертите. Припомнят, че българските пилоти летят 10 пъти по-малко от натовските си колеги.  Загиналите летци са имали едва 17-18 часа във въздуха от началото на годината.  България губи трима военни пилоти в мирно време само за година. Това даде повод на политиците отново да заговорят за нуждата от модернизация на армията.", "date": "2018.06.12", "title": "След инцидента: Авиобаза \"Крумово\" остава без двама от най-добрите си летци"}
{"url": "https://www.bgonair.bg/bulgaria/2018-06-12/makedoniya-se-preimenuva-na-republika-severna-makedoniya", "text": "Република Северна Македония - това ще е новото име на Македония, за което са се договорили гръцкият и македонският премиер.  Договорът ще бъде подписан от тях през уикенда, твърдят медии в Атина и Скопие. Очаква се нещата да станат по-ясни след планирания за днес телефонен разговор между двамата премиери.  Той ще е ключов и след него ще има крайно решение, според анализаторите. ", "date": "2018.06.12", "title": "Македония се преименува на Република Северна Македония "}
{"url": "https://www.bgonair.bg/bulgaria/2018-06-12/na-dyulgerov-parite-mu-tryabvali-za-tv-predavane-i-lechenie-na-okoto-no-ne-savsem-", "text": "\r\n Апелативният специализиран съд остави в ареста Петко Дюлгеров. Бившият кмет на столичния район \"Младост\" е обвинен в помагачество при взимане на подкупа, за който е подсъдим заедно с временно отстраненият от длъжност кмет на района Десислава Иванчева. Конкретно - Дюлгеров е участвал в искането и получаването на парите от бизнесмена Александър Ваклин. \"Взел е 14 хил. евро от общо 70 хил. евро рушвет, за да спонсорира тв предаване, каза прокурорка пред Апелативния специализиран съд. Че парите били за спонсорство, ставало ясно от обясненията на бившия кмет, който признава за корупцията в община \"Младост\". Той твърди също, че част от тях щели да отидат за лечение на едното му око. Съдът обаче се позова на медицинска експертиза, от която ставало ясно, че операцията на Дюлгеров не е спешна и не е насрочена. Това бе и един от мотивите магистратите да не го пуснат от ареста. Другият е, че той е с \"висока степен на обществена опасност\".", "date": "2018.06.12", "title": "На Дюлгеров парите му трябвали за ТВ предаване и лечение на окото, но не съвсем ..."}
{"url": "https://www.bgonair.bg/bulgaria/2018-06-12/mvr-imahme-propuski-v-izdirvaneto-na-zatvornitsite", "text": "\r\n Имало е пропуски в издирването на избягалите затворници Владимир Пелов и Радослав Колев, признаха от ръководството на МВР.  Колев все още може да е в района около Ботевград и затова полицейското присъствие в града ще остане засилено.  След среща между вътрешния министър и ръководството на МВР в града, се потвърди информацията, че преди месец Марио Панчев е бил задържан с незаконно притежаван пистолет.  Пред органите на реда споделил, че се страхува за живота си след бягството на Пелов от затвора.", "date": "2018.06.12", "title": "МВР: Имахме пропуски в издирването на затворниците!"}
{"url": "https://www.bgonair.bg/bulgaria/2018-06-12/zaginalite-v-padnaliya-mi-17-piloti-s-desetiletiya-opit", "text": "\r\n Двамата загинали пилоти от българските ВВС - Пламен Панталииев и Стоян Неделчев, са пилоти с десетилетия опит. И са семейни, с по две деца. Отличавани заради храбростта си на няколко пъти.  Причините за инцидента все още се изясняват, по думите на военния министър падалият хеликоптер е бил в техническа изправност, а през 2016 г. е минала на ремонт през \"Терем\". Президентът Румен Радев познавал загиналите, според него техен убиец е политическият лобизъм.  \"Многократно през годините аз алармирах, че ще стигнем до това положение да загиват летци. За по-малко от една година за втори път загиват летци.  Според президента Румен Радев военният министър е поставен в политически, финансови и правни рамки, които не му дават възможност за полезни ходове.  Двамата обсъдиха случилото се пред ВМА, където посетиха оцелелия при падането на Ми-17 пилот Алексей Каменов. Държавният глава подкрепи искането на Каракачанов ремонтите да бъдат без обществени поръчки, тъй като така те ще бъдат осъществени по-бързо.", "date": "2018.06.12", "title": "Загиналите в падналия Ми-17 - пилоти с десетилетия опит"}
{"url": "https://www.bgonair.bg/bulgaria/2018-06-12/boyko-borisov-shte-razgovarya-s-liderite-na-izrael-i-palestina", "text": "Премиерът Бойко Борисов заминава на тридневно работно посещение в Израел и Палестина. В Ерусалим той ще проведе срещи с израелския министър-председател Бенямин Нетаняху, с президента Реувен Ривлин и с лидера на опозицията Исаак Херцог. В годината, в която отбелязваме 75-ата годишнина от спасяването на българските евреи, министър-председателят ще участва в пленарната сесия на Глобалната конференция на Американския еврейски конгрес. Предишното посещение на Бойко Борисов в Израел беше преди две години, когато той се поклони на Божи гроб. На път за Тел Авив Борисов ще се срещне с турския си колега Бинали Йълдъръм в Измир. Борисов ще бъде гост на церемонията за откриването на Трансанадолския газопровод, която ще се състои в град Ескишехир.", "date": "2018.06.12", "title": "Бойко Борисов ще разговаря с лидерите на Израел и Палестина"}
{"url": "https://www.bgonair.bg/sutreshen-blok/2018-06-12/nova-naredba-zabranyava-na-mandrite-da-polzvat-palmovo-maslo-shte-otnemat-litsenza", "text": "\r\n Тежки санкции въвеждат от Министерството на земеделието и храните за производители, които използват растителни мазнини. Според новата наредба, която влиза в сила от юли, се забранява ползването на растителни мазнини в производството на сирена, а мандрите, които произвеждат кашкавал, сирене и кисело мляко, трябва да го правят само и единствено от мляко. \"По този казус се говори отдавна. Преди години имаше други рестрикции, които по един или друг начин доведоха до по-голяма култура в храненето на българина. Нетърпимостта към консумация на такъв тип продукти и то най-вече там, където те не са обявени и се продават анонимно, набира много голяма скорост\", коментира в студиото на \"България сутрин\" зам.-председателят на Асоциацията на млекопреработвателите Симеон Присадашки. По думите му дискусиите за това какво да бъде направено, за да се избегне максимално злоупотребата и подмяната на един продукт с друг, текат от дълги години.  За контрол по спазването на новите правила в министерството ще бъде създадено специално звено, така че да има дублиращи проверки с Агенцията по храните. Когато трябва да се вземат проби или да се издаде акт, ще бъде извикан компетентен орган от БАБХ, тъй като по закон те могат да издават подобни актове. А санкцията вече ще е доста по-сериозна - ще се отнема лиценза за производство на млечни продукти. \"Производството на ментета - продукти, в които не е обозначено влагането на отровните индустриални хидрогенирани мазнини, беше незаконно и досега. Рестрикцията обаче ще затегне контрола, тъй като до момента Агенцията по храните \"пазеше\" някои производители\", подчерта микробиологът Сергей Иванов.    ", "date": "2018.06.12", "title": "Нова наредба забранява на мандрите да ползват палмово масло. Ще отнемат лиценза!"}
{"url": "https://www.bgonair.bg/bulgaria/2018-06-12/komandirat-i-pomoshtnik-pilotat-sa-zaginali-pri-padaneto-na-helikopter-kray-plovdiv", "text": "\r\n Инцидентът става около 20:30 часа снощи. По време на планов тренировъчен полет машината губи равновесие и пада, избухва пожар. Загиват командирът на полета кап. Пламен Пантилеев и помощник-пилотът кап. Стоян Неделчев. Третият член на екипажа – бордният инженер Алексей Каменов е ранен. Той е излязъл сам от разбилия се вертолет и е успял да се отдалечи. Той е в стабилно състояние, настанен във ВМА. Tехническа неизправност е най-вероятната причина за катастрофата, обявиха от прокуратурата.  От Министерството на отбраната оповестиха повече информация за жертвите на тежкия инцидент. Капитан Пламен Пантилеев е бил командир на авиационно звено в Крумово. Във Въоръжените сили служи от 1994 година. Родом е от град Бяла, Русенско и след два дни е щял да навърши 48 години. Женен с две деца. Вторият пилот е капитан Стоян Неделчев, който е бил щурман на вертолет в авиационно звено на военно формирование в Крумово. Във Въоръжените сили служи от 21 години. Роден е на 31 януари 1973 година в град Елхово. Неделчев също е бил женен, с две деца.  И двамата са награждавани многократно със служебна благодарност. Красимир Каракачанов още снощи обяви, че двамата са опитни пилоти с по 500 - 600 летателни часа.  Продължават действията по разследването на инцидента, ръководено от Военно-окръжна прокуратура Пловдив. Полетите от авиобаза Крумово са спрени от днес до приключване на разследването.", "date": "2018.06.12", "title": "Командирът и помощник-пилотът са загинали при падането на хеликоптера край Пловдив"}
{"url": "https://www.bgonair.bg/sutreshen-blok/2018-06-12/mayki-na-detsa-s-uvrezhdaniya-koy-otryaza-glavata-na-ministara", "text": "\r\n Продължава протестът на родители на деца с увреждания. Този път те се събират в защита на социалния министър Бисер Петков, който вчера изненадващо подаде оставка, а премиерът я прие. Родителите дори обявиха пред камерата на  , че ще искат оставката на цялото правителство. Според съобщението от Министерския съвет Бисер Петков напуска поста си, защото не е успял да овладее напрежението около исканията на родителите на деца с увреждания.  Майките са се срещали с Бисер Петков. Те твърдят, че са постигнали консенсус с него и че това е единственият министър, който до този момент е чул исканията им. Жените бяха категорични, че те не са искали неговата оставка. Родителите изразиха разочарованието си, че Петков напуска, но според тях той е бил принуден да се раздели с поста си, защото управляващите нямат желание да приемат Закона за личната помощ. \"Разговорите вървяха много добре. Законът за личната помощ беше готов за внасяне в Народното събрание\", разказа в ефира на   Валентина Христова, която е родител на дете с увреждане. Пред камерата ни тя попита: Кой отряза главата на министъра?. Други жени от лагера до служебния вход на парламента споделиха мнението си, че по всяка вероятност Бойко Борисов е бил подведен, за да приеме оставката на Бисер Петков и също бяха категорични, че бившият социален министър е бил натиснат да напусне, защото подготвеният Закон за личната помощ е щял да обърка много интереси на различни организации. \"Настъпихме интересите на кастата, която се нарича ТЕЛК, най-вече. Организациите, за които говорим, държат ТЕЛК да се запази в тази форма, в този си вид и да работи със същите механизми\", настоя друг родител пред  . Майките бяха категорични още, че днес е трябвало да махат палатките, но сега те ще останат.  ", "date": "2018.06.12", "title": "Майки на деца с увреждания: Кой отряза главата на Бисер Петков?"}
{"url": "https://www.bgonair.bg/sutreshen-blok/2018-06-12/ostavkata-na-biser-petkov-shtyala-samo-da-zabavi-zakona-za-horata-s-uvrezhdaniya", "text": "\r\n Социалният министър Бисер Петков подаде оставка вчера. Тя бе приета от премиера Борисов, а официалните мотиви за случилото се са свързани с исканията на родителите на деца с увреждания за закон за личната помощ, който да гарантира финансова подкрепа и асистентска услуга за всеки човек според потребностите му. \"Майките, които протестираха са икони. Всички ние трябва да ги подкрепим решително в действията им, защото това, което се случва в България от години е геноцид. Оставката на министър Петков е една съвършено палиативна и декоративна мярка типично в стил Борисов, както и отлагане на решенията, които са спешни за тези хора\", коментира в студиото на   PR експертът Соня Момчилова. Според нея \"инерцията с оставките\" в кабинета \"Борисов 3\" трябва да продължи, но подобни \"лобита\" ще изтласкат един нов министър, който ще бъде удобен на правителстовото. Това от своя страна пък щяло да доведе за съжаление до забавяне на решенията за преодоляване на проблемите на хората с увреждания в страната ни. \"Не само, че социалната политика в държавата не се европеизира. Тя все повече затъва. И е несравнима с нищо, което са преживявали хората със специфични нужди. Най-парадоксалното е, че в момента точно те са тези, които повеждат и олицетворяват националната заблуденост на обществото ни\", допълни още Соня Момчилова. Миналата седмица майки на деца с увреждания, които протестират в палатков лагер зад парламента, обявиха, че искат въпросният закон за личната помощ да е отделен от подготвяния от социалното министерство нов закон за хората с увреждания.  Работата по новия закон за хората с увреждания започна миналия месец. Тогава министър Петков обяви, че има диалог с майките, както и с националните организации на хората с увреждания и поясни, че законът трябва да е готов до края на месец юли, за да може есента да мине през парламента, и от януари догодина да влезе в сила. \"Всеки път, когато има проблем се действа по една и съща схема - подават се оставки. Въпросът обаче е, че по този начин не се сменя политиката. Това може да се случи единствено чрез нова правна рамка и защитата ѝ от изпълнителната власт\", посочи политологът Арман Бабикян. Пред той допълни още, че \"Борисов вероятно е бил притеснен от това, че има хора с черни дрехи пред Народното събрание, не защото те имат проблем\". Оставката на Бисер Петков е втората в третия кабинет на Бойко Борисов. През есента на миналата година проф. Николай Петров подаде оставка от поста здравен министър, посочвайки лични причини за това.", "date": "2018.06.12", "title": "Оставката на Бисер Петков щяла само да забави закона за хората с увреждания"}
{"url": "https://www.bgonair.bg/bulgaria/2018-06-12/choveshki-ostanki-izpluvaha-ot-yantra", "text": "Останки от човешко тяло бяха открити на брега на река Янтра, съобщават от ОДМВР – Велико Търново.  Сигналът за случая е получен в 20.00 часа снощи, пише  . Останките са открити в близост до мост на пътя Велико Търново – Русе, който е в района на тунелите.  Тепърва ще се уточняват причините за смъртта и кога е настъпила. Местопроизшествието е запазено. По случая е започнато досъдебно производство. ", "date": "2018.06.12", "title": "Човешки останки изплуваха от Янтра"}
{"url": "https://www.bgonair.bg/sutreshen-blok/2018-06-12/borisov-imal-potrebnost-da-bade-haresvan-a-mezhdunarodnata-stsena-mu-se-usladila", "text": "\r\n Премиерът Бойко Борисов разрешава проблеми с удовлетворяване на протестиращите хора, за да замълчат. Това е мнението на психиатъра д-р Николай Михайлов, което той изрази в студиото на  . \"Борисов е човек, който не може да понася да не бъде симпатичен. Той има огромна потребност да бъде харесван, обичан и в някакъв смисъл прославен\", каза д-р Михайлов пред  . Психиатърът смята, че активността на българския премиер на международната сцена с визитите в Западна Европа и Русия, с посрещането на европейските лидери у нас, показва, че това му се е \"усладило\". \"Изведнъж той може да бъде съзерцаван на друга платформа, което е услаждащо, но ако разгледате внимателно ефектите на неговите гастроли, нищо особено, даже в някакъв смисъл провал\", допълни още д-р Михайлов. По думите му прегръдките на Бойко Борисов и Владимир Путин в Русия означавали, че Европа и НАТО никога нямало да ни разделят. Това обаче според психиатъра е смешно. \"Изрази образа на една лъкатушеща се и безпринципна нация, която не може да удържи това, което се нарича братство между два народа. Това е ясно, но се колебае в лоялностите си, защото в момента на тази прегръдка, изневерява на другата по-фундаментална прегръдка - Евроатлантическата\", допълни д-р Николай Михайлов в ефира на  . Психиатърът коментира и историческата среща на Ким Чен Ун и Доналд Тръмп. Според него двамата лидери са в някакъв вид криза или нужда и това е причината за тяхната среща.  \"Това е някакво шоу. Двама души - психопати\", категоричен беше д-р Михайлов пред  . Според психиатъра от историческата среща между лидерите на САЩ и Северна Корея нищо няма да излезе. ", "date": "2018.06.12", "title": "Борисов имал потребност да бъде харесван, а международната сцена му се усладила"}
{"url": "https://www.bgonair.bg/bulgaria/2018-06-12/prodalzhavat-protestite-na-roditeli-na-detsa-s-uvrezhdaniya", "text": "\r\n Продължава протестът на родители на деца с увреждания. Този път те се събират в защита на социалния министър Бисер Петков, който вчера изненадващо подаде оставка, а премиерът я прие.  Според съобщението на правителствената пресслужба Бисер Петков посочва като причина, че не е успял да овладее напрежението около исканията на родителите на деца с увреждания.  Новината обаче предизвика недоумение и гняв у майките на деца и хора с увреждания, които вече 11-и ден протестират с палатков лагер пред служебния вход на Народното събрание.  Част от тях са били на среща при омбудсмана Мая Манолова и по думите им са се договорили с Бисер Петков за основното им искане - Закон за личната помощ, който да осигури индивидуална оценка на всеки отделен случай и да сложи край на проектния принцип, по който досега се получава личната помощ.  Сега протестът продължава, с искане министър Петков да бъде върнат на поста.", "date": "2018.06.12", "title": "Продължават протестите на родители на деца с увреждания"}
{"url": "https://www.bgonair.bg/sutreshen-blok/2018-06-12/poreden-hubav-leten-den-shte-bade-dnes", "text": "\r\n Днес отново очакваме хубав летен ден с много слънце. Температурите в почти цялата страна се очаква да надминат 30 градуса. Тази граница се очаква да бъде прескочена за пръв път и в София. Синоптикът на   Симеон Матев обясни, че валежи се очакват само над планините в Западна България и над някои части на Стара Планина. В морските курорти температурите на въздуха ще достигнат 25-27 градуса, а водата вече е необичайно топла за първата половина на месец юни и достига 25 градуса. Утре се очаква да бъде най-топлият ден за седмицата и отново от сряда до края на седмицата валежите ще започнат да обхващат по-големи части от страната. Понижението на температурите, което се очаква до неделя е с до 5 градуса.", "date": "2018.06.12", "title": "Пореден хубав летен ден ще бъде днес"}
{"url": "https://www.bgonair.bg/sutreshen-blok/2018-06-12/nyama-danni-za-choveshka-greshka-pri-padaneto-na-voenniya-helikopter-mi-17", "text": "\r\n Говорителят на главния прокурор Румяна Арнаудова обяви, че няма данни за човешка грешка при трагичния инцидент с падналия хеликоптер Ми-17 в авиобаза \"Крумово\" край Пловдив.  \" \", обясни тя в ефира на  . Арнаудова посочи още, че трима прокурори от Пловдив са посетили мястото на произшествието, предстоят разпити на свидетели и все още се събират доказателства. Оцелелият инженер все още не е разпитан, защото състоянието му не позволява това да се случи. Говорителят на главния прокурор потвърди, че има опасност от нови взривове в завода за боеприпаси \"Миджур\", където при производствената авария на 1 октомври 2014 г. загинаха 15 души. \"Все още на територията на завод \"Миджур\" продължава да се съхранява огромно количество взривни вещества, които не се съхраняват по надлежния ред. Теренът и складовите помещения не са собственост на \"Видекс\", но е тяхно задължението по безопасното съхраняване на взривните вещества в собствени или наети помещения\", коментира Арнаудова. Проблем с опашния винт е най-вероятната причина за падането на военния хеликоптер. Това е последната хипотеза за инцидента, при който загинаха капитаните Пламен Пантелеев и Стоян Неделчев. Според очевидци хеликоптерът Ми-17 се е завъртял на 180 градуса, след което е паднал от около 30 метра. Това е станало по време на учение при захождане, което се извършва при спасителни операции или такива за погасяване на пожари. Това е хеликоптерът, който на 6 май развя националния флаг над центъра на София. Той е минал технически преглед през 2016 г. Тогава му е напревен и ремонт. Машината е имала ресурс за още 200 летателни часа. Пилотите на хеликоптера са имали достатъчно опит, така че остава хипотезата технически проблем, предаде репортер на   от мястото на трагичния инцидент. Падналият хеликоптер Ми-17 е вторият в продължение на само една година, след като през юни 2017 г. падна военният хеликоптер \"Пантер\", отново при военни учения. Ми-17 е паднал близо до терминала на летище Пловдив, но не е имало опасност да пострадат хора. \r\n  ", "date": "2018.06.12", "title": "Няма данни за човешка грешка при падането на военния хеликоптер Ми-17"}
{"url": "https://www.bgonair.bg/bulgaria/2018-06-12/mayki-ot-ruse-nastoyavat-sotsialniyat-ministar-da-zapazi-posta-si", "text": "\r\n Снимка: Олег Попов (Bulgaria ON AIR) Премиерът Бойко Борисов отказа да приеме оставката на социалния министър Бисер Петков. Това обяви премиерът в Турция, където е на среща с турския премиер Бинали Йълдъръм. \"Казах му сутринта на Бисер Петков да отива на работа, да продължава да си изпълнява ангажиментите, да видим дали ще се продължи с палатковия лагер\", съобщи министър-председателят от Турция. \"Щом това е министърът, който им харесва, отхвърлям оставката. Оставям го министър. Ще продължават ли палатковите лагери да стоят?\", запита премиерът. Междувременно и в Русе се проведе протест на майки на деца с увреждания в защита на социалния министър. Те и децата им излязоха на площада пред общината, за да настояват Бисер Петков да бъде върнат на поста му.  Опасенията им са, че проектозаконът за личната помощ ще се провали и ще трябва разговорите по тази тема да започнат отначало. Майките ще поискат оставка на правителството, ако министърът не бъде върнат.  Лидерите на КНСБ и КТ \"Подкрепа\" също се обявиха против оставката на социалния министър, която вчера беше приета от премиера Бойко Борисов. Според синдикатите Петков е диалогичен и е свършил много конструктивна работа.  От двата синдиката са поискали среща с премиера, на която да се опитат да го убедят да преосмисли решението си и да не приема оставката на Петков. \r\n  ", "date": "2018.06.12", "title": "Обрат: Борисов отхвърли оставката, Бисер Петков остава социален министър"}
