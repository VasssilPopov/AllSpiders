{"url": "https://www.bgonair.bg/world/2018-11-22/moshtna-pyasachna-burya-predizvika-haos-v-avstraliya", "text": "Мощна пясъчна буря предизвика истински хаос в югоизточната част на Австралия и оцвети небето в оранжево. Властите издадоха предупреждение за стихията, която обхвана площ от близо 500 километра. Хората бяха призовани да останат по домовете си, тъй като въздухът е наситен с огромно количество прахови частици, които затрудняват дишането. На места нямаше почти никаква видимост. Пясъчната буря бе предизвикана от мощни ветрове. За стихията допринесе и изключителната суша, която засегна мъчи региона от август.", "date": "2018.11.22", "title": "Мощна пясъчна буря предизвика хаос в Австралия"}
{"url": "https://www.bgonair.bg/world/2018-11-22/sled-smartonosnite-pozhari-v-kaliforniya-novo-bedstvie-grozi-shtata", "text": "След стихийните пожари, обявени за най-смъртоносните в историята на Калифорния, щатът е заплашен от ново бедствие. Вчера започнаха първите обилни валежи от няколко месеца, което макар да е добра новина за хилядите огнеборци, може да предизвика мащабни наводнения.  Към момента огнената стихия е овладяна на около 80 процента. Властите се надяват дъждовете да помогнат за потушаването на останалите огнища.  Пороите обаче ще създадат проблеми на хилядите евакуирани, които живеят в палатки в евакуационни центрове, тъй като са загубили домовете си в пламъците.", "date": "2018.11.22", "title": "След смъртоносните пожари в Калифорния: Ново бедствие грози щата"}
{"url": "https://www.bgonair.bg/world/2018-11-22/shofyor-ubi-5-detsa-i-rani-18-pred-uchilishte-v-kitay", "text": "Пет деца загинаха, а 18 пострадаха след като кола се вряза в група ученици в Китай.  Превозното средство връхлита децата докато пресичат улица пред училище. На видеоклипове се вижда как колата се движи в насрещното движение.  Водачът на автомобила е задържан. Води се разследване. Пътните инциденти са често срещани в Китай, а органите на реда се борят да наложат правилата за безопасност.", "date": "2018.11.22", "title": "Шофьор уби 5 деца и рани 18 пред училище в Китай"}
{"url": "https://www.bgonair.bg/world/2018-11-22/velikobritaniya-i-es-se-sporazumyaha-za-badeshti-otnosheniya-sled-brexit", "text": "\r\n Великобритания и Европейският съюз постигнаха споразумение за политическата декларация за бъдещите отношения след Brexit. Това стана на извънредно заседание на Европейската комисия.  В неделя се очаква Европейският съвет да утвърди споразумението за оттегляне. След това започват преговорите с Лондон по бъдещите отношения. Спорните въпроси в докмента са свързани със статута на Гибралтар и правилата за риболов на европейците в британски води. ", "date": "2018.11.22", "title": "Великобритания и ЕС се споразумяха за бъдещи отношения след Brexit"}
{"url": "https://www.bgonair.bg/world/2018-11-22/mey-i-yunker-otbelyazaha-znachitelen-napredak-po-pregovorite-za-brexit", "text": "\r\n Британският премиер Тереза Мей и председателят на Европейската комисия Жан-Клод Юнкер са постигнали \"значителен напредък“. Това обявиха двамата лидери снощи в Брюксел, след продължилата близо час и половина среща за Brexit.  В същото време обаче различията остават и сделка все още няма. Очаква се в събота разговорите да продължат.  В неделя лидерите от целия ЕС трябва да се съберат на извънредна среща, за да утвърдят окончателния проект на цялостното споразумение за условията на Brexit.", "date": "2018.11.22", "title": "Мей и Юнкер отбелязаха \"значителен напредък\" по преговорите за Brexit"}
{"url": "https://www.bgonair.bg/science/2018-11-22/a1-veche-predostavya-vazmozhnost-na-klientite-si-da-podpisvat-digitalno-dokumenti", "text": "\r\n А1 вече предоставя възможност на своите клиенти да подписват дигитално документи с помощта на мобилно приложение. Това е възможно с услугата \"Един клик\", която позволява лесно и бързо да се сключи договор с А1 чрез електронен подпис. Нововъведението следва стратегията на А1 да предлага технологични решения, които отговарят на нуждите на хората в дигиталния свят и гарантират удобство, сигурност и спокойствие. Новата услуга е достъпна с помощта на приложението Evrotrust (Евро тръст) и може да се ползва сигурно и удобно през смартфон или таблет с Андроид и iOS. Поредното голямо дерби между Мадрид и Барселона в Примера дивисион противопоставя Атлетико на каталунския гранд. Възстановеният Лионел Меси ще бъде вдъхновението за  гостите, които при евентуален успех ще се откъснат от основните си съперници в борбата за титлата. Гледайте Атлетико Мадрид срещу Барселона в събота от 21:45 по Макс Спорт 2. А ето го и въпроса в месечната игра на А1 - \"Как се казва мобилното приложение, с което клиентите на А1 могат да подписват документи електронно с телекома?\" Отговаряйте правилно във Facebook страницата с коментар под новините и може да спечелите смартфона Xiaomi Redmi 6A .", "date": "2018.11.22", "title": "Клиентите на А1 вече могат да подписват дигитално документи"}
{"url": "https://www.bgonair.bg/world/2018-11-22/tezhka-katastrofa-s-avtobus-v-turtsiya-nay-malko-7-dushi-sa-zaginali", "text": "Най-малко седем души загинаха, а 15 са ранени при тежка катастрофа с автобус в Турция.  Инцидентът станал на автомагистрала в централната анадолска провинция Малатия. Превозното средство тръгнало от Истанбул.  Причините за трагедията се изясняват.  Според местни медии водачът изгубил контрол над автобуса заради лошите метеорологични условия.", "date": "2018.11.22", "title": "Тежка катастрофа с автобус в Турция, най-малко 7 души са загинали"}
{"url": "https://www.bgonair.bg/bulgaria/2018-11-22/mazh-opita-da-se-samoubie-hvarli-se-pod-vlaka-v-stara-zagora", "text": "Mъж опита да сложи край на живота си като се хвърли под влака на гара Стара Загора. Като по чудо самоубиецът оцеля.  Той се е метнал на релсите пред бързия влак от Бургас за София в 16.35 часа днес при спиране на първи коловоз в гара Стара Загора, съобщиха от БДЖ.  Незабавно са били уведомени спешна помощ и следствените органи.  Всички пътници от бързия влак, който пътува по направлението Бургас-София, ще бъдат обслужени с друг влак от Стара Загора до Пловдив. За пътуващите до София ще бъде осигурен превоз с автобуси, информират от дружеството. Няма прекъсване на влаковото движение през гара Стара Загора вследствие на инцидента.", "date": "2018.11.22", "title": "Мъж опита да се самоубие, хвърли се под влака в Стара Загора"}
{"url": "https://www.bgonair.bg/bulgaria/2018-11-22/tramvay-po-grafa-v-navecherieto-na-koleda-obeshta-stolichna-obshtina", "text": "[video] Заседание на Столичния общински съвет премина в обвинения и отговори по повод скандалния ремонт на “Граф Игнатиев”. Управляващите обясниха: грандиозният ремонт се забавил заради дъжда през юли. Те обещаха, че още в навечерието на Коледа тръгва трамваят по столичната ул. \"Граф Игнатиев\". В най-скоро време улицата трябва да получи и с Акт 16 \"По данни на БАН тогава 25 дни от 31 са били дъждовни се получи това забавяне в графиците не на изпълнителя, който е на ремонта на \"Граф Игнатиев\", а в графиците на експлоатационните дружества\", обясни зам.-кметът на София Евгени Крусев. Щетите за собствениците на магазини, които фалираха, а други едва спасиха бизнеса си от банкрут, Общината ще компенсира с безплатна реклама в метрото. Бонус за закъсалите магазинери ще има и от страна на \"Джи Пи Груп\" - под формата на дребни ремонти по обектите.  Болката на гражданите е чута, успокоиха още от “Московска 33”.  \r\n\"Всеки четвъртък се провеждат срещи на място на ул. \"Граф Игнатиев\", с представители на строителя, възложителя, така че да могат хората да са информирани, да занят какво е текущото развитие\", обясни Крусев. На мястото обаче никой не успява да каже къде се намира тази приемна.", "date": "2018.11.22", "title": "Трамвай по \"Графа\" в навечерието на Коледа, обеща Столичната община"}
{"url": "https://www.bgonair.bg/reportazhi/2018-11-22/sobstvenikat-na-pitbula-nahapal-profesor-s-korenno-razlichna-versiya", "text": "\r\n Собственикът на питбула, който нахапа професор Иво Панов в \"Овча купел\", с коренно различна версия за случилото се. Според мъжа, който от 30 години живее в Канада, професорът първи е изритал няколко пъти кучето му. Според Симеон, стопанин на питбула, проф. Панов не казва истината. И всъщност кучето на професора нападнало първо.  Версия, която професор Панов отрича. Категоричен е, че отправяйки се към дома си с кучето си, чува викове. А собственикът на питбула се закани да съди проф. Панов.", "date": "2018.11.22", "title": "Собственикът на питбула, нахапал професор, с коренно различна версия"}
{"url": "https://www.bgonair.bg/bulgaria/2018-11-22/protest-blokira-podbalkanskiya-pat-v-sopot-i-karlovo", "text": "\r\n Протестите срещу ниските доходи и високите цени продължават. В Перник, след пътните блокади от миналата седмица, днес протестиращите организираха автошествие из града.  А нов мащабен протест блокира всички входове на бензиностанции в Сопот и Карлово, и затвори Подбалканския път София-Бургас.  Младежи спонтанно блокираха шосето като паркираха автомобилите си на пътя пред паметника на Иван Вазов в родния му град. На място пристигнаха полицейски екипи и жандармерия.  До напрежение не се стигна. Протестът продължи с автомобилно шествие до Карлово.  Там протестиращите преминаха през бензиностанциите в града и зареждаха за жълти стотинки своите резервоари. Образуваха се колони от автомобили.", "date": "2018.11.22", "title": "Протест блокира Подбалканския път в Сопот и Карлово"}
{"url": "https://www.bgonair.bg/denqt-on-air/2018-11-22/ataka-vmro-i-nfsb-obedineni-i-zaedno-na-evroizborite-poiska-patriot", "text": "\r\n Лидерите на \"Обединени патриоти\" да си говорят заедно на една маса, а не през медиите. Срещите да бъдат по-чести и да бъде намерен нормален тон на разговор. За това се обяви депутатът от \"Обединени патриоти\"  \" \", заяви той и поиска да бъде изяснена в по-кратки срокове позицията на ОП за явяване на евроизборите.  \" \", обясни Богданов. Марияна Николова от НФСБ се закле като вицепремиер на страната, а Богданов не вижда логика в предложението на Волен Сидеров да не бъде избиран наследник на подалия оставка Валери Симеонов. Той не намира и основания за исканата от лидера на \"Атака\" оставка на военния министър Красимир Каракачанов. \"Нелогично изглежда НФСБ да остане без свой представител там. Няма никаква обективна причина Красимир Каракачанов да подава оставка\", подчерта депутатът от ОП в  . Красимир Богданов добави, че се е запознал с бографията на Марияна Николова и е останал с впечатление, че тя има качества да заема този пост в държавата. И отбеляза, че е нормално да има известен толеранс от време, в който тя да може да проведе съответните срещи.", "date": "2018.11.22", "title": "\"Атака\", ВМРО и НФСБ - обединени и заедно на евроизборите, поиска патриот"}
{"url": "https://www.bgonair.bg/denqt-on-air/2018-11-22/naprezhenie-skandali-ostavki-ima-li-po-dobra-alternativa-na-upravlyavashtite", "text": "\r\n Според анализатори, ако партия \"Атака\" излезе от управляващата коалиция подкрепата лесно можела да бъде заменена с тази на \"Воля\". Междувременно Волен Сидеров коментира по-рано, че именно неговото настояване и желание довело до това да има управляваща коалиция. И напомни, че \"Атака\" е влизала самостоятелно в парламента, а другите две партии в коалицията - ВМРО и НФСБ, не са. \"Да, подкрепата може да бъде заменена лесно, но не на 100%. Предложенията, които се внасят от управляващите обаче не са изцяло съобразени с нашата политическа линия и обещанията, които сме дали пред избирателите\", каза в студиото на депутатът от \"Воля\" Пламен Христов. И уточни, че са еднакво остри в нападките си и срещу управляващи, и срещу опозиция. \"Нееднократно сме показвали, че в едни ситуации подкрепяме БСП, в други ГЕРБ. Всичко зависи от това дали те действат в интерес на българския народ\", допълни още той. Пред  Пламен Христов бе категоричен, че ако правителстото падне, няма какво по-добро да дойде на власт с изключение на \"Воля\".  , отсече народният представител.", "date": "2018.11.22", "title": "Напрежение, скандали, оставки... Има ли по-добра алтернатива на управляващите?"}
{"url": "https://www.bgonair.bg/direktno/2018-11-22/detsa-na-4-godini-s-palen-dostap-do-internet", "text": "Няколко изследваня показават, че деца на възраст около 4-5 години вече има достъп до интернет. А  ези , които са на 9 или 10 години имат профили в социалните мрежи. Това каза Антоанета Василева от Центъра за безопасен интернет. Тя припомни, че има разработени достатъчно приложения, които родителите могат да ползват и да наложат ограничене на съдържанието, до което децата им имат достъп. Димо Александров от Асоциация за домашно образование е на мнение, че от ранна възраст трябва да се говори с децата за опасностите, които има в инетрнет. Това е отговорност на родителите, смята той. Александров допълни,че децата могат да получават пъноценно образование в дома си, без да ходят на училище. Но законодателството в България не разпознава това като правилен модел.", "date": "2018.11.22", "title": "Деца на 4 години с пълен достъп до интернет"}
{"url": "https://www.bgonair.bg/economy/2018-11-22/predi-evroizborite-google-s-novi-pravila-za-politicheskite-reklami", "text": "Американската технологична компания Google ще разработи нови правила в Европа за повишаване на прозрачността на политическите реклами, предава  . Изявлението в четвъртък на подразделението на Alphabet Inc. идва след година на интензивни критики в глобален план относно това как популярните интернет услуги са ползвани за разпространение на погрешна информация по време на избори. Липсата на разкрития за това кой плаща за политически реклами е друга, особено коментирана тема. През септември Google, Facebook, Twitter и други технологични и рекламни компании съгласуваха съвместен кодекс за саморегулиране в Европа, чиято цел беше борбата с разпространението на „фалшиви новини“ онлайн. Като част от кодекса Google и Facebook поеха ангажимент да разработят инструменти за прозрачност на политическите реклами на Стария континент. В четвъртък Google обяви, че ще изисква от рекламодателите да подават заявление и съответно да получат потвърждение преди да могат да плащат за политическа реклама. Facebook също каза, че стартира подобен процес в Европа.", "date": "2018.11.22", "title": "Преди евроизборите: Google с нови правила за политическите реклами"}
{"url": "https://www.bgonair.bg/reportazhi/2018-11-22/predlagat-nova-taksa-za-televizor-v-zavedeniyata", "text": "\r\n Търговските обекти да плащат такса, ако използват телевизор. Идеята е на Асоциацията на българските радио и телевизионни оператори. В момента заведенията дължат на телевизиите възнаграждения за авторски права само ако имат такса вход - мярка, която според Асоциацията на българсктите радио и телевизионни оператори на практика не се прилага.  Затова идеята е изискването за входна такса да отпадне, но за сметка на това заведенията да плащат за всеки канал, който се излъчва в търговските им обекти.  Очаква се в най-скоро време предложенията да бъдат обсъдени в пленарната зала. ", "date": "2018.11.22", "title": "Предлагат нова такса за телевизор в заведенията"}
{"url": "https://www.bgonair.bg/economy/2018-11-22/balgarite-podkrepyat-byudzhet-2019-no-ne-i-kak-se-harchat-sredstvata", "text": "95% от българите подкрепят увеличението със 150 милиона лева на парите за хора с увреждания. Сериозна подкрепа в новия бюджет има увеличаването на пенсиите (93%), повишаването на минималната работна заплата (92%), увеличаване на парите за здравеопазване (87%). Данните са от изследване на център \"Тренд\", проведено сред 1004 души в периода 6-12 ноември. Изследването е по поръчка на \"24 часа\". Най-ниска подкрепа събират параметрите, свързани с повишаването на заплатите в бюджетния сектор (50%) и увеличаването на максималния осигурителен праг (52%), като въпреки това мнозинството от хората ги подкрепят. Традиционно мерките, свързани с намаляване на държавните разходи, са непопулярни сред хората, като единствената опция, която събира съществена подкрепа (75%), е намаляване на броя на заетите в държавната администрация. Съкращаването на броя на университетите по-скоро разполовява респондентите, въпреки че по-голямата част не подкрепят мярката (45%). Съкращаването на броя на културните институти, броя на линиите и влаковете на БДЖ и броя на болниците са мерки, които срещат огромно неодобрение, посочват социолозите. Там, където българинът вижда най-големи проблеми, са и сферите, в които според него трябва да се отделят повече средства, а именно – здравеопазване, социалната сфера и образованието.  Въпреки добрите макроикономически показатели, 85% от българите не усещат подобрената икономическа ситуация по своя джоб. Липсата на ефективност на публичните средства се осъзнава като един от сериозните проблеми. Практически в нито една сфера няма превес на мнението, че парите се харчат ефективно. Това до голяма степен е следствие от ниското доверие на гражданите спрямо институциите, а не толкова върху техните наблюдения по сектори, изтъкват от \"Тренд\". Сферите, в които българите традиционно намират за проблематични, пък се наблюдават най-сериозни натрупвания, като здравеопазването е типичен такъв пример. Една трета от българите следят дебатите около бюджета за 2019 г., докато 60% не го следят. Въпреки, че по-големият дял не са заинтересовани от параметрите, 65% от всички запитани смятат, че те са важни. Видимо най-младите остават най-незапознати. Изключения относно запознатостта при общата картина правят увеличението с 40 милиона лева на помощите за отопление, което е чуто/разбрано от малко над половината от всички анкетирани (53%), повишаването на максималния осигурителен праг (58%) и увеличаването на парите за здравеопазване (58%). Повишаването на минималната работна заплата, увеличението на учителските заплати и пенсиите пък е достигнало до най-много хора, съответно 82%, 75% и 74%. В демографските разбивки пък ясно личи, че сред заинтересованите лица (тези над 60 г.) почти всички (около 90%) са разбрали за предстоящото увеличение на пенсиите. Зададен е и въпрос, свързан с погасяването на държавните дългове, предвид намаляването им в последните години. Най-голям дял посочват, че не знаят или не могат да преценят (41%) и само 22% са на мнение, че моментът е подходящ. Изследването на център \"Тренд\" е възложено от \"24 часа\" и е проведено сред 1004 души чрез пряко полустандартизирано интервю \"лице в лице\" в периода 6-12 ноември 2018 г. Максимална грешка ± 3.1%.", "date": "2018.11.22", "title": "Българите подкрепят Бюджет 2019, но не и разпределението на средствата"}
{"url": "https://www.bgonair.bg/denqt-on-air/2018-11-22/politika-na-inat-taka-raboti-pravitelstvoto-zayavi-sotsialist", "text": "\r\n \"Надявах се, че ГЕРБ, правейки си поука във връзка с протесите, с исканията на хората за по-високи доходи и по-нормален живот, ще възприемат ветото на президента, но явно политиката напук не спира. Моето дълбоко убеждение е, че точно тя ще коства властта на това правителство\", заяви депутатът от БСП Христо Проданов в студиото на \" \", след като днес 130 народни представители гласуваха \"за\"  вдигането на данъците на старите коли и отхвърлиха президентското вето. Според него подадената оставка на Валери Симеонов чак след месец и половина постоянни протести и заемането на поста му от началника на неговия кабинет е точно такъв пример за политика напук. По неговите думи от БСП никога не са организирали протести. Той коментира, че никой не може да изкара гражданите на улиците насила, а причината е безизходицата, генерирана от управлението. Проданов беше категоричен, че чрез увеличаването на данъка се наказват най-бедните хора, и то за бедността им. \"В малките населени места, в които вследствие на водената политика са затворени училища, болници, аптеки и т.н. Тези хора масово имат коли за около по 500-1000 лева - стари автомобили, които им служат, за да си вършат неотложна работа\", заяви депутатът пред  . Според него държавната субсидия трява да се намали на 5-6 лева, но ако е 1 лев, то по-добре да я няма. По неговите думи този въпрос трябва да се обсъди и това предстои в редиците на БСП.", "date": "2018.11.22", "title": "Политика на инат - така работи правителството, заяви социалист"}
{"url": "https://www.bgonair.bg/economy/2018-11-22/maniyata-cheren-petak-nastapva-a-vie-gotovi-li-ste-da-gonite-otstapkite", "text": "Черният петък идва! А това радва както потребители, така и търговци (и сякаш повече вторите). Утре моловете ще се напълнят, отново няма да има места за паркиране, напрежението ще е на макс, потребителите ще \"гонят\" отстъпките, а търговците ще ликуват. Това ще се случи точно след ден. А вие готови ли сте? Според анализ на Black-Friday.global средностатистическият българин ще похарчи 410 лв. на 23 ноември, за когато са насрочени големите разпродажби. Всяка година почти във всички страни големите отстъпки в цените водят до поредни рекорди в оборотите и печалбата. Интересът към Black Friday у нас се повишава значително през последните години. В същото време 20% от годишните обороти на търговците се формират през ноември заради деня на големите намаления, пише  . Датата не се избира на случаен принцип. Черният петък е събитие, зародило се в САЩ, традиционно провеждащо се в първия петък след Деня на благодарността. В Европа навлиза по-късно като ежегодно събитие, но в българските магазини това става популярно едва през 2013 г. Според изследване, в което са включени 12 000 души, 43% от българите ще участват в чернопетъчните разпродажби (това е с 11 % повече от миналогодишното издание). При това повечето купувачи ще търсят изгодни предложения само в търговски центрове, а 28% предпочитат онлайн пазаруването. 30% от участвалите в изследването няма да се задоволят само с един канал за пазаруване и така ще обиколят както магазините в търговските центрове, така и ще се гмурнат в онлайн офертите. Във всяка от 55 проучени държави броят на транзакциите в интернет по време на Черния петък е нараствал значително в сравнение с всеки обикновен делничен ден. Пакистан застава на чело на класацията и отбелязва 11525% активност на онлайн купувачите. За сравнение в Тайланд пък отбелязват най-ниска активност спрямо останалите държави – само 46% повече от предходни години. Данните от изследването показват, че в някои държави, като Великобритания, Гърция и ЮАР, всяка трета онлайн транзакция се извършва през ноември. Резултатите показват също така, че в Черния петък най-голяма сума пари са готови да похарчат жителите на Северна Америка и Европа, а покупките на сравнително по-малки суми планират жителите от азиатските страни, като Пакистан, Малайзия и Филипините. В България купувачите са готови да дадат средно 410 лв. на големите разпродажби. Това надхвърля сумата, която германците и руснаците са способни да отделят в предпразничната истерия. Очаквано, никой не може да се съревновава с американците или канадците. Хората отвъд Океана са готови да похарчат над 800 лв., за да си напазаруват. Истерията покрай Черния петък не е обхванала само купувачите. Търговците също усилено се готвят за заветния ден, в който печалбите ще вземат връх. Средното намаление в българските онлайн магазини е 51%. Според предвидените разходи за покупки, българинът може би ще спести близо 430 лв., ако се възползва от офертите. Най-търсените стоки са дрехи, електроника и обувки, показва още проучването. Анкетираните са поставили на последно място книги, спортни стоки и бельо. В България тази година могат да се очакват до 80% намаления на електроника и до 60% - на смартфони. Според най-голямата търсачка Google Черният петък е развълнувал най-много жителите на Кюстендил, София-област и София-град, както и Габрово, Смолян и Ловеч. През последните години все по-популярен става и Кибер понеделникът, който се състои веднага след Черния петък. Тогава потребителите масово пазаруват стоки с отстъпки онлайн. Ако покупката е направена онлайн, потребителите трябва да знаят, че имат право да върнат покупката в 14-дневен срок. От това правило са изключени хотелски резервации и хигиенни стоки, припомнят от европейския потребителски център. След още 14 дни търговецът е длъжен по закон да върне парите на купувача. По време на Черния петък потребителите трябва да са изключително внимателни за мними оферти и измамни търговци. От центъра съветват купувачите да проучват предварително електронните магазини, от които искат да поръчат – в адреса на линка задължително трябва да има S (https://), както и катинарче, което е знак за сигурност.", "date": "2018.11.22", "title": "Манията \"Черен петък\" настъпва... А вие готови ли сте да \"гоните\" намаленията?"}
{"url": "https://www.bgonair.bg/bulgaria/2018-11-22/deputatite-othvarliha-vetoto-na-radev-po-visoki-danatsi-za-starite-koli-shte-ima", "text": "\r\n Собствениците на стари коли ще плащат по-високи данъци от догодина. Със 130 гласа \"за\" депутатите отхвърлиха ветото на президента върху текстовете в Закона за корпоративното подоходно облагане. \r\nС поправките при определянето на налога се добавя и екологичен компонент, който зависи от екологичната категория на превозното средство. Така на колите, които имат категория под Евро 3, ще се увеличи данъкът. Мнозинството припомни: целта е да се намали употребата на автомобили, които не отговарят на екостандартите. И обещава: поскъпването ще бъде минимално. Президентът Радев обаче не се съгласи, че увеличението на данъка ще стимулира замяната на по-старите автомобили с по-нови и ще доведе до постигане на търсения екологичен ефект. Той наложи вето и върху текстовете в Закона за корпоративното подоходно облагане, с които се отлага реформата за таксата върху битовите отпадъци, въвеждането на по-високи данъчни ставки за имоти в населени места от Списъка на курортите в България и върху промените в Закона за митниците. Зад ветото на президента Радев застанаха само от БСП и ДПС. \r\nСнимка: Димитър Кьосемарлиев (Bulgaria ON AIR)", "date": "2018.11.22", "title": "Депутатите отхвърлиха ветото на Радев, по-високи данъци за старите коли ще има"}
{"url": "https://www.bgonair.bg/sutreshen-blok/2018-11-22/nso-i-prezidentshata-otnovo-v-skandal-vozi-li-se-radeva-v-nasreshtnoto", "text": "\r\n Националната служба за охрана проверява инцидента с кола на службата. В социалните мрежи се появи видеоклип, на който се вижда как служители на НСО спорят с полицията. Предполага се, че в колата е била жената до президента Румен Радев - Десислава Радева.  Човекът, заснел клипа, разказва, че автомобилът на президентшата се е движил в насрещното и е бил спрян от полицията. Оттам обясниха, че е имало пререкания, но не се е стигнало до съставяне на акт за нарушение.  От Националната служба за охрана съобщиха, че ако в хода на проверката бъдат установени неправомерни действия от страна на служители на НСО, спрямо тях ще бъдат предприети всички предвидени в закона мерки. Свидетелят на случилото се Богдан Асенов коментира случката пред Bulgaria ON AIR. Той е категоричен, че е видял от колата, направила нарушението, да слиза именно Десислава Радева. \"Колата на НСО навлезе в насрещното без светлинен и звуков сигнал, спря пред магазина, служителка на НСО отвори вратата на г-жа Радева и тя влезе в магазина. Малко след това дойде служител на КАТ и направи забележка на служителката на НСО\", обясни Асенов. Свидетелят на случката твърди също, че Радева посещава поне 2-3 пъти в месеца този магазин, а освен това и друг път се е случвало автомобилът на НСО да навлиза в насрещното. \"Служителят на КАТ и госпожата от НСО спореха кой е от повече години в системата. Думите на госпожата от НСО бяха: \"Защо ние, служителите на НСО, винаги имаме проблеми с КАТ\". Хареса ми, че полицаят не се притесни да направи забележка\", завърши Асенов.", "date": "2018.11.22", "title": "НСО и президентшата отново в скандал: Вози ли се Радева в насрещното?"}
{"url": "https://www.bgonair.bg/sutreshen-blok/2018-11-22/demokratsiyata-ni-e-smeshna-i-izlagana-a-nie-sme-marionetki-podcherta-psihiatar", "text": "\r\n Остана ли политическо достойнство в българския политически живот и можем ли да видим смисъла на промяната? Последните властови рокади предизвикаха недоумение в част от обществото. Протестите из цялата страна затихват, но постигнаха ли целите си?  По отношение на новоназначената Марияна Николова, която досега бе шеф на парламентарната група на НФСБ, а от вчера заема овакантения пост на бившия вече вицепремиер Валери Симеонов, психиатърът д-р Николай Михайлов отбеляза, че изборът ѝ е несъстоятелен. \"В какво се е доказала Марияна Николова? Само в тесния политически кръг на Валери Симеонов. Човек трябва да бъде проверяван на предварителни етапи. Това е цирков компромис. Симеонов няма ясна представа как да се държи на определено равнище на отговорност. Той не може да влезе в политическия ход. Не може да синтезира политическа реч\", посочи гостът в \"България сутрин\".  По линия на гражданските протести из страната психиатърът отбеляза, че Бойко Борисов се измъква от тази криза. \"Той прави прокси атаки, като това да мобилизира елита на бизнеса – собствените му хора, като Домусчиев. Кой на кого е човек е неизвестно, но работят заедно, което е истинският въпрос. Премиерът не знае за живота на протестиращите. Те може да са малко, но много ги съзерцават\", каза д-р Михайлов.  \"Когато министър-председателят се отказва да тематизира кризата, това не означава, че той не говори за нея. Точно обратното – той постоянно говори за нея, като не я споменава. Това предизвиква реакция на нетърпение. Това е много несериозно. Така не може. По-скоро да каже какво мисли за тези протестиращи. Борисов заседна във властта. Специализира да жъне победа след победа, разви самочувствие, но се събраха много хора, които го недолюбват. Той изтъква, че България расте, но инвеститори така и не идват. Юнкер може да напише всякакви доклади за България, защото вече е уморен, както от длъжността си, така и от страната ни. Какъв е този мониторинг? Той е смехотворен. Правосъдието ни е катастрофа\", категоричен бе анализаторът.  Според д-р Михайлов до предсрочни избори ще се стигне само след драстична дестабилизация на властта и паника от страна на Борисов.  \"Младите в протестите са хора на акцията. Те биха избрали да действат, независимо от призванието и целите. Има голямо несъвпадение между управляващи и управлявани. Левицата лъже, че може да управлява. Не са способни. И вероятно вярват, че са омагьосани да се провалят. Корнелия Нинова има предимство – електоратът е с нея. Тя се изживява като Жана д‘Арк\", добави още гостът пред Bulgaria ON AIR.  \"Президентът няма никакво колебание, че става дума за власт, която толерира огромни нива на корупция. Това е олигархат около действащата власт – Борисов плюс ключови хора, като Домусчиев и Пеевски. Тези имена са обществено табу, чието споменаване носи последствия. Демокрацията ни е смешна, излъгана, а ние сме марионетки в нея. Властта е криминализирана. Изборите са процес на вербуване на електоратите, с които партиите могат да правят после каквото си поискат. Уви, не можем да ги поправим, защото тези, които ни управляват са това, което сме заслужили. Българският политически живот трябва да се приема стоически\", обобщи за финал д-р Николай Михайлов.", "date": "2018.11.22", "title": "Демокрацията ни е смешна и излъгана, а ние сме марионетки, подчерта психиатър"}
{"url": "https://www.bgonair.bg/bulgaria/2018-11-22/simeonov-v-parlamenta-kade-da-sedne-na-myastoto-na-siderov", "text": "\r\n Валери Симеонов се завърна отново в парламента. Бившият вицепремиер седна на депутатската банка, а това става на фона на брожения в малката коалиция. Първият ден от новата му длъжност премина в засилен медиен интерес.  Още с идването си в Народното събрание Валери Симеонов влезе директно в пленарна зала. Той моментално седна на депутатската банка, на която по традиция седи лидерът на \"Атака\" и председател на \"Обединените патриоти\" в парламента Волен Сидеров.  \n Самият Валери Симеонов с усмивка коментира този факт и каза, че е станало погрешка. Волен Сидеров обясни, че нямал конкретно място, а бил само част от всички 240 депутати. Двамата все още не са се засичало в сградата на Народното събрание. Валери Симеонов прекарва по-голямата част от времето си в пленарна зала, а Сидеров в кабинета на зам.-председателя на парламента Явор Нотев.  Симеонов отрича да има амбиции да оглави парламентарната група на \"Патриотите\", а Сидеров отрича да се притеснява. Лидерът на НФСБ не се притеснява от факта, че \"Атака\" не подкрепи кандидатурата на Марияна Николова, която вчера зае позицията на вицепремиер.  Волен Сидеров обясни, че не е познавал Николова и поради тази причина не е разписал кандидатурата ѝ. Но е склонен да разговаря с нея, предаде Мария Папазова. ", "date": "2018.11.22", "title": "Симеонов в парламента: Къде да седне – на мястото на Сидеров"}
{"url": "https://www.bgonair.bg/bulgaria/2018-11-22/plovdiv-s-merki-sreshtu-mrasniya-vazduh-v-grada-investira-14-mln-lv", "text": "\r\n Пловдив с мерки срещу мръсния въздух в града. Основно те ще бъдат насочени към това отоплението на твърдо гориво, което е основен замърсител, да бъде заменено с по-екологично. Общината в Пловдив ще инвестира общо 14 млн. лв., а жителите на града ще могат да кандидатстват за ново модерно отопление. За целта те трябва да върнат стария си отоплителен уред и да отговарят на различни критерии.  Предстои Общината да направи проучване на домакинствата за техните нагласи за смяна на отоплението, което да приключи до март следващата година. Пловдив заема едно от челните места по замърсяване с фини прахови частици.  Данните сочат, че 70% от замърсяването идва от бита и много малък процент от автомобилните газове. В момента над 18 хиляди домакинства в града се отопляват на твърдо гориво. За миналата година нивото на фини прахови частици в градове като София, Пловдив, Благоевград и Варна е било около 30 пъти над нормата. Според проучване на Европейската агенция по околната среда България, Румъния и Унгария са страните с най-мръсен въздух в Европейския съюз, а у нас мръсният въздух убива 15 хиляди души на година.", "date": "2018.11.22", "title": "Община Пловдив с мерки срещу мръсния въздух в града, инвестира 14 млн. лв."}
{"url": "https://www.bgonair.bg/bulgaria/2018-11-22/desislava-radeva-kategorichna-ne-izpolzvam-eskort-na-nso", "text": "Съпругата на президента Румен Радев - Десислава Радева, опроверга появилата се информация, че е била в автомобила на НСО, който вчера е бил спрян от полицията заради движение в насрещното платно на столичния булевард \"Фритьоф Нансен\".  В профила си в социалните мрежи тя пише, че не използва брониран автомобил и ескорт и не управлява кола на службата за охрана.  Коментарът ѝ идва след появил се също в социалните мрежи видеоклип, на който се вижда как служители на НСО спорят с полицията. Предполага се, че в колата е била именно Десислава Радева.  От Националната служба за охрана съобщиха, че случаят ще бъде проверен и ако бъдат установени неправомерни действия от страна на служители на НСО, спрямо тях ще бъдат предприети всички предвидени в закона мерки.", "date": "2018.11.22", "title": "Десислава Радева категорична: Не използвам ескорт на НСО"}
{"url": "https://www.bgonair.bg/bulgaria/2018-11-22/resheno-limit-ot-5000-leva-obezshtetenie-pri-smart-v-katastrofi", "text": "Лимит от 5000 лева на обезщетенията при смърт в катастрофи гласуваха окончателно депутатите днес.  Лимитът обаче е за роднини извън най-тесния семеен кръг - родители, брат, сестра и всеки, който може да докаже трайна емоционална връзка със загиналия. За най-близките роднини лимит няма да има.  Новите промени се наложиха, за да не се налага оскъпяването на \"Гражданската отговорност\". Предстои да се разработи конкретна методика за изчисляване на обезщетенията.", "date": "2018.11.22", "title": "Решено: Лимит от 5000 лева обезщетение при смърт в катастрофи"}
{"url": "https://www.bgonair.bg/bulgaria/2018-11-22/nalozhiha-myarka-podpiska-na-studenta-nadraskal-pametnika-na-savetskata-armiya", "text": "\r\n 22-годишният студент, надраскал Паметника на съветската армия ден преди посещението на френската националистка Мари Льо Пен, остава на свобода.  Софийският градски съд потвърди мярката му за неотклонение \"подписка\".  Според съдия Мина Мумджиева прокуратурата няма основание да твърди, че постъпката му е извършена с особени цинизъм и дързост.  А съдът се мотивира - нямало нецензурни елементи в надписа, гласящ \"Бежанци, добре дошли, Льо Пен - върви си вкъщи\".  Според съда текстът не е обиден и е израз на гражданска позиция, но е поставен на неподходящо място. Решението на съда е окончателно. ", "date": "2018.11.22", "title": "Наложиха мярка \"подписка\" на студента, надраскал Паметника на съветската армия"}
{"url": "https://www.bgonair.bg/bulgaria/2018-11-22/puskat-dvizhenieto-na-po-zhp-liniyata-petrich-blagoevgrad", "text": "\r\n До часове ще бъде пуснато движението на влаковете по жп линията Петрич-Благоевград. От неделя вечер трасето беше затворено, след като влак дерайлира, заради паднала на релсдите 50-тонна скала.  Към момента все още се извършват действия по релсовия път. Днес се очаква първият влак да премине през дефилето. Според специалистите няма опасност от падащи камъни, а днес от болницата бяха изписани и началник-влакът и един от пострадалите пътници.", "date": "2018.11.22", "title": "Пускат движението по жп линията Петрич-Благоевград"}
{"url": "https://www.bgonair.bg/bulgaria/2018-11-22/ninova-se-oplaka-bila-presledvana-ot-mvr-v-yambolsko", "text": "Лидерът на БСП Корнелия Нинова обвини управляващите, че е била следена от полицията по време на срещите си в Ямболско и настоя, че тези действия са били извън рамките на закона. \"Посетих село Малко Шарково, Голямо Шарково и град Болярово, за да се срещна със земеделските производители, чиито животни бяха убити заради съмнения за чума. Навсякъде бях посрещната от полиция\", разказа Нинова, цитирана от  . Тя уточни, че когато е питала защо има толкова много полиция, униформените са ѝ отвърнали, че изпълняват нареждания от София и не трябвало \"да я изпускат от очи\". \"Подобно нещо може да се случи по силата на Закона за събранията, митингите и манифестации, който задължава организаторите на събранието или митинга да вземат необходимите мерки и да осигурят полицейско присъствие. Организаторът на тези срещи е БСП и не сме поискали полиция. Това може да се случи на основание на друг закон – Закон за местното самоуправление и местната администрация, където се казва, че кметът може да поиска такова присъствие заради сигурността на мероприятието. Кметовете на населените места, в които бяхме не са поискали такова присъствие. Следователно всичко това беше извън рамките и нормите на закона\", каза Нинова. Снимка: Димитър Кьосемарлиев (Bulgaria ON AIR)", "date": "2018.11.22", "title": "Нинова се оплака, била преследвана от МВР в Ямболско"}
