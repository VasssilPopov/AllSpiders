{"url": "https://www.bgonair.bg/world/2018-12-15/300-000-ot-razpilenite-kray-nyu-dzharsi-banknoti-gi-nyama", "text": "Над 500 000 долара изпаднали от брониран камион на магистрала в североизточния американски щат Ню Джърси. Близо 300 000 от тях все още не са намерени, предаде Асошиейтед прес, като се позова на местната полиция. Два сака с пари изпаднали от камиона в четвъртък. Единият съдържа 370 000 долара, а другият - 140 000. Парите изхвърчали през отворена задна врата, която имала механичен проблем. Много шофьори спрели и се втурнали да събират долари. В резултат се стигнало до две катастрофи. Хора събрали и върнали 216 000 долара. Останалите 294 000 за момента липсват.", "date": "2018.12.15", "title": "$300 000 от разпилените край Ню Джърси банкноти ги няма"}
{"url": "https://www.bgonair.bg/world/2018-12-15/bag-vav-facebook-razkril-snimki-na-nad-6-mln-potrebiteli", "text": "Бъг в социалната мрежа Facebook е довел до разкриването на личните снимки на 6 милиона и 800 000 потребители без тяхното позволение.  Проблемът е бил в продължение на 12 дни през септември, но за него се разбра eдва сега.  От компанията уточниха, че проблемът вече е отстранен и обещават, че зaceгнaтитe щe бъдaт yвeдoмeни личнo.  Това е поредната грешка от серията проблеми с личните данни, които Facebook разкри тази година. ", "date": "2018.12.15", "title": "Бъг във Facebook разкрил снимки на над 6 млн. потребители"}
{"url": "https://www.bgonair.bg/world/2018-12-15/zhan-klod-yunker-otnovo-shokira-horata-sas-stranno-povedenie", "text": "Председателят на Европейската комисия Жан-Клод Юнкер отново изненада с любопитни жестове. При пристигането си за последната среща на върха на евролидерите в Брюксел, той разроши косата на една от сътрудничките си. Секунди след това, поздравявайки друга служителка, той изимитира човек, на когото му е студено. В началото на една от пресконференциите, Юнкер рязко хвърли папка на земята. Не стана ясно дали причината за това е било раздразнението му около преговорите за Brexit.", "date": "2018.12.15", "title": "Жан-Клод Юнкер отново шокира хората със странно поведение"}
{"url": "https://www.bgonair.bg/world/2018-12-15/naprezhenie-v-solun-politsiyata-razprasna-protestirashti-sreshtu-sdelkata-s-makedoniya", "text": "Напрежение в Солун. Гръцката полиция използва сълзотворен газ, за да разпръсне антиправителствени демонстранти. Хората се бяха събрали, за да протестират срещу споразумението с Република Македония за нейното име. Участниците в протеста провокираха плътния полицейски кордон в града. В този момент там премиерът Алексис Ципрас говореше пред свои привърженици. Споразумението предвижда бившата югославска република да се преименува на Република Северна Македония. В замяна Гърция ще оттегли възраженията си срещу нейното присъединяване към НАТО и Европейския съюз. Противниците на сделката в Гърция твърдят, че тя няма да опази древното гръцко наследство и ще представлява потенциална заплаха за териториалната цялост на страната.", "date": "2018.12.15", "title": "Напрежение в Солун: Полицията разпръсна протестиращи срещу сделката с Македония"}
{"url": "https://www.bgonair.bg/world/2018-12-15/obezshteteniya-v-razmer-na-38-mln-evro-za-zhertvite-na-atentata-v-berlin-prez-2016-g", "text": "Две години след терористичната атака на коледния пазар в Берлин повече от 170 роднини на убитите и ранените получиха почти общо 3,8 милиона евро в обезщетения. Това пише германският седмичник Die Zeit. Тази сума беше посочена от трите компетентни органа, Федералната служба на правосъдието със фонд за нуждаещите се, Берлинската държавна служба за здравеопазване, социално дело и помощ за жертвите на пътя. Сумата ще се увеличи в бъдеще. В много случаи са се изплащали не само еднократно големи суми за обезщетение, но са отпускани и дългосрочните плащания на месечни основни пенсии, информира  . Сборът от еднократните суми за жертви и близки досега възлиза на 3 075 000 евро, както съобщи Федералното министерство на правосъдието. Най-голямата единична сума от тях е била 350 000 евро за много сериозно ранен човек. Тези така наречени доброволни плащания за федерални затруднения се изплащат на оцелелите от терористични актове и екстремистки атаки. През лятото федералното правителство е утроило сумите с обратна сила. Към това оцелелите като вдовици, вдовици, сираци, половин сираци и сериозно ранени ще получат месечни основни пенсии. Размерът на сумата зависи от размера на щетите и по закон е между 141 и 736 евро. Разходите за медицински лечения и терапии също бяха покрити. Получени са 192 заявления. Повечето от тях бяха предоставени. На 19 декември 2016 г. тунизиецът Анис Амри връхлетя на коледния базар на Breitscheidplatz с камион. Дванадесет души загинаха, повече от 70 бяха ранени, много бяха с травми. Проучвания на ZEIT ONLINE разкриха, че Амри и двама съучастници първоначално са планирали нападение с експлозиви. Берлинската държавна служба за наказателно разследване несъзнателно осуети този план.", "date": "2018.12.15", "title": "Обезщетения в размер на 3,8 млн. евро за жертвите на атентата в Берлин през 2016 г."}
{"url": "https://www.bgonair.bg/oporni-hora/2018-12-15/slavcho-velkov-evropa-ima-nuzhda-ot-edinna-obshta-strategiya-za-protivodeystvie-na-terorizma", "text": "\r\n Славчо Велков: Европа има нужда от единна обща стратегия за противодействие на тероризма. Не е ефективно разбирането всяка страна да действа според националното си законодателство и само ако се почувства заплашена. Ако не се постигне съгласие за сътрудничество в ЕС, няма да има добри резултати в тази обща кауза. Последните промени гласувани в ЕП, няма да доведат до нищо! Те са пожелателни!", "date": "2018.12.15", "title": "Славчо Велков: Европа има нужда от единна обща стратегия за противодействие на тероризма"}
{"url": "https://www.bgonair.bg/world/2018-12-15/eksploziya-na-goryashta-sgrada-vav-nyu-york-rani-12-dushi", "text": "\r\n Впечатляващи кадри се появиха в интернет от пожар в Ню Йорк. Докато десетки огнеборци се опитват да овладеят стихията, обхванала цели шест сгради, избухва експлозия.  Тя срутва част от покрива на едно от зданията. 12-ет души са пострадали, сред които 7 пожарникари. За щастие, няма загинали. Причините за експлозията се разследват.", "date": "2018.12.15", "title": "Експлозия на горяща сграда във Ню Йорк рани 12 души"}
{"url": "https://www.bgonair.bg/world/2018-12-15/zhaltite-zhiletki-otnovo-zavzeha-shans-elize", "text": "Пета поредна събота протести на \"жълтите жилетки“ във Франция. За разлика от предните седмици, днес демонстрациите са по-малобройни и значително по-спокойни.  В някои райони протестиращите почетоха с минута мълчание жертвите на атентата край коледния базар в Страсбург.  Няколко хиляди души се събраха в Париж. Както всеки път, на места в града избухнаха сблъсъци между анархисти и полиция. Най-малко 70 души вече са задържани.  Редица музеи, станции на метрото и десетки луксозни бутици остават затворени. 8 хиляди полицаи и жандармеристи охраняват френската столица. Броят им в цялата страна е близо 70 хиляди.  \"Жълтите жилетки“ продължават да протестират и в Белгия. Снощи пътна блокада близо до границата с Франция е взела и жертва. Шофьор, движещ се с висока скорост по магистралата, се е забил в спряла колона от автомобили.", "date": "2018.12.15", "title": "\"Жълтите жилетки\" отново завзеха \"Шанс Елизе\""}
{"url": "https://www.bgonair.bg/bulgaria/2018-12-15/ofitsialno-otkrivat-ski-sezona-v-borovets-i-bansko", "text": "Официално откриват ски сезона в Боровец и Банско. В курорта в Пирин на официалното откриване ще присъстват ски легендите Патрик Ортлиб и Марк Жирардели. Откриването е насрочено за 18 часа, след него ще има и празнична заря. По традиция в Боровец сезонът откри ски легендата Петър Попангелов. И на двете места условията за зимен туризъм са добри. Този сезон цените на дневните карти за лифтовете и в двата курорта са поскъпнали. Най-голямо е увеличението при дневните карти в Банско - от 58 на 65 лева, а цената в Боровец и Пампорово се вдига от 55 на 58 лева.", "date": "2018.12.15", "title": "Официално откриват ски сезона в Боровец и Банско"}
{"url": "https://www.bgonair.bg/bulgaria/2018-12-15/donorska-misiya-spasi-trima-tezhko-bolni", "text": "Поредна донорска мисия беше осъществена от лекари от Военно-медицинската академия, Александровска болница и Военновъздушните сили. С военен самолет \"Спартан\" от Варна до София бяха транспортирани експлантираните органи. Донорът е жена на 54 години, изпаднала в мозъчна смърт. Въпреки трудния за тях момент, близките ѝ дават съгласие за донорство. Във ВМА вече са присадили черния дроб на 31-годишен мъж. Бъбреците се очаква да бъдат присадени днес на двама души на хемодиализа в Александровска болница. От началото на годината това е 15-та донорска ситуация, като извършените трансплантации са 35.", "date": "2018.12.15", "title": "Донорска мисия спаси трима тежко болни"}
{"url": "https://www.bgonair.bg/oporni-hora/2018-12-15/nov-zakon-bori-nelegalnoto-proizvodstvo-na-alkohol-i-tsigari", "text": "\r\n Нов закон бори нелегалното производство на алкохол и цигари! Депутатите го гласуваха тази седмица на второ четене. Всеки, който произвежда нелегално алкохол или тютюневи изделия без разрешително, да се наказва с лишаване от свобода от 1 до 6 години и глоба от 20 000 до 100 000 лева. Лице, което изготвя, държи или укрива предмети, предназначени за изграждане на съоръжения за производство на алкохол, алкохолни напитки или тютюневи изделия, ще се наказва с лишаване от свобода до 3 години. Според Емил Димитров- Ревизоро, предколедно ситуацията в малката коалиция е спокойна. Разговаряли са с Волен Сидеров и той категорично казал, че няма желание и намерение да оглави евролистата!", "date": "2018.12.15", "title": "Нов закон бори нелегалното производство на алкохол и цигари!"}
{"url": "https://www.bgonair.bg/reportazhi/2018-12-15/6-godishnata-zara-kam-dyado-koleda-za-podarak-iskam-da-prohodya", "text": "\r\n В навечерието на най-светлия християнски празник, 6-годишната Велизара написа писмо до Дядо Коледа. Тя не иска подаръци. Моли белобрадия старец да проходи. След претърпени 10 операции в България, лекари от Сърбия дават шанс за подобрение на малката Зара, която е с тежката диагноза - прогресивно вътрешна хидроцефалия. 45 000 евро са средства непосилни за семейството ѝ. \"Скъпи Дядо Коледа, пиша ти това писмо, защото имам желание за тази Коледа. Надявам се, че някой ден ще мога да стоя самостоятелно на собствените ми крачета, да опознавам света със собствените си очи и да мога да кажа на мама колко много я обичам“, това е само част от писмото на 6-годишната Зара. Велизара преминава през 10 операции в България, а отскоро лекари от Нови Сад ѝ дават шанс за подобрение чрез трансплантация на костен мозък със стволови клетки. В София, както и в други градове са поставени кутии за дарения. Във Facebook страницата \"Запази усмивката на Зара“ всеки, който желае, може да намери повече информация и дарителска сметка.", "date": "2018.12.15", "title": "6-годишната Зара към Дядо Коледа: За подарък искам да проходя"}
{"url": "https://www.bgonair.bg/reportazhi/2018-12-15/mazh-izrasnal-v-dom-za-siratsi-nameri-i-varna-portmone-s-golyama-suma-pari-v-smolyan", "text": "\r\n Мъж, израснал в дом за сираци, намери портмоне с голяма сума пари и документи и го върна на собственика му. Благородната постъпка е от Смолян. 29-годишният Илия Савов намерил портмонето на тротоар в близост до магазин. След като видял, че е пълно с пари и за момент не помислил да го задържи, а влязъл в близкия магазин, за да потърси собственика му. В този момент в търговския обект влязла и жената, собственик на портфейла.  Илия е израснал в дом за сираци в Широка лъка. И преди е намирал пари и документи и винаги ги е връщал.", "date": "2018.12.15", "title": "Мъж, израснал в дом за сираци, намери и върна портмоне с голяма сума пари в Смолян"}
{"url": "https://www.bgonair.bg/bulgaria/2018-12-15/mrazovito-vreme-ni-ochakva-v-sabotniya-den-dazhd-snyag-i-poleditsi", "text": "Днес ще се задържи облачно, със слаби превалявания от дъжд, в северните и планинските райони - от сняг, пише  . Максималните температури ще са от около 0 градуса по Целзий на места в северозападните, до 10-12 градуса в крайните югозападни райони и Южното Черноморие, съобщиха от Националния институт по метеорология и хидрология при Българската академия на науките. В Северозападна България и на места по поречието на Дунав има условия за поледици. Ще духа слаб югоизточен, в северните и източните райони - умерен източен вятър. Атмосферното налягане е ще се задържи малко по-ниско от средното за месеца. Над Черноморието ще бъде облачно с валежи от дъжд. Ще духа умерен източен вятър. Максималните температури на въздуха: 8-12 градуса. Температурата на морската вода е 8-9 градуса. Вълнението на морето ще е 3-4 бала. Над планините ще бъде облачно и мъгливо, на места със слаби превалявания от сняг. Ще духа умерен до силен юг-югозападен вятър и с него температурите ще се повишават, така че валежите от сняг в по-ниските части ще преминават в дъжд. Максималната температура на височина 1200 метра ще е около 5 градуса, на 2000 метра - около минус 1 градус.", "date": "2018.12.15", "title": "Мразовито време ни очаква в съботния ден - дъжд, сняг и поледици"}
{"url": "https://www.bgonair.bg/bulgaria/2018-12-15/dni-predi-rozhdestvo-prodavat-ni-vnosni-pouvehnali-elhi", "text": "Дни преди Рождество в някои магазини и по пазарите започнаха да се предлагат живи коледни дръвчета, които обаче на практика са поувехнали. Почти във всички случаи става дума за вносни растения. Според специалист продаваните големи елхи и борчета са с минимални количества почва в корените си и това намалява шанса им да оцелеят след празниците, като бъдат засадени. Най-важното е надземната част на растението да съответства на обема на почвата в саксията. По думите му сега се продават коледни дръвчета с височина от 1,50 м, а корените им са в саксия с обем едва от 5 литра, като целта е да се спестява от транспортни разходи. Така шансът им да оцелеят е много малък. \"За смърч или ела в саксия с височина от около 1 метър саксията трябва да бъде с вместимост от поне 25 л. Само при това положение шансът за оцеляване е над 80%. Във въпросните по-обемни саксии дръвчето може да расте повече време, но не по-дълго от 2 до 3 години“, казва лесовъд. Той съветва живата елхичка да бъде държана не повече от 14-15 дни, защото на топло в помещението се увеличава отделянето на влага. И тази година се акцентира на предлагането на живи дръвчета в саксии. Най-търсени били от 0,70 до 1,50 м, защото са по-удобни за жилищата, пише  . Около 17 хиляди коледни дръвчета са предложили на пазара от предприятието в Смолян, като 13 000 от тях са отсечени, а останалите - в саксии. Сред най-търсените са смърчът и елата. Смърчът е по-кичест, а елата малко по-рехава. На елата обаче, докато е на топло, по-трудно й капят игличките, а смърчът след десетия ден започва да жълтее и да окапва. Масовият потребител обаче не прави разлика между дървесните видове и приема всичко за коледна елха. Живите елхи в зависимост от възрастта им и саксията се продават на цена от 4 до 22 лв. Със заповед на земеделския министър цената по тарифа \"на корен“, на която се продават от държавните предприятия отсечените коледни дръвчета до 1 м, е 3 лв., от 1 до 2 м е 3,50 лв. Над 2 метра цената е 3,50 плюс 3 лв. за всеки метър нагоре. По информация, предоставена на \"Монитор\" от Изпълнителната агенция по горите (ИАГ), през тази година държавните горски предприятия и ловните стопанства могат да предложат за нуждите на пазара, в зависимост от търсенето, общо 30 139 отсечени коледни дръвчета, а тези в саксия са почти 13 500.", "date": "2018.12.15", "title": "Дни преди Рождество: Продават ни вносни поувехнали елхи"}
{"url": "https://www.bgonair.bg/bulgaria/2018-12-15/samoubiystvo-e-osnovnata-versiya-za-smartta-na-shefa-na-kat-kazanlak", "text": "\r\n Самоубийство е основната версия за смъртта на шефа на КАТ-Казанлък. Това заяви районният прокурор Таня Димитрова. В близост до трупа на Тодор Николов са открити пари, тефтерче и револвер. Проверява се и версията склоняване към самоубийство. След две денонощия в неизвестност, шефът на КАТ-Казанлък беше открит прострелян в колата си, близо до казанлъшкото село Бузовград. Според прокуратурата откритите вещи биха могли да са индикации за корупционни практики. Дали е имало такива, както и какво е съдържанието на тефтерчето - тепърва ще се изяснява. Все още не е ясно каква е откритата до колата на Николов сума. 44-годишният мъж работи в системата на МВР от 10 години.", "date": "2018.12.15", "title": "Самоубийство е основната версия за смъртта на шефа на КАТ-Казанлък"}
{"url": "https://www.bgonair.bg/bulgaria/2018-12-15/mazh-zadigna-figurka-na-elencheto-rudolf-pred-ofis-sgrada-v-stolitsata", "text": "\r\n Стотици потресени потребители в социалните мрежи заради нагла кражба в столицата. Мъж задигна голяма фигурка на еленчето Рудолф пред офис сграда в квартал \"Лозенец\". Потребител е качил снимки и видеоклип от кражбата във Facebook. Той моли за помощ за разпознаването на крадеца.", "date": "2018.12.15", "title": "Кражба на фигурка на еленчето Рудолф пред сграда в столицата разбуни социалните мрежи"}
