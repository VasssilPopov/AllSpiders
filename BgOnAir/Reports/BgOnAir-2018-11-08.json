{"url": "https://www.bgonair.bg/science/2018-11-08/a1-predlaga-namaleniya-do-60-za-izbrani-smartfoni", "text": "\r\n \"Черният петък\" е на 23 ноември и част от потребителите очакват големите намаления. Но тази година А1 ще спести бързането, за да не свършат наличностите и борбата с непознати в магазина.  През следващите почти три седмици А1 ще предлага избрани смартфони с до 60% отстъпка. Сред намалените модели са както нисък и среден клас устройства като Huawei Y5 и А1 Smart N9, които се предлагат с 60% намаление, така и висок клас устройства като Samsung Galaxy S9 Plus, който се предлага с 20% отстъпка. Научете повече за \"черните седмици\" от . A1 се включи в инициативата на Българската мрежа на Глобалния договор на ООН , отваряйки вратите на централния си офис и посрещна 150 деца на свои служители. Професионалисти от различни области в телекома запознаха децата с професии. Бъдещи фотографи, инженери, дизайнери, художници и лекари, IT специалисти, спортисти и директори, си говориха с тях за програмиране, за музика, за това колко е важно да си прецизен и бърз, да намираш правилен път към всеки и да решаваш ежедневните работни ситуации. Ето го и новия въпрос на А1: До колко процента е намалението на избрани смартфони от А1 до 25 ноември? Отговаряйте правилно с коментар на   и може да спечелите Xiaomi Redmi Note 6A.", "date": "2018.11.08", "title": "А1 предлага намаления до 60% за избрани смартфони"}
{"url": "https://www.bgonair.bg/bulgaria/2018-11-08/letishte-sofiya-da-nosi-imeto-na-zhelyu-zhelev-predlagat-ot-sds", "text": "\r\n Летище \"София“ да бъде прекръстено на \"Желю Желев“. Това предлагат от СДС, откъдето настояват по този начин да бъде почетено името на първия демократично избран президент на България. \"Един достоен и заслужил държавник-гордост за България!“. \r\n\"Считам, че той пое на раменете си огромна отговорност, точно когато опиянени от първите глътки свобода, май, не знаехме накъде да поемем. Достоен!“ С тези доводи десетки българи подписаха петицията, която призовава летището в София бъда бъде наречено на Желю Желев. Темата обиколи и кулоарите в парламента.Предложението е адресирано и до президента Румен Радев. Официален отговор от \"Дондуков 2\" все още няма.  В личния профил на началника на президентския кабинет Иво Христов се появи коментар. \"Защо не?! По времето на СДС започна масовата емиграция, старата сграда едва побираше куфарите на заминаващите, тъй че летището си струва да се свърже с това круширало трибуквие. Но пък по времето на БСП емиграцията заприлича на панически екзод и \"Позитано\"20 също е добро име за летище“ .  Темата вдъхнови стотици българи, а различни предложения как да се казва летището заляха виртуалното пространство. Според част от хората чужденците трудно ще произнесат словесната конструкция Желю Желев. По-добре било аерогарата да получи името \"Бойко Борисов\" - по-лесно за запомняне и произнасяне. ", "date": "2018.11.08", "title": "Летище \"София\" да носи името на Желю Желев, предлагат от СДС"}
{"url": "https://www.bgonair.bg/economy/2018-11-08/finansoviyat-direktor-na-telstra-smenya-mask-v-tesla", "text": "Производителят на електромобили Tesla обяви, че Робин Денхолм, която в момента е главен финансов директор на австралийския телекомуникационен оператор Telstra, ще замести Илон Мъск на поста председател на компанията, предава \"Ройтерс\", цитиран от  . Денхолм ще напусне позицията си на главен финансов директор и стратегически директор на Telstra, след като приключи шестмесечното ѝ предизвестие, обяви Tesla. Тя временно ще поеме функциите на председател на одитната комисия на Tesla, докато напусне Telstra, обяви компанията. Tesla преживя няколко тежки месеца, след като Мъск публикува туитовете, в които посочва, че има \"необходимото финансиране\" за това да направи компанията отново частна.  Мъск и Tesla постигнаха споразумение с Комисията по ценните книжа и борсите в САЩ през септември, след като агенцията заведе дело за даването на невярна информация. Споразумението изискваше Tesla и Мъск да платят глоба от 20 млн. долара.", "date": "2018.11.08", "title": "Финансовият директор на Telstra сменя Мъск в Tesla"}
{"url": "https://www.bgonair.bg/economy/2018-11-08/ek-otnovo-pogna-balgariya-zaradi-kachestvoto-na-vazduha", "text": "По отношение на околната среда Комисията настоятелно призовава България да изпълни изцяло решението на Съда на ЕС от 5 април 2017 г. относно качеството на въздуха. Съдът установи, че България е нарушила задълженията си съгласно Директивата за качеството на въздуха (Директива 2008/50/ЕО), като не спазва изискванията за пределно допустимите концентрации на ФПЧ10 в атмосферния въздух и за свеждане до минимум на продължителността на периода на превишаване на стойностите. Макар да отбелязва, че е постигнат известен напредък, Комисията е обезпокоена от бавния темп на промените и от липсата на координиран подход между органите за опазване на околната среда и другите органи на национално и местно равнище. Страната е приела мерки, свързани с движението по пътищата, а именно изменение на разпоредбите за движение по пътищата, включително относно контрола на отпадъците от излезли от употреба превозни средства и техническите прегледи. Въпреки че това е стъпка в правилната посока, други мерки, които могат да допринесат за подобряване на качеството на въздуха, като например нови изисквания за съдържанието на сяра и пепел във въглищата и брикетите, използвани за битово отопление, все още са на етап планиране. Ако България не предприеме необходимите действия и случаят отново бъде отнесен до Съда на ЕС, могат да бъдат наложени финансови санкции. България разполага с два месеца, за да отговори. Освен това ЕК призовава България (и Чехия) да приведе националното си законодателство в съответствие с Директивата за качеството на въздуха. Съгласно законодателството на ЕС държавите членки са длъжни да предприемат подходящи мерки за свеждане до минимум на продължителността на периодите на превишаване на допустимите стойности. Комисията изразява загриженост относно формулировката в законодателство на България, която не отговаря на това изискване. \"За да имаме по-чист въздух е необходим политически консенсус и воля за предприемане на непопулярни мерки. Конкретни резултати могат да бъдат постигнати само със съвместни действия на всички институции на национално и местно ниво\", коментира министърът на околната среда и водите Нено Димов по повод уведомителното писмо от Европейската комисия, с което призовава България да изпълни изцяло решението на Съда на ЕС от 5 април 2017 г. \"Общините са тези, които имат задължението за постигане на нормите за качество на атмосферния въздух, но голяма част от тях все още не припознават този проблем. От ключово значение е той да се припознае и като национален и в решаването му да бъдат въвлечени всички отговорни институции с ясното съзнание, че без съвместни, последователни и съгласувани усилия няма да успеем да се справим\", призова министърът. За България изискването за постигане на нормите беше поставено още с приемането на страната като пълноправен член на ЕС през 2007 г. През 2010 г. страната ни беше първата срещу която Европейската комисия започва наказателна процедура. На 5 април 2017 г. Съдът на ЕС постанови решение срещу България за неспазване на нормите за фини прахови частици  ФПЧ10. С полученото днес официално уведомително писмо ЕК придвижва процедурата срещу България на следващ етап, като все още не се пристъпва към налагане на финансови санкции срещу страната. Освен България и Полша, срещу които вече има постановени съдебни решения, в Съда на ЕС са заведени дела и срещу Германия, Унгария, Франция, Румъния, Обединеното кралство и  Италия. В тази област ЕК стартира две процедури, искайки от България (и Румъния) да изпрати уведомление за национални мерки за пълно транспониране на правилата на ЕС относно временната забрана (замразяване) и конфискацията на средствата и облагите от престъпна дейност в ЕС (Директива 2014/42/ЕС). С директивата се установяват минималните правила за обезпечаването на имущество с оглед на евентуална последваща конфискация и за конфискацията на имущество при наказателни дела. Благодарение на действащите разпоредби на ЕС това улеснява националните органи при конфискуването и възстановяването на средствата и облагите от престъпна дейност в ЕС. България и Румъния разполагат с два месеца за отговор; в противен случай Комисията може да реши да сезира Съда на Европейския съюз. Комисията е изпратила и официално уведомително писмо на България във връзка с неправилното прилагане на законодателството на ЕС в областта на убежището. Комисията е установила, че недостатъците в българската система за предоставяне на убежище и свързаните с нея помощни услуги са в нарушение на разпоредбите на Директивата за процедурите за убежище (Директива 2013/32/ЕС), Директивата относно условията на приемане (Директива 2013/33/ЕС) и Хартата на основните права. Ако България не предприеме действия в рамките на следващите два месеца, Комисията може да ѝ изпрати мотивирано становище по този въпрос. Комисията е решила да предяви иск пред Съда на ЕС срещу България за това, че държавата не е осигурила правилното транспониране и прилагане на законодателството на ЕС относно безопасността на железопътния транспорт (Директива 2004/49/ЕС). Директивата изисква от държавите членки да създадат разследващ орган, който в своята организация, юридическа структура и при вземането на решения е независим от железопътните предприятия, управителя на инфраструктурата, органа, налагащ таксите, органа, разпределящ инфраструктурен капацитет, и нотифицирания орган, както и от всяка страна, чиито интереси биха могли да са в противоречие със задачите, възложени на разследващия орган. В това отношение България не е осигурила пълното транспониране и прилагане на директивата на национално равнище. По отношение на пътната безопасност Комисията призовава България и Кипър изцяло да транспонират европейските правила за периодичните технически прегледи на моторните превозни средства и техните ремаркета в своето национално право (Директива 2014/45/ЕС). В Директивата са посочени елементите, подлежащи на преглед по време на проверката на техническата изправност, методите за преглед, неизправностите и тяхната оценка. Засегнатите държави членки разполагат със срок от два месеца, за да отговорят. Ако не го направят, Комисията може да реши да сезира Съда на Европейския съюз. Комисията е изпратила и официално уведомително писмо на България заради това, че страната не е транспонирала правилно правилата на ЕС за летищните такси (Директива 2009/12/ЕО). От държавите членки се изисква да въведат национални мерки, за да се гарантира, че летищните такси за въздушните превозвачи се определят в съответствие с принципите за прозрачност, консултиране и недискриминация, както е посочено в политиките, за които е постигната договореност в рамките на Международната организация за гражданско въздухоплаване (ИКАО). Държавите членки трябва да гарантират, че летищните оператори провеждат консултации с авиокомпаниите въз основа на прозрачен обмен на информация между двете страни. Това се прави с цел да се гарантира, че летищните такси са недскриминационни и са свързани с равнището на услуги, предоставяни от летището. България разполага с два месеца, за да отговори на доводите, изложени от Комисията. Ако не направи това, Комисията може да реши да изпрати мотивирано становище. Комисията е изпратила и официално уведомително писмо на България заради това, че не прилага правилно правилата на ЕС, предвиждащи автоматичен обмен на информация между държавите членки за финансови приходи, включително дивиденти, капиталови печалби и салда по сметки (Директива на Съвета 2014/107/ЕС). В момента българското законодателство предвижда изключване на по-широк кръг лица, за които се предоставя информация, отколкото е позволено в правото на ЕС, а също така дава възможност на някои видове субекти, например партньорства, да избягват комплексна проверка и изключва някои анюитети от обхвата си. Ако България не предприеме действия в срок от два месеца, Комисията може да изпрати мотивирано становище на българските органи.", "date": "2018.11.08", "title": "EK отново погна България заради качеството на въздуха"}
{"url": "https://www.bgonair.bg/denqt-on-air/2018-11-08/politikata-na-tramp-ne-mozhe-da-bade-promenena-smyata-milen-keremedchiev", "text": "\r\n Републиканците запазват контрол над Сената, а демократите ще получат мнозинство в Камарата на представителите. Това показват предварителните данни от междинните избори в Съединените щати.  Провеждащите се в средата на президентския мандат избори са своеобразен референдум за действащия държавен глава.  В исторически план повечето американски президенти са губили част от подкрепата си на първите междинни избори.  Контролирайки Камарата на представителите демократите ще могат да блокират законодателните инициативи на Доналд Тръмп и републиканците. \"Ако демократите спечелиха долната Камара на парламента, то републиканцете се затвърдиха в Сената. Това повтаря ситуацията от 2016 година, която доведе до разделението между републиканци и демократи. Подобна конфронтация не е имало никога преди сред американците по време на президентски избори\", коментира в студиото на   бившият зам.-външен министър Милен Керемедчиев. По думите му обаче в момента нито Тръмп е загубил тези избори, нито пък демократите са ги спечелили. \"Долната Камара не може да промени политиката на американския държавен глава. Това, което засяга Европа и България - търговската война, високите наказателни мита на стоките, ще си останат същите\", отебеляза Керемедчиев.  ", "date": "2018.11.08", "title": "Политиката на Тръмп не може да бъде променена, смята Милен Керемедчиев"}
{"url": "https://www.bgonair.bg/world/2018-11-08/pone-12-sa-zhertvite-na-strelbata-v-zavedenie-v-kaliforniya", "text": "\r\n Най-малко 12 души бяха убити при стрелба в кънтри-бар в Калифорния. Сред загиналите е и заместник-шериф на окръга. Поне 10-ма души са ранени. По време на атаката в дискотеката е имало най-малко 200 души. Те били на студентско парти. В един момент мъж, облечен в черно, влязъл и открил стрелба с полуавтоматично оръжие. Свидетели разказват, че нападателят хвърлил и няколко димни гранати. Той стрелял и по пристигналите на мястото полицаи. Властите обявиха, че стрелецът се е самоубил в заведението, но все още не е идентифициран. Нападателят бил на 29 години, а според разкази на очевидци имал външност на човек от Близкия Изток.", "date": "2018.11.08", "title": "Поне 12 са жертвите на стрелбата в заведение в Калифорния"}
{"url": "https://www.bgonair.bg/reportazhi/2018-11-08/na-ostrova-razsledvat-azerbaydzhanka-prasnala-16-mln-liri-po-magazini", "text": "\r\n 55-годишна азербайджанка стана първата разследвана по новия британски закон за борба с корупцията. Дамата беше арестувана, след като властите установили, че за период от 10 години тя е успяла да похарчи 16 милиона британски лири за луксозни стоки в популярния лондонски магазин \"Хародс\". Замира Хаджиева е съпруга на бившия председател на Управителния съвет на Международната банка на Азербайджан Джахангир Хаджиев. През 2016 година той получи 15-годишна присъда за участие в голяма финансова измама, при която от Международната банка на Азербайджан са изчезнали милиони британски лири.  Замира притежава луксозен дом в престижния лондонски квартал \"Кенсингтън\", частен самолет и дори игрище за голф в графство Бъркшир. Върховният съд разпореди Хаджиева да обясни произхода на богатството си. В противен случай ще загуби цялата си собственост. ", "date": "2018.11.08", "title": "Лондон разследва азербайджанка, пръснала 16 млн. лири по магазини"}
{"url": "https://www.bgonair.bg/bulgaria/2018-11-08/predlagat-zastrahovatelite-da-imat-dostap-do-sistemata-na-patna-politsiya", "text": "\r\n Информационната система и база данни на \"Пътна полиция\" може да бъде свързана с тази на застрахователите при сключване на \"Гражданска отговорност\". По този начин ще стане ясно дали шофьорите са с провинения.  Това заявиха от МВР във връзка с прилагането на системата \"бонус-малус\".  Министърът на вътрешните работи съобщи, че все още се обсъждат различни варианти, но е напълно възможно застрахователите да имат достъп до данните на \"Пътна полиция\".  От вътрешното министерство уточниха, че когато даден шофьор е спрян на пътя, той минава през проверка, а всички нарушения са архивирани в модернизирана информационна система. ", "date": "2018.11.08", "title": "Предлагат застрахователите да имат достъп до системата на \"Пътна полиция\""}
{"url": "https://www.bgonair.bg/direktno/2018-11-08/nay-mnogo-zhalbi-za-rabotnote-vreme-i-zabaveni-zaplati", "text": "\r\n Най-много сигнали срещу работодатели в ГИТ има за неспазване на работното време, забавени или непплатени заплати, както и за рижа на труд. Това каза изпълнителният директор на инспекцията Румяна Михайлова. Тя обясни, че голяма част от жалбите обаче са анономни. Друга част пък са неоснователни. За съжаление все още има хора, които работят без никаквъ договор и това е само в техен ущърб, посочи още Михайлова. Тя поясни, че всяка година в ГИТ постъпват около 6000-7000 сигнала. Притеснени за подготвяните съкращения са и в СФСМВР. Заместник-председателят на най-големия синдикат Илия Кузманов прогнозира, че над 20 човека ще бъдат съкратени. Това няма да са само пенсинери на администратвини длъжности. Ще бъде закрит отрядърт за въздушно наблюдение, ще бъдат орязани бройки и в дирекцията за комуникационнни и информационни системи посочи, Кузманов. Той изрази опасение, че няма да се намерят пари за обещаното 10% увеличение на заплатите. До момента, от екипа в МВР в мандата на Валентин Радев, не е изпълнено даденото обещание преди близо година за нови 100 милиона за заплати. 20% от парите все още ги няма, каза Кузманов.", "date": "2018.11.08", "title": "Най-много жалби за работноте време и забавени заплати"}
{"url": "https://www.bgonair.bg/bulgaria/2018-11-08/so-zapochna-remont-na-palnata-s-dupki-ulitsa-v-kv-mladost", "text": "\r\n След репортаж на Bulgaria ON AIR Cтоличната община започна ремонт на улица, осеяна с дупки, от които стърчат арматурни железа. През последните седмици десетки шофьори се оплакаха , че са спукали гумите си там. Участъкът в \"Младост“ не е ремонтиран повече от 30 години.  След изминалата зима пред 366  блок в квартала зейват дупки. Затова жителите решават да съберат средства и сами да асфалтират улицата. Ремонтът обаче е некачествен. От земните пукнатити се появяват и железа, които са спукали гумите на дестеки автомобили в квартала.  Жителите подават сигнал към Общината, но от там отговорът е, че улицата не е посочена като приоритетна за ремонт.  По-късно днес обаче улицата се оказа приоритетна и започна ремонт. От общината обясниха, че той е бил заложен за реализация до края на годината.  Освен нов асфалт и премахване на стърчащите железа, от общината ще подменят и канализационната шахта, която Валентин сам ремонтирал през годините. ", "date": "2018.11.08", "title": "СО започна ремонт на пълната с дупки улица в кв. \"Младост\""}
{"url": "https://www.bgonair.bg/denqt-on-air/2018-11-08/balgarskata-politsiya-sluzhi-na-naroda-i-toy-tryabva-da-ya-vidi-smyata-gen-vasil-vasilev", "text": "\r\n Полицията отбелязва професионалния си празник. В София беше отслужена литургия и бяха поднесени венци в памет на загиналите полицаи при изпълнение на задълженията им. През 1998 г. празникът е бил възобновен, след като близо 50 години не е честван. \"Тържествата за българската полиция се правеха пред Паметника на Незнайния войн. Там стоеше министър-председателят, президентът на републиката, председателят на Народното събрание, всички депутати, българският патриарх. Обръщам се към ръководството да върне обратно честването пред Паметника на Незнайния войн, там където ще дойдат гражданите. Българската полиция служи на този народ и той трябва да я види\", категоричен беше ген. Васил Василев в студиото на \" \". Според него ръководството на министерството трябва да убеди, че полицията трябва на народа, защото изпълнява задължения, които никоя друга структура не изпълнява.  \"Трябва да се положат много усилия. Материалното оборудване на полицията е изостанало с десетилетие. Българският полицай трябва да има стабилна заплата и да има пакет социални придобивки, които да пази. Той няма право да работи друго, затова трябва да се пристъпи към този диференциран подход\", коментира Бившият директор на \"Национална полиция\" пред  . По неговите думи по този начин всеки ще си пази мястото. Според него, за да си вършат работата служителите, не трябва да бъдат забавяни заплатите им.", "date": "2018.11.08", "title": "Ген. Васил Василев: Българската полиция служи на народа и той трябва да я види"}
{"url": "https://www.bgonair.bg/bulgaria/2018-11-08/otrovniyat-spanak-e-izteglen-ot-targovskite-verigi", "text": "\r\n Четирима души са пострадали от отровния спанак, примесен с татул. Цялото количество на токсичния спанак вече е изтеглено от търговските вериги, съобщиха от Областната дирекция по безопасност на храните в Пловдив. Това стана след проверки по сигнали на потребители от Костинброд и Търговище. Как обаче отровното растение е попаднало в пакетите със спанак? Преди няколко дни Галин Иванов от град Попово купил пакет пресен спанак, а малко по-късно съпругата му приготвила баница. Половин час след като яли от нея двамата се почувствали толкова зле, че се наложило да повикат екип на Спешната помощ. Веднага са откарани в Спешния център в Търговище, където съмненията за натравяне се потвърдили. Било им е назначено лечение.  Пострадалите вече са стабилизирани.  Въпреки, че инцидентът се е разминал без трайни послествия, Галин Иванов е решил да си търси правата в съда. След инцидента е установено, че спанакът се отглежда в пловдивското село Златитрап и се пакетира в пакети от 500 грама. Всички запаси вече са изтеглени от търговските обекти, а проверките продължават. Здравните експерти призоваха хората, които вече са закупили спанак, произведен в района на Пловдив, да не го консумират и да го върнат в магазина.", "date": "2018.11.08", "title": "Отровният спанак е изтеглен от търговските вериги"}
{"url": "https://www.bgonair.bg/denqt-on-air/2018-11-08/rekorden-broy-deputati-sa-razsledvani-za-prestapleniya-koy-i-koga-shte-poeme-otgovornost", "text": "\r\n Рекорден брой депутати със свалени или поискани имунитети има в 44 - тото Народно събрание. От днес те вече са 11. Засега никой от атакуваните днес шестима народни представители от ГЕРБ, БСП и \"Воля\" не смята да напуска парламента. Така четирима от разследваните – Пламен Христов, Елена Йончева, Георги Михайлов и Борис Кърчев доброволно ще останат без защита. Веселин Марешки и Кръстина Таскова още не са решили дали решението за техните имунитети да не остане на пленарна зала. Според закона пък, ако депутат не се откаже сам от имунитета си, искането на прокуратурата се гласува в пленарна зала от народните представители. Политологът доц. Стойчо Стойчев и журналистът Евгени Петров се обединиха около мнението, че идват избори и прокуратурата се е активизирала и според тях това искане на имунитети е именно част от тази активност, която включва и акциите срещу олигарси от последните месеци. Двамата бяха категорични, че има и още много депутати в сегашното Народно събрание, които трябва да се притесняват от прокуратурата, а доц. Стойчо Стойчев беше категоричен, че има хора, които не е добре да стават депутати.  подчерта политологът в студиото на  . Доц. Стойчо Стойчев беше категоричен, че отговорност трябва да се носи от най-висшия етаж на партиите, защото именно лидерите имат последната дума по кандидатурите. Политологът наблегна и на факта, че качеството на парламентарният елит в последните години доста е паднало. Евгени Петров пък настоя, че политическа отговорност може да се носи по време на изборите, колкото и по думите му това да е банално. , обясни той пред  . Двамата коментираха и евентуални предсрочни парламентарни избори у нас. Доц. Стойчо Стойчев беше категоричен, че вицепремиерът Валери Симеонов се е самозабравил, от което произтичат и всички проблеми на управляващата коалиция. Евгени Петров пък коментира ситуацията със социологическите проучвания, която показва как 80% искат Симеонов да подаде оставка, но в същото време над 50% не искат нови избори. Петров допълни още, че не е хубаво постоянно да се говори за липсата на алтернатива, а политологът доц. Стойчо Стойчев пък обясни, че в парламента няма как да бъдат предизвикани такива предсрочни избори, а отвън общественото недоволство е прекалено разделено и ако се обедини през зимата, може и да се стигне до преждевременен парламентарен вот.", "date": "2018.11.08", "title": "Рекорден брой депутати са разследвани за престъпления: Кой и кога ще поеме отговорност?"}
{"url": "https://www.bgonair.bg/world/2018-11-08/donald-tramp-uvolni-glavniya-si-prokuror-dzhef-seshans", "text": "Доналд Тръмп уволни Джеф Сешънс от поста министър на правосъдието и главен прокурор на САЩ. Това се случва след близо година на остри лични нападки от президента заради оттеглянето си от разследването за намеса на Русия в президентските избори през 2016 година. Сешънс изпрати писмо от една страница до Белия дом, в което посочва изрично, че се оттегля от поста по искане на Доналд Тръмп.  В съобщение в Twitter държавният глава написа, че назначава за изпълняващ длъжността - главен прокурор Матю Уитакър - досегашен началник на кабинета на Сешънс и бивш прокурор от щата Айова.", "date": "2018.11.08", "title": "Доналд Тръмп уволни главния си прокурор Джеф Сешънс"}
{"url": "https://www.bgonair.bg/sutreshen-blok/2018-11-08/tramp-ne-e-v-mat-predstoyat-mu-pobedi-no-ne-dalgosrochni-podcherta-valentin-vatsev", "text": "\r\n Изключителна победа и крачка напред в историята или нова ситуация за Доналд Тръмп се оформи след междинните избори в САЩ? Какви територии успя да залее синята демократична вълна и къде Тръмп и републиканците успяха да сложат своя отпечатък?  \"Очаквах по-малки резултати от страна на демократите. Те победиха на ниво долна камара. Контролът на демократите върви от долу нагоре, а на републиканците от горе надолу. Тези избори създават реални проблеми за Тръмп. Но те не са фатални. Предстои му дълъг път. Тепърва му предстои да побеждава. Той не е в мат. За някои неща ще отстъпи. Но от стената между САЩ и Мексико няма да се откаже. Никой не може да му промени позицията за Русия и Китай. Той няма да промени това, което досега правеше\", отбеляза геополитическият анализатор Валентин Вацев.  Според него Тръмп е прав, че политическият и икономическият конкурент на САЩ е Китай, а с Русия може и да се карат, но може и да се разберат.  \"Тръмп е на път да започне разумен разговор с Китай. Не вярвам обаче в дългосрочни победи на Тръмп, тъй като неговата социална група се смалява\", подчерта коментаторът в \"България сутрин\".  Акцентът в разговора премина и към предстоящата среща между министър-председателя на България Бойко Борисов и американския президент Доналд Тръмп.  \"Ако Борисов успее да разговаря съдържателно с Тръмп, това може да е от полза за България. Но дотогава може премиерът да се занимава с друго. Той успя да ядоса и Москва, и Вашингтон. Той може и да няма политическо образование, но е досетлив. Заинтересовани кръгове вече са начертали какво следва след Борисов\", изтъкна Вацев пред Bulgaria ON AIR. ", "date": "2018.11.08", "title": "Тръмп не е в мат – предстоят му победи, но не дългосрочни, подчерта Валентин Вацев"}
{"url": "https://www.bgonair.bg/world/2018-11-08/sled-spor-s-tramp-izritaha-ot-beliya-dom-zhurnalist-ot-cnn", "text": "\r\n Белият дом временно прекрати акредитацията на кореспондента на телевизия CNN Джим Акоста. Причината е разгорещен спор между журналиста и президента Доналд Тръмп.  Словесният сблъсък започна, след като на пресконференция държавният глава беше попитан за кервана с мигранти от Централна Америка.  \"Мисля, че трябва да ме оставиш да ръководя страната, а ти ръководи CNN\", призова американският лидер. След това Тръмп нападна Акоста, който се опита отново да му зададе въпрос.  Американският държавник определи CNN като фалшива медия и враг на народа. В залата настъпи хаос преди сътрудничка на Тръмп да изведе Акоста и брифингът да продължи.", "date": "2018.11.08", "title": "След спор с Тръмп: \"Изритаха\" от Белия дом журналист от CNN"}
{"url": "https://www.bgonair.bg/world/2018-11-08/strelba-v-bar-v-kaliforniya-raneni-sa-nay-malko-6-dushi", "text": "Сигнал за стрелба в бар вдигна на крак полицията в калифорнийското градче Таузънд Оукс. Ранени са най-малко шест души, сред които и полицай.  Свидетели разказаха, че около бара се е водила ожесточена престрелка и са чули най-малко 30 изстрела. По непотвърдена информация стрелецът е един – мъж с брада и черно облекло и не е задържан. Той хвърлил и няколко димни гранати в бара. Районът е отцепен от полицията. Хората бяха призовани да останат по домовете си.", "date": "2018.11.08", "title": "Стрелба в бар в Калифорния, ранени са най-малко 6 души"}
{"url": "https://www.bgonair.bg/bulgaria/2018-11-08/i-dumata-za-2018-godina-e-ednokratna-upotreba", "text": "Обявиха думата на 2018 година и тя е - \"еднократна употреба\". Според съставителите на речника \"Колинс Инглиш Дикшънъри\" \"еднократна употреба\" е термин, описващ предмети, чието безконтролно разпространение нанася вреди на околната среда и влияе на хранителната верига“.  В официалното съобщение в Twitter на издателската къща се посочва, че с думата се описват преди всичко изделия от пластмаса, които се изхвърлят след първото използване.  От 2013 година употребата на думата се е увеличила четирикратно. Миналата година Колинс определи като дума на годината \"фалшиви новини“, а през 2016 г. – Brexit.", "date": "2018.11.08", "title": "И думата за 2018 година е... \"еднократна употреба\""}
{"url": "https://www.bgonair.bg/bulgaria/2018-11-08/tsveta-karayancheva-predstavya-promeni-v-nk-za-domashnoto-nasilie", "text": "Председателят на парламента Цвета Караянчева ще представи пред Комисията по правни въпроси мотивите на законопроекта за промени в Наказателния кодекс, свързани с предоставяне на защита на жените и децата - жертви на домашно насилие.  Предложенията за промени предвиждат по-строги ефективни наказания. Системното психическо насилие ще се наказва с до една година затвор или пробация, а когато престъплението е извършено в условията на домашно насилие, се предлага присъдата да е до 5 години затвор.  Освен това полицията ще има по-големи правомощия в тези ситуации, а досега наказателните дела от частен характер за домашно насилие ще се променят в дела от общ характер.", "date": "2018.11.08", "title": "Цвета Караянчева представя промени в НК за домашното насилие"}
{"url": "https://www.bgonair.bg/bulgaria/2018-11-08/s-200-lv-skachat-zaplatite-na-lekari-i-meditsinski-sestri-ot-dogodina", "text": "\r\n Заплатите на лекарите и медицинските сестри ще бъдат вдигнати с 200 лева. Това е заложено в новия колективен трудов договор, подписан между синдикати и работодатели. Според заложените промени заплатата на една медицинска сестра от 700 лв. трябва да стане 900 лв. на месец. Възнагражденията на лекарите пък няма как да бъдат по-ниски от 1100 лв. Дали обаче всяка една болница ще може да се справи със заложените параметри - не е ясно. Ако все пак някоя болница не може да се справи и да изплати по-високите възнаграждения на лекарите, то тя трябва да представи финансова обосновка пред Министерството на финансите.  От профсъюзите са доволни от увеличенията. Те обаче се надяват това да се превърне в тенденция.", "date": "2018.11.08", "title": "С 200 лв. скачат заплатите на лекари и медицински сестри от догодина"}
{"url": "https://www.bgonair.bg/sutreshen-blok/2018-11-08/dabch-ne-dava-grazhdanstvo-poslednata-duma-ima-prezidentstvoto-poyasniha-analizatori", "text": "\r\n Близо две седмици високо напрежение около Държавната агенция за българите в чужбина. Има задържани и впоследствие уволнени служители на ръководни позиции, овакантен пост на председателското място и трайно уронен авторитет.  За 26 години тази институция неколкократно е ставала синоним за корупция, професионални рокади и скандали. Искат ли се пари под масата за раздаване на български паспорти? В отворено писмо на временните обществени съвети се твърди, че тази Агенция е дискредитирана и товари държавния бюджет.  \"Агенцията не дава българско гражданство. Публична тайна беше, че в ДАБЧ нещо не беше наред. На края на веригата е президентството. Вицепрезидентът има последната дума. Когато се говори за продажба на българско гражданство, не бива да се забравя, че ДАБЧ дава само документ за български произход. След това дава преписките и резултатите от интервютата на вицепрезидента. Той вече трябва да подпише документите\", подчерта журналистът Мариана Христова. Според Тихомир Безлов от Центъра за изследване на демокрацията, желанието на гражданите от бедните страни да отидат в богатата Европа е естествен процес.  \"Въпросът е какъв процент от натурализираните българи остават в България. Агенцията е началото на веригата. Тя накрая завършва с изпит и с подписи на Министерството на правосъдието и вицепрезидента. Има междинни етапи, които също струват пари. Трябва да има контролен орган над тази агенция. Маса години не е имало последици. Подходът да се съсече Агенцията и после да се прави нещо ново, ще отреже възможността истинските граждани да получат гражданство\", отбеляза той в \"България сутрин\".   Пред Bulgaria ON AIR Безлов посочи, че ако 20% от българските граждани живеят в чужбина, то държавата трябва да има много по-различна политика. \"Властта трябва да се опитва постоянно да интегрира гражданите си обратно на родна земя\", заключи анализаторът. ", "date": "2018.11.08", "title": "ДАБЧ не дава гражданство – последната дума има президентството, поясниха анализатори"}
{"url": "https://www.bgonair.bg/sutreshen-blok/2018-11-08/biznes-vs-maykite-da-otpadne-li-natrupaniyat-otpusk-pri-maychinstvo", "text": "\r\n На двата полюса - бизнес и работодателски организации продължават да търсят решение за това колко дълго трябва да бъде майчинството. Всичко това отваря и темите за загубата на трудови навици, но и недостига на детски заведения и гъвкаво работно време за майките, които искат да се върнат към работния процес. Според Жасмина Саръиванова от Българската стопанска камара този въпрос има много аспекти - демографски, законодателен и чисто човешки. \"Позицията на БСК не е свързана с отнемането на правата на майките. Ние целим да се използва годишният отпуск по предназначение - а именно за психическа и физическа почивка от работата. Не става въпрос за продължителността на майчинството. Става дума, че докато тече майчинството, да не се натрупва платен годишен отпуск\", отбеляза Саръиванова в \"България сутрин\". По думите ѝ ролята на държавата е да осигурява детски градини и ясли за децата. Чавдар Христов от КНСБ обаче е сигурен, че никой експерт не е питал майките и техните организации за това какво мислят те по този въпрос. \"Сегашното законодателство дава възможност на майката 2-рата година да прекъсне своето майчинство и да тръгне на работа. Майките губят квалификация - но това е тяхно решение. Законодателството дава гъвкавост\", твърди Христов пред Bulgaria ON AIR. Той е на мнение, че нищо не пречи на бизнеса да вземе проблема в свои ръце и да започне да прави масово детски градини и ясли, за да улесни до голяма степен своите служители.", "date": "2018.11.08", "title": "Бизнес vs майките: Да отпадне ли натрупаният отпуск при майчинство?"}
{"url": "https://www.bgonair.bg/sutreshen-blok/2018-11-08/razumno-i-logichno-bilo-danatsite-za-starite-koli-da-skochat", "text": "\r\n Парламентът реши от 1 януари 2019 г. собствениците на по-стари автомобили да заплащат по-високи данъци за тях. Така над 2 млн. автомобила ще попаднат под ударите на новата регулация. Промените предизвикаха много емоции и горещи дискусии в Народното събрание и обществото.  \"Това е много разумно нещо, което отдавна трябваше да се случи. Не мога да разбера защо изобщо има разнопосочни коментари. Старите автомобили са опасни за самите собственици\", заяви бившият директор на КАТ Алекси Стратиев пред Bulgaria ON AIR. Той обаче изрази съмнение, че промяната ще доведе до сериозни резултати. По думите му данъкът за собствениците на нови автомобили се намалява незначително, а още по-незначително е увеличението при старите автомобили. \"Не е задължително всеки човек да има автомобил. Един автомобил има страшно много разходи. Данъкът е най-малкият разход\", уточни Алекси Стратиев. Асен Ненов от Националната асоциация на потребителите също е на мнение, че промяната е съвсем логично следствие на желанието ни да бъдем по-здрави в градска среда.  \"Това са закъснели с 40 години маневри, смисълът им е дискусионен. Трябва да  има държавна политика, която да поощри начини на транспорт, които са по-устойчиви. Можем да помислим дали имаме нужда от автомобил\", коментира той в \"България сутрин\".", "date": "2018.11.08", "title": "Разумно и логично било данъците за старите коли да скочат"}
{"url": "https://www.bgonair.bg/bulgaria/2018-11-08/arheolozi-otkriha-nahodka-bez-analog-v-sveta-v-krepostta-trapezitsa", "text": "\r\n Находка от световен мащаб откриха археолозите в крепостта Трапезица. Преди дни те се натъкнаха на златен кръст без аналог в света. Той съдържа частица от Светия кръст, на който бил разпнат Исус Христос. През средновековието обичайна практика в църквите била да се вграждат реликви и мощи на светци.", "date": "2018.11.08", "title": "Археолози откриха находка без аналог в света в крепостта Трапезица"}
{"url": "https://www.bgonair.bg/bulgaria/2018-11-08/sotir-tsatsarov-poiska-imunitetite-na-shestima-deputati-bsp-gerb-volya", "text": "\r\n Главният прокурор Сотир Цацаров поиска имунитета на шестима депутати. Сред тях са Елена Йончева - за пране на пари и източване на КТБ, както и Веселин Марешки - за изнудване.  Елена Йончева и Георги Михайлов от БСП, Борис Кърчев от ГЕРБ И Пламен Христов от \"Воля\" ще свалят имунитети си доброволно.  Веселин Марешки и друг обвинен с него депутат все още не са решили твърдо дали доброволно да дадат имунитетите си.  Елена Йончева е обвинена за източване на КТБ през различни фирми и пране на пари в особено големи размери. Сигналът по случая е подаден от Делян Добрев.  Георги Михайлов е обвинен в умишлена безстопансвеност и сключване на неизгодни сделки като директор на болницата по хематология. Нейните задължения са в размер на над 24 млн. лева. Веселин Марешки, Кръстина Таскова и Пламен Христов са обвинени за това, че са изнудвали собственици на аптеки да им прехвърлят бизнеса си, както и да купуват от тях лекарства.  Борис Кърчев е обвинен за това, че е продал фирмите си на малоимотни лица. Според прокуратурата тези фирми са имали задължения и така Кърчев е укрил данъци в размер на 320 хил. лева. \r\n \r\n  ", "date": "2018.11.08", "title": "Цацаров поиска имунитетите на шестима депутати от БСП, ГЕРБ и \"Воля\""}
{"url": "https://www.bgonair.bg/bulgaria/2018-11-08/rakovodstvoto-na-bdzh-podade-ostavka", "text": "\r\n Тримата членове на съвета на директорите на Холдинг БДЖ са подали оставките си по искане на министъра на транспорта Росен Желязков. Оставките са депозирани в кабинета му. \r\nСред основните мотиви за искане на оставките министърът на транспорта посочи, че е имало редица проблеми, лоша работа, лош мениждмънд, напрежение е най-вече лоша комуникация. Заговори се за финансов доклад, според който има сериозни финансови нарушения в железниците. \r\nСтава дума за шефа на борда Велик Занчев, който е и зам.-министър на транспорта, за главния изпълнителен директор Владимир Владимиров и за финансист №1 в жп компанията Филип Алексиев. \r\nТримата са сложили подписи под молбите си за напускане след заседание на борда късно снощи, след като деловодството на Министерството на транспорта, информационните технологии и съобщенията е било вече затворено. В момента жп превозът е в тежко състояние. Липсват здрави локомотиви и вагони, с които да се движат влаковете, което поставя под риск както здравето и живота на пътниците, така и на обслужващия персонал.  \r\nФинансовото подпомагане на БДЖ от държавата за 2017 г. е на стойност 221 млн. лева. Държавните железници разчитаха на средства от концесията на летище \"София\", но и там нещата все още не са се получили.", "date": "2018.11.08", "title": "Ръководството на БДЖ хвърли оставка"}
{"url": "https://www.bgonair.bg/bulgaria/2018-11-08/tsarkvata-pochita-na-sv-arhangel-mihail-a-politsiyata-praznuva-natsionalen-praznik", "text": "Архангелов ден е! Денят на Свети Архангел Михаил - военачалник на цялото небесно войнство от ангели и архангели, е вторият по значимост след Димитровден есенен празник. \r\n  \n Днес полицията също отбелязва своя национален празник. В София беше отслужена литургия и бяха поднесени венци в памет на загиналите полицаи при изпълнение на задълженията им. \r\nСнимка: Димитър Кьосемарлиев (Bulgaria ON AIR)", "date": "2018.11.08", "title": "Църквата почита  Св. Архангел Михаил, а полицията празнува национален празник"}
