{"url": "https://www.bgonair.bg/economy/2018-12-12/pusnaha-finansoviya-direktor-na-huawei-pod-garantsiya", "text": "Главният финансов директор на китайската компания за телекомуникационно оборудване Huawei беше освободена от канадския съд във вторник, 10 дни след ареста ѝ във Ванкувър по искане на американските власти – случай, който доведе до дипломатически спор, предава Ройтерс. Мън Уанджоу, която е дъщеря на основателя на компанията, е изправена пред обвинения от страна на САЩ, че е подвела мултинационални банки за трансакции, свързани с Иран, което е изложило финансовите институции на риск да нарушат американските санкции срещу Иран, пише Investor.bg. Съдът поиска 7,5 млн. долара гаранция за освобождаването на Мън, която беше в ареста от 1 декември. Залата избухна в аплодисменти, когато решението беше обявено. Мън се разплака и прегърна своите адвокати. Сред условията за освобождаването е изискването 46-годишната жена да носи устройство за следене на глезена си и да бъде в дома си между 23 ч. и 6 ч. Предстои да се разбере дали Канада ще реши да екстрадира Мън в САЩ. Ако това се случи, тя ще се изправи пред обвинения в организиране на измама на няколко финансови институции, с максимална присъда от 30 години затвор за всяко обвинение.", "date": "2018.12.12", "title": "Пуснаха финансовия директор на Huawei под гаранция"}
{"url": "https://www.bgonair.bg/sutreshen-blok/2018-12-12/arabist-profilat-na-napadatelya-ot-strasburg-e-do-bolka-poznat", "text": "\r\n Двама убити и най-малко 14 ранени след масовата стрелба съвсем близо до Коледния базар във френския град Страсбург. Над 700 полицаи и жандармеристи участват в операцията по издирване на стрелеца. Нападателят - 29-годишният Шериф Шекат е роден в Страсбург. Той е включен в списъка за наблюдение на предполагаеми терористи от 2016 година и е поддържал връзки с радикални групи. В момента се претърсват 30-километров диаметър мажду Франция и Германия заради убиецът. Според арабиста проф. Владимир Чуков профилът на нападателят е до болка познат - второ поколение французин, роден и израстнал във френско гето и поел по пътя на джихадистките организации. \"Ситуацията е същата като през 2015 година и атаката срещу вестника на \"Шарли Ебдо\". Цели групи от френското общество са далеч от държавата. Силовият подход към тези хора обаче не действа. Не става дума само за интеграция, тук става дума за миграцията\", обясни още експертът пред Bulgaria ON AIR. По думите му държавата нехае за хората от гетата.  \"26 хил. души имат картончето \"С\" - т.е. са опасни хора за обществото. От Страсбург тези хора са 10%. 50 дущи от френския джихадистки контингент пък са от Страсбург. Този град е доста специфичен\", допълни Чуков. ", "date": "2018.12.12", "title": "Арабист: Профилът на нападателя от Страсбург е до болка познат"}
{"url": "https://www.bgonair.bg/bulgaria/2018-12-12/spasiteli-otkriha-turista-koyto-izchezna-predi-dni-v-stara-planina", "text": "Спасители откриха туриста, който изчезна преди два дни в Стара планина. От Планинската спасителна служба потвърдиха за смърта му.  В акцията по издирването се включиха 30 планински спасители. Мъжът изчезна вечерта на 10 декември между хижите \"Амбарица“ и \"Добрила“.  От Планинската спасителна служба напомнят, че при нужда може да се използва и безплатното приложение за смартфони, което улеснява връзката с изпадналите хора в беда.  Препоръчително е и при преход в планината да сключите и онлайн застраховка.", "date": "2018.12.12", "title": "Спасители откриха туриста, който изчезна преди дни в Стара Планина"}
{"url": "https://www.bgonair.bg/bulgaria/2018-12-12/plovdiv-operiraha-vazrastnata-zhena-koyato-padna-v-shahta", "text": "\r\n Тежко остава състоянието на 75-годишната жена, която падна в необезопасена шахта на улица в центъра на Пловдив. Днес тя беше оперирана, заради тежка фрактура на едното бедро, а лекарите продължават лечението ѝ. Фирмата изпълнител, която извършва ремонтът на злополучната улица днес изпрати позиция до медиите, относно инцидента. От компанията твърдят, че при приключването на работния процес вчера шахтата е била обезопасена. Но по неизвестни за тях причини, ограждението е било премахнато. В рамките на днешния ден полицейски служители бяха на оглед на мястото, като влязоха и в една от кабините на фирмата изпълнител \"Пътища Пловдив\" АД, за да разпитат служителите. Започна и разследване кой е виновен за инцидента.", "date": "2018.12.12", "title": "Пловдив: Оперираха възрастната жена, която падна в шахта"}
{"url": "https://www.bgonair.bg/world/2018-12-12/zaradi-bombena-zaplaha-evakuiraha-chast-ot-sgradite-na-facebook-v-kaliforniya", "text": "Евакуация на част от сградите на американската компания Facebook в щата Калифорния заради бомбена заплаха. На мястото са изпратени сапьори. От компанията уточниха, че всички техни служители са в безопасност.", "date": "2018.12.12", "title": "Заради бомбена заплаха: Евакуираха част от сградите на Facebook в Калифорния"}
{"url": "https://www.bgonair.bg/bulgaria/2018-12-12/turski-tir-katastrofira-kray-dunav-most-blokira-patya-no-nyamashe-koy-da-go-mahne", "text": "\r\n Петчасов екшън в района на Дунав мост при Русе заради турски ТИР. След катастрофа камионът е затворил движението по международния път.  Шофьорът и собственикът на фирмата отказаха да платят за издърпването на превозното средство. В същото време се оказа, че няма институция, която да ги накара да махнат камиона и да освободят пътя.  Абсурдната ситуация се разиграва рано сутринта. Камионът, който превозва цитрусови плодове от Турция за Румъния, излиза от пътя и катастрофира, затваря пътя и блокира движението.  На място е изпратен полицейски патрул, а за извличането на камиона е извикан специализиран екип от Разград. Това обаче се оказва проблем, тъй като турският шофьор не иска да плати и отказва да премести камиона.  Собственикът на фирмата в Турция също не желае да плати.  Институциите се оказват с вързани ръце – автомобилните инспектори могат единствено да му свалят номерата и да му съставят акт за нарушение.  По обед, след дълги преговори по намаляване на цената, камионът най-после беше махнат от пътя. Той ще може да продължи едва, след като заплати наложената му глоба заради катастрофата.", "date": "2018.12.12", "title": "Турски ТИР катастрофира край Дунав мост, блокира пътя, но нямаше кой да го махне"}
{"url": "https://www.bgonair.bg/denqt-on-air/2018-12-12/elektronno-li-mashinno-li-bez-tsifri-samo-s-himikal-kak-da-glasuvame-na-izbori", "text": "\r\n Евроизборите ще бъдат проведени по нови правила. Депутатите приеха промени в изборния кодекс на първо четене, в които се предвижда да отпаднат цифрите от бюлетините. Целта на вносителите на промените от ГЕРБ и \"Обединени патриоти\" е с премахването им да се избегне феноменът \"15/15\". Машинно гласуване пък ще има само в секции с поне 300 избиратели. Кои ще бъдат те ще бъде определено от ЦИК. В нормативните текстове е отпаднало изискването, че те не трябва да са по-малко то 1000. В страната има 12 000 секции. В сегашния изборен кодекс е предвидено от тези избори нататък да има машини във всички секции. Трябваше да се въведе и пробно дистанционно гласуване. За момента тези неща се отлагат. Народният представител от \"Обединени патриоти\" Александър Сабанов коментира промените в изборния кодекс в студиото на   и заяви, че има само две неща, които ще се променят за бъдещите избори. По думите му това са именно машинното гласуване и камерите, които ще са за наблюдение във всяка секция, а с махане на номер на партия ще се заличи феноменът \"15/15\". , заяви Сабанов. Той беше категоричен, че законът трябва да бъде изпълнен, а с промените сега ще се намалят щетите за бюджета, защото самите машини са много скъпо и евентуален вот навсякъде с тях ще направи изборите изключително скъпи за провеждане. Народният представител от \"Обединени патриоти\" се обяви и против електронното гласуване и посочи, че в България е недопустимо да се говори за това, защото не може да се гарантира тайната на вота и да се защитим от хакерски атаки. Пред   Сабанов посочи още, че електронното гласуване го има само на едно място, машинното се премахва от държави, които са го въвели, а у нас ще се въвежда.", "date": "2018.12.12", "title": "Електронно ли, машинно ли, без цифри, само с химикал - как да гласуваме на избори?"}
{"url": "https://www.bgonair.bg/bulgaria/2018-12-12/tsarkvata-odobryava-daryavaneto-na-organi-pri-saznat-izbor-ili-mozachna-smart", "text": "Българската православна църква одобрява даряването на органи, но при определени условия. Според становище на патриаршията, подобни процедури трябва да се извършват само при съзнат избор или доказана мозъчна смърт.  В същото време църквата не приема, че незаявеният отказ трябва да се тълкува като съгласие. В момента у нас донорството се осъществява на принципа \"съгласие по подразбиране\".  Духовниците увериха, че в тяхно лице държавата има партньор, който ще се включи в кампанията за насърчаване на донорството в България. Все пак те запазват правото да променят позицията си, при промяна в законодателството и Закона за трансплантациите.", "date": "2018.12.12", "title": "Църквата одобрява даряването на органи при съзнат избор или мозъчна смърт"}
{"url": "https://www.bgonair.bg/bulgaria/2018-12-12/pravitelstvoto-reshi-dava-okolo-14-miliarda-lv-za-magistrala-hemus", "text": "Почти милиард и 400 милиона лева ще изхарчи правителството за строежа на магистрала \"Хемус\". С решение на кабинета, парите се дават на регионалното министерство. От общо 420 километра трасе, досега изградените са едва 170 км. Сумата от над един милиард лева ще се използва за изграждането на участъка от местността \"Боаза\" до връзката с пътя между Русе и Велико Търново. Парите за строежа са събрани от битката с корупцията и контрабандата, обяви премиерът Борисов, докато министрите изслушваха предложението на колегата си Петя Аврамова. ", "date": "2018.12.12", "title": "Правителството реши: Дава около 1,4 милиарда лв. за магистрала \"Хемус\""}
{"url": "https://www.bgonair.bg/world/2018-12-12/poreden-trus-v-britanskiya-parlament-vot-na-nedoverie-sreshtu-tereza-mey", "text": "\r\n Пореден трус в британския парламент на прага на Brexit - вот на недоверие срещу премиера Тереза Мей в собствената ѝ партия.  Гласуването беше свикано по искане на 48 депутати от управляващата Консервативна партия и ще се състои тази вечер между 20.00 и 22.00 часа българско време.  Очаква се резултатите да бъдат обявени около час по-късно.  До вот на недоверие доведе несъгласието на голяма част от партията с наскоро предложеното споразумение за Brexit, тъй като мнозина смятат, че Великобритания няма да постигне желания резултат от развода си с Европейския съюз.  Ако получи подкрепата на мнозинството, Мей ще запази поста си и за поне още една година. Ако загуби обаче тя ще трябва да се оттегли от председателското място в собствената си партия и да подаде оставка като премиер.  Самата Тереза Мей подчерта, че подобна рокада в този момент може да постави Кралството в ситуация на нестабилност и несигурност.", "date": "2018.12.12", "title": "Пореден трус в британския парламент - вот на недоверие срещу Тереза Мей"}
{"url": "https://www.bgonair.bg/world/2018-12-12/trima-ubiti-i-12-raneni-pri-strelbata-v-strasburg", "text": "\r\n Стрелба на коледния базар в центъра на Страсбург. Трима души са убити, а други 12 ранени, като шестима души са в критично състояние.  Стрелецът е успял да избяга и в момента активно се издирва. По непотвърдена информация мъжът е ранен. Той е идентифициран като 29-годишен гражданин, роден в Страсбург. Известен е на полицията, включен е в списъка за наблюдение на предполагаеми терористи и е бил разглеждан като опасен за националната сигурност.  Полицията не е обявявала официално името на стрелеца, но според френски медии издирваният се казва Шариф Шекат и е поддържал близки връзки с радикални ислямистки групи.  Достъпът до популярния сред туристите коледен базар на площад Клебер, където бе извършено нападението, остава блокиран.  По случая работи специалното антитерористично звено на силите за сигурност. Президентът Еманюел Макрон проведе спешно заседание на кризисния щаб в Париж, на което бе взето решение да се повиши степента на тревога до най-високата и да се засили охраната по границите.  Ще бъде поставена и допълнителна охрана на коледните базари в цялата страна.  Според френски медии полицията е претърсила във вторник сутринта апартамента на стрелеца в квартал Нойдорф в източния френски град.  Мъжът е бил издирван по подозрения в кражба, но не е бил намерен на адреса. При претърсването на жилището му обаче са открити няколко гранати. Жителите на квартала бяха посъветвани да останат по домовете си, а полицията отцепи района.  Блокиран е и достъпът до сградата на разположения в близост до Европейския парламент.  Председателят на европарламента Антонио Таяни написа в Twitter, че институцията \"няма да се поддаде на страха от терористични заплахи\".  Кметът на Страсбург Ролан Рис обяви ден на траур днес в памет на загиналите при нападението. \r\n  ", "date": "2018.12.12", "title": "Трима убити и 12 ранени при стрелбата в Страсбург"}
{"url": "https://www.bgonair.bg/world/2018-12-12/vanshnoto-ni-ministerstvo-zove-balgarite-v-strasburg-da-spazvat-ukazaniyata-na-politsiyata", "text": "\r\n От министерството на външните работи предупреждават българските граждани в Страсбург да избягват посещението на публични места в града и да следват стриктно всички указания на полицията. Налице е засилен полицейски контрол на границата между Франция и Германия. В цяла Франция е въведена степен на опасност - \"Внимание, атентат\".  От посолството на България в Париж разкриха гореща телефонна линия за връзка, където българите могат да се свържат и да получат повече информация.  У нас засилени мерки за сигурност ще има във връзка с коледните и новогодишни празници. Министърът на вътрешните работи Младен Маринов обяви, че към този момент няма данни за необходимост за промяна на мерките за сигурност, но директорите на ОД на МВР ще предприемат действия за осигуряване на по-голямо полицейско присъствие и специализирани сили на местата, където се очаква събиране на голям брой граждани. ", "date": "2018.12.12", "title": "Външното ни министерство зове българите в Страсбург да спазват указанията на полицията"}
{"url": "https://www.bgonair.bg/bulgaria/2018-12-12/stroitelite-iskat-da-ne-gi-polzvat-za-politicheski-tseli", "text": "\r\n Строители изкараха тежка машинна техника на протест в столицата. Българската камара на строителите настояват браншът да не се използва за предизборни и политически цели, а обвиненията в корупция и некачествено строителство да спрат. Представители на протестиращите се срещнаха с депутати и министри, след което стана ясно, че държавата отпуска 160 милиона лева за изплащането на вече извършени ремонтни дейности. Демонстрацията на строителите протече мирно, а дългата над 5 километра колона от камиони и техника на бул. \"Цариградско шосе\" не създаде проблеми за движението в столицата.", "date": "2018.12.12", "title": "Строителите искат да не ги ползват за политически цели"}
{"url": "https://www.bgonair.bg/bulgaria/2018-12-12/240-mln-lv-otdeleni-za-poddrazhkata-na-samoleti-i-vertoleti-na-ba", "text": "\r\n 240 млн. лв. повече ще получи армията, след като кабинетът отпусна допълнителни пари. Преди две седмици правителството даде малко над 134 млн. лв., а днес добави към тях още 113 млн. Средствата ще бъдат използвани за възстановяване на летателната годност и ремонтни дейности на различните видове войски. От отпуснатите 113 млн. лв. , почти 11 млн. лв. ще се използват за експлоатацията на пет вертолета \"Кугър\", както и за резервни части на машините.  Ремонтът на вертолет МИ-17 струва над 800 хил. лв., а за комуникационни и навигационни системи на военновъздушните сили се предвиждат 40 млн. лв. Извън тези пари са дадени средства и за Военномедицинска академия, близо 10 млн. лв. Също така за служба \"Военна информация\". От 1-ви януари тази година ВМА вече няма дългове.  С допълнителните 10 млн. лв. ще се ремонтират още 4 клиники и ще се закупят рентгени за 5-те болници към ВМА, както и ще се подобри операционната за трансплантации.", "date": "2018.12.12", "title": "240 млн. лв. отделени за поддръжката на самолети и вертолети на БА"}
{"url": "https://www.bgonair.bg/denqt-on-air/2018-12-12/zaradi-nekachestveni-remonti-zagivat-hora-kategorichni-ot-bsp", "text": "\r\n Строители изкараха тежка машинна техника на протест в столицата. Българската камара на строителите настоява браншът да не се използва за предизборни и политически цели, а обвиненията в корупция и некачествено строителство да спрат. Представители на протестиращите се срещнаха с депутати и министри, след което стана ясно, че държавата отпуска 160 милиона лева за изплащането на вече извършени ремонтни дейности. \"За пръв път в историята на България имаше протест срещу опозицията. За пръв път едрият капитал протестира срещу опозицията. БСП не иска да удари върху имиджа на българските строители. Ние мислим в една посока. Не разбирам защо не искат да се контролира строителството по-добре\", обясни в \"Денят ON AIR\" депутатът от БСП Любомир Бонев. Депутатът даде за пример трагедията край Своге, която стана заради некачествена пътна настилка и мантинели, които не отговарят на изискванията. \"Само преди месец имаше среща между Камарата на строителите и БСП. На тази среща Корнелия Нинова заяви, че при управление на БСП ще има прозрачност и равнопоставеност между всички фирми. В последните 10 години това го няма, мащабните проекти и пътища ни убиват. Разговорът тогава беше конструктивен. Не мога да си обясня защо сега има протест\", заяви Бонев пред Bulgaria ON AIR.  Той е на мнение, че новата Агенция за пътна безопасност, която ще се сформира от 39 души, няма да доведе до желания ефект - а именно жертвите по пътищата да намалеят. \"Строят се пътища за милиарди левове, а след лентичката веднага почват да се ремонтират. За нас важното е като се дават толкова пари, те да се оползотворяват добре\", завърши гостът.", "date": "2018.12.12", "title": "Заради некачествени ремонти загиват хора, категорични са от БСП"}
{"url": "https://www.bgonair.bg/world/2018-12-12/napadatelyat-ot-strasburg-dobre-poznat-na-vlastite-zaradi-grabezhi-i-nasilie", "text": "\r\n Двама убити и най-малко 14 ранени след масовата стрелба съвсем близо до Коледния базар във френския град Страсбург. Над 700 полицаи и жандармеристи участват в операцията по издирване на стрелеца. Нападателят - 29-годишният Шериф Шекат е роден в Страсбург. Той е включен в списъка за наблюдение на предполагаеми терористи от 2016 година и е поддържал връзки с радикални групи. Той е добре познат на властите главно заради грабежи и насилие. Има 27 присъди за престъпления от общ характер, извършени във Франция, но също в Германия и Швейцария. Няколко пъти е бил вкаран в затвора. Осъждан е на две години затвор през 2016 година за въоръжено нападение. Смята се, че се е радикализирал в затвора. Стрелецът е трябвало да бъде арестуван във вторник сутринта по подозрения за участие в обир с опит за убийство. При обиск в дома му са открити гранати. Предполагаеми негови съучастници са арестувани. \r\n  ", "date": "2018.12.12", "title": "Нападателят от Страсбург - добре познат на властите заради грабежи и насилие"}
{"url": "https://www.bgonair.bg/denqt-on-air/2018-12-12/izpolzvat-li-se-stroitelite-v-politicheskite-bitki-v-balgariya", "text": "\r\n Представители на строителния бизнес излязоха на протест с машините си и строителна техника, която беше разположена на булевард \"Цариградско шосе\" в София. Те определиха всичко това като знак на мирна демонстрация и настояха да не бъдат намесвани в в предизборни и политически битки и постоянните обвинения в корупция и некачествено строителство да спрат. , коментира лидерът на БСП Корнелия Нинова във връзка с протеста на строителите. Тя заяви, че днешният ден показва срастването на власт и капитал. Говорителят на ПГ на \"БСП за България\" Елена Йончева посочи, че искането на левицата е само за проверка на качеството на българските магистрали в независима европейска лаборатория. Депутатът от ГЕРБ Спас Гърневски пък коментира в студиото на  , че атаките на социалистите са стигнали своя пик с оплюването на бизнеса. , заяви той. Според Гърневски работата на държавата, централната и месната власт е да създава условия за бизнес, а не да прави бизнес и подчерта, че ако това стане, след това именно индустрията ще помогне за останалото развитие. , категоричен беше още народният представител пред  . Според Спас Гърневски именно това правят управляващите и не случайно вече има и протести за строителство на пътища и магистрали, въпреки че преди време опозицията атакуваше с думите: \"Асфалт не се яде\".", "date": "2018.12.12", "title": "Използват ли се строителите в политическите битки в България?"}
{"url": "https://www.bgonair.bg/bulgaria/2018-12-12/tezhka-katastrofa-na-podbalkanskiya-pat-vze-edna-zhertva", "text": "Тежка катастрофа с един загинал стана тази сутрин на Подбалканския път. Автомобил направил маневра за излизане от главния път и завил наляво. Тогава е връхлетян от движещата се отзад кола. От нараняванията си е починал 61-годишният шофьор на колата, направила маневрата. Спътничката му на 68 години е с опасност за живота. Катастрофата се станала близо до разклона за град Мъглиж. Над три часа участъкът беше затворен за движение.", "date": "2018.12.12", "title": "Тежка катастрофа на Подбалканския път взе една жертва"}
{"url": "https://www.bgonair.bg/bulgaria/2018-12-12/spetsprokuraturata-obvini-rumen-ovcharov-v-shteti-za-nad-24-mln-lv", "text": "Специализираната прокуратура предяви прецизирано обвинение на Румен Овчаров - бивш министър на икономиката и енергетиката, за установени щети в размер на повече от 24 млн. лв. Освен него обвинения имат бивш изпълнителен директор на \"Мини Бобов дол\" ЕАД и бивш заместник-министър, съобщиха от прокуратурата. Обвинението е по повод сключването и отдаване под наем на активи на \"Мини Бобов дол\" и на \"Ораново\". След като през май тази година съдът върна на прокуратурата обвинителния акт, раследващите започнали нови действия срещу Овчаров за това, че умишлено не е упражнил достатъчно контрол, в резултат на което са последвали значителни щети за \"Мини Бобов дол\". Ако в началото на годината щетата беше 9 милиона лева, сега вече е 24 милиона, става ясно от съобщение на прокуратурата. За тази сделка обвинения имат бившият заместник-ресорен министър Анна Янева, както и бившият изпълнителен директор на \"Мини Бобов дол\" Пламен Стефанов. И на тримата е повдигнато обвинение за умишлена безстопанственост, като деянието представлява особено тежък случай, уточняват от прокуратурата, предаде  .", "date": "2018.12.12", "title": "Спецпрокуратурата обвини Румен Овчаров в щети за над 24 млн. лв."}
{"url": "https://www.bgonair.bg/bulgaria/2018-12-12/otpuskat-20-mln-leva-za-remont-na-stolichni-detski-gradini", "text": "Залагаме около 20 млн. лв. в проектобюджета за 2019 г. за цялостни реконструкции и ново строителство на 15 детски градини в София, като седем от тях вече започнахме, заяви кметът на столицата Йорданка Фандъкова, цитирана от  Те са в районите \"Красно село\", \"Искър\", \"Подуяне\", \"Лозенец\", \"Студентски\", \"Триадица\", \"Витоша\", \"Овча купел\", \"Горна баня\", \"Люлин\", \"Изгрев\". \"Тази година открихме пет детски градини, като една от тях е новата сграда на детска градина \"Сърничка\" в район \"Младост\". От тази есен 250 семейства и техните деца имаха възможност да изпратят децата си в новата сграда на детската градина, която е за 10 групи, със специален корпус, с многофункционална и спортна зала\", заяви Фандъкова. Близо 4 млн. лв. от бюджета на Столичната община са инвестициите, направени в изграждане и обзавеждане на детската градина, отчете тя. Започна строителството на нови седем детски градини в различни райони на София като \"Лозенец\", \"Витоша\", \"Искър\" и др. Провеждат се процедури за избор на изпълнител за изграждането на още две детски градини, които са в районите \"Подуяне\" и \"Триадица\". Предвижда се през 2019 г. да започне работа по още шест детски градини. Кметът също така посочи, че основен приоритет на общината остават зелените политики и образованието. \"През 2019 година трябва да завършим част от големите проекти, които променят града, и да започнем други. За мен е важно да осигурим последователното и устойчиво развитие на града. Следващата година отново ще бъде година на метрото\", посочи столичният кмет и припомни, че през 2019 година ще бъдат пуснати в експлоатация нови 8 километра метро, а 2020 година още 4 километра. Столичната община продължава и с модернизацията на градския транспорт. Днес бяха пуснати в движение първите 20 електобуса в София. \"Предстои да пуснем още 82 електробуса  на природен газ, които са тук, а през следващата година ще пристигнат още 60 нови автобуса. През следващата година очакваме и 13 нови трамвая\", подчерта Фандъкова. В приоритетите на столичния кмет за следващата година се екологичното устойчиво управление на отпадъците, образованието и грижата за  културно-историческото наследство. В бюджета за следващата година се залагат 15 нови детски градини, както и строителството на училища и спортни зали. \"В сферата на културата предстои  да започнем изграждането на първия център за съвременно изкуство\", уточни Фандъкова. През следващата година трябва да приключи реставрацията на минералната баня в Банкя  и да започне работата по реконструкцията на минералната баня в \"Овча купел\".", "date": "2018.12.12", "title": "Отпускат 20 млн. лева за ремонт на столични детски градини"}
{"url": "https://www.bgonair.bg/bulgaria/2018-12-12/samolet-s-pravitelstvena-delegatsiya-katsna-avariyno-vav-viena", "text": "\r\n Самолет с правителствена делегация снощи кацна аварийно във Виена. Причината е напукано стъкло в пилотската кабина. В състава на делегацията е бил военният министър и вицепремиер по сигурността Красимир Каракачанов. Той уточни, че екипажът на \"България Ер\" е действал изключително професионално. Никой от пътниците по редовния полет Брюксел - София, не е разбрал за инцидента. Хората са били уведомени, че ще кацнат аварийно, но без да се създава напрежение. Веднага след приземяването във Виена е била изпратена друга машина, която да прибере пасажерите. Неочакваният престой е продължил няколко часа. ", "date": "2018.12.12", "title": "Самолет с правителствена делегация кацна аварийно във Виена"}
{"url": "https://www.bgonair.bg/reportazhi/2018-12-12/sobstvenitsi-na-magazini-priyutyavat-bezdomni-zhivotni-v-studenite-dni", "text": "\r\n Собственици на магазини масово прибират бездомни животни в студените зимни дни. Четириногите всеки ден посрещат и изпращат клиентите.  На пазара \"Димитър Петков\" в столицата 2 съседни магазина си имат нови \"колеги\" - кучета. Чарли е чест гост в магазин за авточасти. Предимно спи. Появил се преди година, а отскоро вече е приятел със служителите и рекламно лице на най-добрата течност за чистачки в района. В съседния магазин за коледна украса е натоварено, но нищо не може да смути Лиска. Нейното място е под елхата. Клиентите я заобикалят, прескачат или просто наглеждат с усмивка. Някои дори ѝ завиждат. А за търговците е важно поне преди коледните празници да не пропускаме възможност да сторим добро.", "date": "2018.12.12", "title": "Собственици на магазини приютяват бездомни животни в студените дни"}
