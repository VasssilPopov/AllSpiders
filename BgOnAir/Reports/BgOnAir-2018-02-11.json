{"url": "https://www.bgonair.bg/world/2018-02-11/nissan-honda-i-toyota-zaplashvat-da-napusnat-ostrova-zaradi-brexit", "text": "Nissan, Honda и Toyota ще напуснат Великобритания, ако Brexit остави търговски бариери между страната и ЕС, предупредиха трите компании при срещата си с министър-председателя Тереза Мей. Японските гиганти допринасят за почти половината от общо 1.67-те милиона автомобила, сглобявани ежегодно в Обединеното кралство.  На срещата с Мей присъстваха президентът на Nissan Europe Пол Уилкокс, изпълнителният директор на Toyota Europe Йохан ван Зюл и шефът на Honda Europe Йън Хауълс.  Японският бизнес е инвестирал над 50 милиарда евро във Великобритания през последните десетилетия, след уверенията на поредица правителства от Маргарет Тачър насам, че ще им бъде гарантират свободен достъп до пазарите на Стария континент.  Миналата година Мей лично увери представители на Nissan и Honda, че излизането от ЕС няма да създаде препятствия за бизнеса им. Събитията от последните месеци обаче все по-убедително загатват, че бариери между Обединеното кралство и Евросъюза все пак ще има.  \"Ако операциите във Великобритания спрат да бъдат печеливши, нито една частна компания не би продължила тези операции\", заяви след срещата японският посланик в Лондон Коджи Цуруока.  Снимка: Pixabay Цялата статия прочетете в   ", "date": "2018.02.11", "title": "Nissan, Honda и Toyota заплашват да напуснат Острова заради Brexit"}
{"url": "https://www.bgonair.bg/world/2018-02-11/za-poslednite-7-godini-spad-na-vaksinite-sreshtu-grip-v-evropa", "text": "Процентът на ваксинациите срещу грип сред високорисковите групи в Европа е намалял за последните седем години. Това показват данни на Световната здравна организация (СЗО), сумирани от първото проучване на покритието на ваксини срещу грип в Европейския регион. То е проведено от Европейския център за превенция и контрол на заболяванията и Регионалния офис на СЗО за Европа, като обхваща периодите 2008-2009 г. и 2014-2015 г. Половината от страните, участващи в изследването, отчитат намаляване на броя на наличните ваксини, което е една от причините за спада на ваксинираните.  По-малкият обхват на сезонната ваксина срещу грип в Европа застрашава повече хора от разболяване по време на грипната епидемия и следващата пандемия, предупреждават двете организации, осъществили проучването. Цялата статия прочетете в ", "date": "2018.02.11", "title": "За последните 7 години: Спад на ваксините срещу грип в Европа"}
{"url": "https://www.bgonair.bg/world/2018-02-11/patnicheski-samolet-se-razbi-do-moskva-otseleli-nyama", "text": "Пътнически самолет със 71 души на борда се разби на 80 км югоизточно от Москва. Ан-148 е излетял от летище Домодедово към южния град Орск. Отломките бяха намерени в Раменския район в Подмосковието. Оцелели няма.  Според очевидци самолетът се е възпламенил във въздуха и е паднал в района селището Аргуново. На борда са пътували 65 пасажери и 6 души екипаж. По информация на външното ни министерство засега няма данни за загинали българи. В района на катастрофата има много гъста мъгла и силен вятър.", "date": "2018.02.11", "title": "Пътнически самолет се разби до Москва, оцелели няма"}
{"url": "https://www.bgonair.bg/world/2018-02-11/kiev-ekstradira-mihail-saakashvili-v-polsha", "text": "Украинските имиграционни власти са решили да екстрадират в Полша бившия президент на Грузия Михаил Саакашвили. Това съобщи самият Саакашвили в интервю за грузинската телевизия \"Рустави-2\", предаде БНР.  Пребиваващият в Киев политик каза още, че въпреки предстоящата му депортация, той ще продължи своята мирна борба за смяната на властта в Украйна. В петък украинският министър на правосъдието Павло Петренко заяви, че няма никакви юридически пречки Саакашвили да бъде екстрадиран в Грузия, където е издирван. В понеделник киевски съд отхвърли жалбата му срещу решение на по-долна инстанция, с което му се отказва статут на бежанец или на лице, нуждаещо се от допълнителна защита. ", "date": "2018.02.11", "title": "Киев екстрадира Михаил Саакашвили в Полша"}
{"url": "https://www.bgonair.bg/world/2018-02-11/silen-vyatar-otlozhi-balgarsko-uchastie-v-pyongchang", "text": "Организаторите на Зимните олимпийски игри 2018 бяха принудени да отложат старта на спускането в алпийските ски заради силен вятър. В това състезание трябваше да се изявят и българските участници Алберт Попов и Камен Златков, предава \"Фокус\" В предварителната програма спускането бе предвидено за 4.00 часа сутринта - българско време, но заради атмосферните условия то бе отложено. Ветровете на места в зимния център в Чонсон достигаха до 100 км/ч. Сега състезанието е преместено за четвъртък, когато по програма беше стартът в Супер Джи, който пък е отложен за петък. Прогнозата за понеделник също сочи силни ветрове и заради това беше отменена тренировката за спускане в алпийската комбинация. За момента самият старт в комбинацията остава по програма за вторник.  ", "date": "2018.02.11", "title": "Силен вятър отложи българско участие в Пьонгчанг"}
{"url": "https://www.bgonair.bg/world/2018-02-11/balgarska-sleda-v-postroyavaneto-na-falcon-heavy-na-ilan-mask", "text": "\r\n Няколко българи са участвали в създаването на най-голямата и мощна частна ракета от ново поколение \"Falcon Heavy\" на компанията на Илън Мъск. За първи път в българския телевизионен ефир ви срещаме с професор Орлин Велев-старши. Той е баща на Орлин Велев-младши, който малко повече от година работи за компанията SpaceX и е участвал в най-голямото и инженерно техническо постижение на годината. Семейство Велеви се местят в САЩ през 1996 г. Велев-старши става професор в държавния университет в Северна Каролина. Орлин Велев-младши тогава е на 1 годинка. Днес обаче е част от екипа на Илън Мъск.", "date": "2018.02.11", "title": "Българска следа в построяването на \"Falcon Heavy\" на Илън Мъск"}
{"url": "https://www.bgonair.bg/bulgaria/2018-02-11/uchitelkata-ot-panagyurishte-prebila-dete-s-nagrada", "text": "\r\n Учителката, която би дете в ДГ \"Пролет\" в Панагюрище, е получила награда заради пенсионирането си. Скандалният случай се разкри през септември, когато родителите на 2-годишното момче констатирали, че по цялото му тяло има синини. Възпитателката Павлина Ерова обяснила пред семейството, че те са в резултат на ухапване от друго дете в детската градина. Заради зачестилите случаи на подобно насилие, днес родители се събраха на протест в Пазарджик и настояха за камери в учебните и детските заведения, психотестове на учителите и мандатност на директорите. \r\n    ", "date": "2018.02.11", "title": "Учителката от Панагюрище, пребила дете - с награда"}
{"url": "https://www.bgonair.bg/reportazhi/2018-02-11/keyptaun-se-izpravya-sreshtu-voden-apokalipsis", "text": "\r\n След повече от 3 години суша, Кейптаун може да стане първият град в света без капка вода. Докато жителите се молят за дъжд, държавата предприе строги мерки за ограничение употребата на вода в отчаян опит да отложи природната катастрофа. \"Денят 0\" - така жителите на южноафриканския град наричат датата, в която мрачните прогнози предвиждат окончателното пресъхване на втория по големина град в републиката. А това се очаква само след няколко месеца. Още по темата вижте във видеото.    ", "date": "2018.02.11", "title": "Кейптаун се изправя срещу воден Апокалипсис"}
{"url": "https://www.bgonair.bg/bulgaria/2018-02-11/i-varna-pazardzhik-i-pleven-s-protest-sreshtu-nasilieto-nad-detsa", "text": "Протести срещу насилието над деца в детските градини и училищата се провеждат днес във Варна, Пазарджик и Плевен. Те бяха организирани в социалните мрежи, след като преди седмица в интернет се появи видео с малтретиране над деца в ДГ \"Брезичка\" в Бургас. Вчера там беше и първият от поредицата протести. Родителите подкрепят предлаганите законови промени за мандатност на директорите, редовни психотестове на учителите и камери в стаите. Те настояват и за коренна промяна на работата в детските градини в страната.  Протестиращите са подготвили декларация с общо 30 искания, които ще бъдат обсъдени на 15 февруари в парламента. \r\n    ", "date": "2018.02.11", "title": "И Варна, Пазарджик и Плевен с протест срещу насилието над деца"}
{"url": "https://www.bgonair.bg/bulgaria/2018-02-11/otkriha-prebita-zhena-vav-vhod-v-druzhba", "text": "Откриха пребита жена във вход на блок в столичния квартал \"Дружба\".   Вчера сутринта съседи намират пострадалата на стълбището между втория и третия етаж с наранявания по главата. В 10.29 те позвъняват на Спешна помощ и линейката се отзовава почти веднага. Жената е била откарана в Окръжна болница, но е отказала да бъде хоспитализирана. Съседите споделиха пред  , че най-вероятно става въпрос за домашно насилие, тъй като често от третия апартамент на третия етаж се чували кавги. \r\n   ", "date": "2018.02.11", "title": "Откриха пребита жена във вход в \"Дружба\""}
{"url": "https://www.bgonair.bg/bulgaria/2018-02-11/zatvaryat-patishta-v-stranata-poradi-snegonavyavaniya-i-silen-vyatar", "text": "Затварят се пътища в страната поради снегонавявания и силен вятър, съобщиха от Агенция \"Пътна инфраструктура\" /АПИ/. Временно се затварят пътят Нови Пазар - Тръница, пътят Нови Пазар - Секулово, пътят Никола Козлево - Пет могили, пътят Никола Козлево - Цани Гинчево, пътят Векилски - Орляк, пътят Мадара - Нови Пазар, пътят Каспичан - Златна Нива. Проходът \"Печинско\" е забранен за автомобили над 12 т, предава Временно се ограничава движението в активната и изпреварваща лента на автомагистрала \"Тракия\" при км 21 в посока София, поради пътен инцидент. Движението се осъществява в аварийната лента. Шофьорите да се движат с повишено внимание и в областите Шумен и Разград поради интензивен снеговалеж. От АПИ препоръчват на водачите на автомобили да избягват движението в тези участъци и да се съобразяват с ограниченията и действията на пътна полиция. Шофьорите, на които им предстои пътуване, е необходимо да тръгват на път с автомобили подготвени за зимни условия. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ и по всяко време от денонощието на тел. 0700 130 20 в АПИ.", "date": "2018.02.11", "title": "Затварят пътища в страната поради снегонавявания и силен вятър"}
{"url": "https://www.bgonair.bg/bulgaria/2018-02-11/kod-zima-dnes-obilni-snegovalezhi-selishta-bez-tok-patni-intsidenti", "text": "\r\n Жълт код за снеговалежи и силен вятър в почти цялата страна. Въведени са ограничения по пътищата. В 22 области на България е обявен предупредителен Жълт код за снеговалежи, силен вятър и образуване на преспи. Около 3 хил. снегорина почистват републиканската пътна мрежа.  От \"Пътната агенция\" предупреждават шофьорите да се движат с повишено внимание в областите Шумен и Разград заради влошените метеорологични условия. Забранено е движението на камиони над 12 тона през \"Троянски\", \"Котленски\", \"Петрохан\", \"Шипка\", \"Предела\", \"Рожен\" и \"Превала\" проходи. През \"Вратник\" и \"Твърдишки\" проходи пък се ограничават превозни средства над 10 т. През \"Дюленски\" проход и Пампорово - МПС-та над 3,5 т.  В Пампорово снежната покривка надхвърли 20 см. Няколко хиляди абоната останаха без ток в Монтанско заради силния вятър, който прекъсна електропроводи. Снощи при прохода \"Превала\" няколко младежи се опитали да се качат с автомобилите си заради дрифт, но закъсали. Пристигналата снегопочистваща техника не успяла да премине. Затова се наложила намесата на полицията, с помощта на която движението се освободило и проходът е бил почистен и отворен за движение. 137 машини са почиствали улиците на София през последните часове, като най-много сняг е натрупал по пътя за Витоша. Към момента преминаването е улеснено, пътят е опесъчен. Влошената метеорологична обстановка причини и няколко пътни инциденти. Петима души пострадаха при катастрофа в района на 21-ви километър на АМ \"Тракия\", в посока София. Всички те са в добро състояние и без опасност за живота. Аварирал ТИР на пътя Силистра-Добрич пък затрудни движението по шосето.", "date": "2018.02.11", "title": "Код \"Зима\" днес: Обилни снеговалежи, селища без ток, пътни инциденти..."}
{"url": "https://www.bgonair.bg/bulgaria/2018-02-11/zimata-se-zavarna-zhalt-kod-za-opasno-vreme-v-22-oblasti", "text": "От Агенция \"Пътна инфраструктура\" съветват - тръгвайте на път само в краен случай. И най-добре по първокласните пътища, които се почистват с предимство. Днес се очаква сняг да вали над цялата страна. 3000 снегопочистващи машини са в готовност да разчистват републиканските пътища. Зимните гуми са задължителни, напомнят от АПИ, както и да се кара с повишено внимание и съобразена скорост. В 22 области в страната е обявен жълт код за опасно време за днес. За 17 области е обявено предупреждение за силен вятър, сняг и поледици. Кодът е в сила за областите Монтана, Враца, Ловеч, Габрово, Велико Търново, Русе, Силистра, Шумен, Разград, Търговище, Шумен, Добрич, Варна, Пазарджик, Пловдив, Смолян, Кърджали и Хасково. В 4 области е обявен жълт код за сняг и поледици, това са областите Кюстендил, Перник, София-град и Софийска. В област Бургас е в сила предупреждение за обилни валежи от дъжд. Сумарно за денонощието се очакват количества около 20-30 л/кв.м., на отделни места и повече. Цялата статия прочетете в ", "date": "2018.02.11", "title": "Зимата се завърна: Жълт код за опасно време в 22 области!"}
{"url": "https://www.bgonair.bg/bulgaria/2018-02-11/mesni-zagovezni-e-8-sedmitsi-ostavat-do-velikden", "text": "Днес е църковният празник Неделя месопустна, наричан още Месни заговезни. Празникът е винаги в неделя - осем седмици преди Великден и получава названието си от традиционната вечеря с месни ястия, след която е забранено да се яде месо до края на Великия (Великденския) пост. Думата \"заговезни\" идва от заговявам, започвам да постя, предава  В съботата преди Месни заговезни е Задушница, когато се прави помен за мъртвите. Седмицата между Месни и Сирни заговезни се нарича Сирница, защото е подготовка за Великия пост. До Сирни заговезни трябва да приключат всички сватби, защото през Великия пост до вторник на Светлата седмица не се позволява венчаване. През тази година Великият пост, наричан още Света четиридесетница, започва на 19 февруари.  ", "date": "2018.02.11", "title": "Месни заговезни е, 8 седмици остават до Великден "}
