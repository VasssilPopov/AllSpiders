{"url": "https://www.bgonair.bg/world/2019-05-31/za-parvi-pat-zhena-stana-kantsler-v-avstriya", "text": "Австрия се сдоби с първата си жена канцлер. Това е 69-годишният досегашен председател на Конституционния съд Бригите Бийрлайн. Тя беше посочена вчера от президента Александър Ван дер Белен да оглави служебното правителство.  То трябва да управлява страната до предсрочните избори, които ще се проведат през септември. Дотам се стигна, след като в понеделник парламентът гласува вот на недоверие срещу кабинета на канцлера Себастиан Курц.  А причината бе скандалът, станал известен като \"Ибисагейт\". Снощи хиляди леви демонстранти се събраха пред сградата на правителството, където посрещнаха с овации новината за новия канцлер.  На импровизирания концерт беше поканена известната през 90-те години на миналия век холандска група \"Венгабойс\", чийто хит \"Отиваме в Ибиса\" се превърна в химн на протестите срещу падналата коалиция между десни и крайнодесни.  ", "date": "2019.05.31", "title": "За първи път жена стана канцлер на Австрия"}
{"url": "https://www.bgonair.bg/world/2019-05-31/papa-frantsisk-pristigna-na-poseshtenie-v-rumaniya", "text": "\r\n Папа Франциск пристигна на тридневно посещение в Румъния по покана на президента на страната Клаус Йоханис.  Светият отец беше посрещнат с военни почести пред президентския дворец. На церемонията присъстваха държавният глава и съпругата му, както и представители на католическата и православната църква в Румъния.  \r\nПрезидентът Йоханис поднесе на Папа Франциск 17 подаръка, които представляват всичките исторически и културни региони на Румъния.  Папа Франциск похвали страната за напредъка, постигнат след падането на комунизма. Но заяви, че все още има проблеми, които трябва да бъдат решени.  ", "date": "2019.05.31", "title": "Папа Франциск пристигна на посещение в Румъния"}
{"url": "https://www.bgonair.bg/istoriite-on-air/2019-05-31/istoriite-on-air-evropa-na-krastopat", "text": "\r\n В началото националните парламенти на страните членки са излъчвали своите евродепутати. За първи път преки избори са проведени през 1979 година. Тогава са избрани 410 членове на Европейския парламент.  България влиза в Европейския съюз на 1 януари 2007 година. 5 месеца по-късно е и първият европейски вот у нас. Избирателната активност е изключително ниска и е под 30%.  Европейският парламент е единствената пряко избирана институция в рамките на Съюза, която представлява интересите на около 500 милиона души.  Преподавателят по \"Европеистика\" в Софийския университет \"Св. Климент Охридски\" проф. Ингрид Шикова обяснява важността на Европейския парламент, поставяйки го в равностранен триъгълник с Европейската комисия и Съвета на Европейския съюз. \r\n  \r\nХаресайте страницата ни във Facebook ", "date": "2019.05.31", "title": "Историите ON AIR: Европа на кръстопът"}
{"url": "https://www.bgonair.bg/world/2019-05-31/tramp-s-poredna-ofanziva-v-targovskite-voyni", "text": "\r\n Доналд Тръмп с поредна офанзива във водените от него търговски войни. Американският президент обяви, че налага мита върху всички мексикански стоки. Причината – бездействието според него на властите в съседната страна за справяне с мигрантския поток.  Новите тарифи от 5 процента ще влязат в сила на 10 юни и ще се увеличават всеки месец, докато не достигнат 25 процента. По думите на Тръмп - докато Мексико не се справи с проблема.  Според засегнатата страна митата ще са \"катастрофални\" и ще изискват съответния отговор на международно ниво. Те ще засегнат хранителни продукти като авокадо и текила, но и автомобили и други индустриални стоки.  Очаква се днес американският президент да направи и важно изявление относно опазването на границата между Съединените щати и Мексико. Харесайте страницата ни във Facebook ", "date": "2019.05.31", "title": "Тръмп наложи мита върху всички мексикански стоки"}
{"url": "https://www.bgonair.bg/world/2019-05-31/arestuvaha-kapitana-na-koraba-potopil-turisticheska-lodka-v-dunava", "text": "\r\n Унгарската полиция арестува капитана на круизния кораб, ударил туристическа лодка и предизвикал потъването й в Дунава. 64-годишният украински гражданин е задържан за безразсъдно поведение, довело до масови жертви. Инцидентът с корабчето, превозващо южнокорейски туристи, стана в сряда в Будапеща. Потвърдена е смъртта на 7 души.  Според властите вече няма надежда останалите 21 туристи, които са в неизвестност, да бъдат открити живи. Спасените 7 души са с хипотермия в болница, но в стабилно състояние. Корпусът на потъналата лодка е локализиран и екипи се подготвят да го извадят на сушата. Местните не са изненадани от инцидента, тъй като разказват, че през последните години трафикът по Дунава се е увеличил многократно. Харесайте страницата ни във Facebook ", "date": "2019.05.31", "title": "Арестуваха капитана на кораба, потопил туристическа лодка в Дунава"}
{"url": "https://www.bgonair.bg/world/2019-05-31/i-shtata-luiziana-zabrani-abortite", "text": "\r\n Луизиана стана поредният американски щат, строго ограничаващ абортите. Тази нощ губернаторът ратифицира гласувания по-рано от местния конгрес закон, забраняващ прекъсване на бременността, след като е засечена сърдечна дейност на плода. Това може да се случи още в шестата седмица, когато много жени дори не знаят, че са бременни. Забраната ще важи дори в случаи на изнасилване и кръвосмешение. Стотици жени в различни американски градове организираха протести срещу този и подобни текстове, приети през последните седмици. А десетки холивудски звезди и продуцентски къщи заплашиха да бойкотират щатите, които ограничат абортите. Сред тях са \"Дисни\", \"Нетфликс\" и \"Уорнър Медия\". Никой от въпросните закони все още не е влязъл в сила, тъй като бяха веднага оспорени във федерални съдилища.  ", "date": "2019.05.31", "title": "И щатът Луизиана забрани абортите"}
{"url": "https://www.bgonair.bg/world/2019-05-31/buri-i-valezhi-predizvikaha-haos-v-meksiko", "text": "Силни бури, придружени с обилни валежи, предизвикаха хаос в редица градове в Мексико. Улици и къщи са под вода. На кадри, разпространени в социалните мрежи, се вижда как силното течение отнася десетки автомобили. Спасителни екипи помагат на хората, блокирани в наводнените райони. Няма данни за загинали и ранени. Харесайте и страницата ни във Facebook ", "date": "2019.05.31", "title": "Бури и валежи предизвикаха хаос в Мексико"}
{"url": "https://www.bgonair.bg/kriminalno/2019-05-31/amerikanskiyat-rnb-pevets-r-kelly-poluchi-11-novi-obvineniya-v-seksualen-tormoz", "text": "Нови 11 обвинения в сексуални посегателства срещу американския R'n'B певец R. Kelly. Според съдебни документи те включват жертви на възраст между 13 и 16 години.  Изпълнителят обаче отхвърля обвиненията и твърди, че става дума за едно и също момиче, както и че случилото се е отпреди 9 години. По-рано тази година 4 жени повдигнаха обвинения срещу певеца за общо 10 сексуални злоупотреби. Според американски медии обаче сегашните случаи са углавно престъпление, т.е. са много по-сериозни и ако бъде признат за виновен, R. Kelly може да получи от 6 до 30 години затвор. Следващото му изслушване в съда е след седмица.", "date": "2019.05.31", "title": "Певецът R. Kelly получи 11 нови обвинения в сексуален тормоз"}
{"url": "https://www.bgonair.bg/denqt-on-air/2019-05-31/eksperti-sanktsiite-za-shofyori-stavat-vse-po-golemi-no-zhertvite-na-patya-ne-namalyavat", "text": "Вчера режисьорът Георги Дюлгеров беше блъснат от кола, докато карал колелото си, а шофьорът избягал. Днес 15-годишно момче изгуби живота си, след като беше блъснато от кола на кръстовище в София. Йонко Иванов, който е председател на Съюза на преподавателите по авто-мото подготовка, беше категоричен пред камерата на Bulgaria ON AIR, че подобна статистика никога няма да бъде прекъсната у нас, докато всичко в страната ни е само \"игра на думи\". Така той определи все още чаканите нови закони, които да заместят остарялата нормативна уредба, която регламентира движението по пътищата. \"Беше пълна пушилка, че ще се направят нови три закона, които да изместят стария, които трябва да са много актуални, да бъдат приложими и на базата на това, което ще вменят в обществото, ще намалее и травматизма по пътя. Третият закон дори не е излязъл\", посочи Иванов. Христо Радков от Българското обединение на шофьорите пък каза, че нови санкции и завишаването на старите за шофьорите очевидно не действа за намаляване на жертвите по пътищата, защото тяхната бройка не е намаляла. Радков подчерта, че само у нас се свалят номерата на автомобил и се взимат книжки за неплатена глоба, без значение дали си уведомен. Той нарече това тормоз върху водача. \"Не беше правилно да качваме санкциите и да въвеждаме нови с цел да намалим травматизма. Имаме на година между 15 и 20 хиляди свалени номера на автомобили. Отиваме да регистрираме на ново в КАТ, това значи, че пак плащаме на държавата, но всичко това е насочено към приход за държавата, а не към пътна безопасност\", настоя Христо Радков в студиото на \"Денят ON AIR\". Експертите бяха категорични, че у нас много неща за сгрешени, когато става въпрос за пътен травматизъм. Йонко Иванов посочи, че у нас се строят пътища, но хората не могат да шофират. С Христо Радков бяха категорични, че очакват работата на новата Агенция за пътна безопасност, но не са сигурни кои ще са експертите там. Експертите посичаха още нещо много ясно, а то е, че не са виновни само шофьорите или тяхното обучение за многото жертви по пътя. Харесайте и страницата ни във Facebook ", "date": "2019.05.31", "title": "Експерти: Санкциите за шофьори стават все по-големи, но жертвите на пътя не намаляват"}
{"url": "https://www.bgonair.bg/world/2019-05-31/shefat-na-lichnata-ohrana-na-zukarbarg-e-otstranen-ot-posta-si", "text": "Шефът на личната охрана на Марк Зукърбърг е отстранен от поста след обвинения, че е направил расистки и хомофобски коментари за други хора, включително за съпругата на съоснователя на Facebook, пише Bloomberg. Твърди се, че Лиам Буут е отправил коментари по адрес на Присила Чан, както и на част от служителите в домакинството на семейство Зукърбърг, писа по-рано Business Insider, позовавайки се на писма. Говорител на Зукърбърг и Чан твърди, че Буут е бил отстранен от поста си, а външна фирма разследва случая. Това обаче не потвърждава точната причина за обвиненията, публикувани от Business Insider. По думите на говорителя на обвиненията срещу Буут е обърнато внимание за първи път от The Bloom Firm, след като двама бивши служители са напуснали домакинството и са наели адвокат. Лиса Блум от The Bloom Firm потвърди по имейл, че тя представлява \"двама души, които са повдигнали обвинения“. Тя отказва да назове имената им, нито да сподели подробности за обвиненията, пише  Буут е бивш директор от Тайните служби, става ясно от профила му в LinkedIn. Той не е отговорил веднага на запитването за коментар извън обичайните работни часове. Харесайте страницата ни във Facebook ", "date": "2019.05.31", "title": "Шефът на личната охрана на Зукърбърг е отстранен от поста си"}
{"url": "https://www.bgonair.bg/world/2019-05-31/zemetresenie-s-magnitud-64-kray-filipinite", "text": "Земетресение с  стана днес край   съобщиха от Европейско-средиземноморския сеизмологичен център. Засега няма данни за пострадали и материални щети, нито е издадено предупреждение за вълни цунами. Силният трус е станал на  с епицентър на 150 километра югоизточно от Давао, най-големия град на южния филипински остров Минданао. Харесайте страницата ни във Facebook       ", "date": "2019.05.31", "title": "Земетресение с магнитуд 6,4 край Филипините"}
{"url": "https://www.bgonair.bg/reportazhi/2019-05-31/nekachestven-predizboren-remont-izkara-zhiteli-na-dve-sela-na-protest", "text": "\r\n Жителите на селата Нова махала и Фотиново блокираха движението по пътя Пещера - Батак. Причина за недоволството им е лошото състояние на пътя и приключилият преди изборите некачествен ремонт. С плакати с надписи - \"Защо плащаме Винетка?\" и \"Парите ни отиват в дупки\", хората излязоха и затвориха движението по републиканския път.  Спорно е и качеството на извършения преди изборите ремонт на пътя. Оказва се, че асфалтът, който е положен е 1 или 2 см. Протестите продължават и блокиране на пътя Пещера - Батак ще бъде на 4, 9 и 14 юни. Харесайте и страницата ни във Facebook ", "date": "2019.05.31", "title": "Некачествен предизборен ремонт изкара жители на две села на протест"}
{"url": "https://www.bgonair.bg/bulgaria/2019-05-31/chudesa-se-sluchvat-za-2-dni-se-sabraha-500-000-leva-za-operatsiya-na-malkata-kalina", "text": "\r\n Чудеса се случват, само трябва да повярваме в тях – за 2 дни бяха събрани 500 000 лева за операцията на двумесечната Калина, която се нуждае спешно от трансплантация. На 29 май родителите и споделиха своята история във Facebook. Около месец след раждането си, Калина получава вътрешен кръвоизлив, приемат я по спешност в униврситетската болница \"Св. Марина\" във Варна. Симптомите на детето показват, че черният дроб и жлъчката му не функционират правилно. Следват редица изследвания. Единствената надежда за живот за Калина се оказва чернодробната трансплантация, за която има много малко време. Тя трябва да се направи в Германия до края на месец юли, а сумата е близо половин милион лева. След като родителите на Калина призоваха във  Facebook  за помощ, само за 48 часа огромната сума беше събрана. Харесайте и страницата ни във Facebook ", "date": "2019.05.31", "title": "Чудеса се случват: За 2 дни се събраха 500 000 лева за операция на малката Калина"}
{"url": "https://www.bgonair.bg/bulgaria/2019-05-31/radev-prizova-polititsite-da-obrashtat-po-malko-vnimanie-na-partiynite-si-problemi", "text": "\r\n В Кърджали президентът Румен Радев направи коментар на последните партийни рокади при управляващи и опозиция след евровота. \r\nТой призова политиците да се занимават по-малко с вътрешнопартийните проблеми.  \"Нашите политици трябва да обръщат повече внимание на децата, а не на техните вътрешни партийни проблеми. Това е истината. Когато фокусът им е насочен към обществените процеси, няма да имат такива проблеми\", заяви Румен Радев. \r\nСнимка: Димитър Кьосемарлиев, Bulgaria ON AIR Харесайте и страницата ни във Facebook ", "date": "2019.05.31", "title": "Радев призова политиците да обръщат по-малко внимание на партийните си проблеми"}
{"url": "https://www.bgonair.bg/bulgaria/2019-05-31/sofiya-tezhka-katastrofa-tozi-sledobed-zagina-momche", "text": "15-годишно момче загина блъснато от лек автомобил в София. Инцидентът е станал на пешеходния светофар на улица \"Нишава\" и булевард \"Цар Борис Трети\" малко след 17:00 часа. От удара тялото на детето е изхвърчало на трамвайната спирка. Трамваите с номера 4 и 5 бяха спрени за няколко часа. Джижението по булеварда също беше затруднено. На мястото е извършен оглед, причините за инцидента се изясняват.  Тежки пътни инциденти имаше и на други места в страната. 18-годишно момиче е починало на място при тежка катастрофа, станала малко преди 17:00 часа на пътя Ловеч - с. Микре. При инцидента челно са се блъснали два автомобила на остър завой. В тежко състоянието е и 18- годишно момче, което е в кома и с опасност за живота. При катастрофата са пострадали още две жени - на 58 и 59 години, които са с наранявания, но без опасност за живота.  Катастрофа между автобус и лек автомобил стана и край село Долно Ботево, община Стамболово. По първоначална информация тя е причинена от лекия автомобил, който на завой е навлязъл в насрещното платно и се е ударил в 20-местния автобус.  В хасковската болница са транспортирани четирима души, сред които и две деца на 14 и 16 години. Няма опасност за живота им, но ще останат за наблюдение. По случая е образувано досъдебно производство. Снимка: Виктор Борисов (Bulgaria ON AIR) Харесайте и страницата ни във Facebook ", "date": "2019.05.31", "title": "София: Тежка катастрофа този следобед, загина момче (Обновена)"}
{"url": "https://www.bgonair.bg/bulgaria/2019-05-31/stanishev-nuzhen-e-dalbochinen-analiz-zashto-grazhdanite-ne-pripoznavat-bsp-kato-alternativa", "text": "\r\n Лидерът на европейските социалисти и втори в листата на БСП Сергей Станишев коментира случилото се в БСП след евровота.  Пред Милена Милотинова той изрази мнение, че след тези резулати столетницата трябва да направи истински анализ, а не да предприема драматични действия или да се опитва да замита проблемите под килима. \"Начинът, по който се подходи не решава никакви въпроси. Трябва ни сериозен дълбочинен анализ защо за втори път след 2017 г. при избори, поднесени почти на тепсия губим. Защо не ни припознават като алтернатива?\", коментира Сергей Станишев. Харесайте и страницата ни във Facebook ", "date": "2019.05.31", "title": "Станишев: Нужен е дълбочинен анализ защо гражданите не припознават БСП като алтернатива"}
{"url": "https://www.bgonair.bg/direktno/2019-05-31/za-ili-protiv-tsigarite-za", "text": "\r\n Актрисата Ернестина Шинова и музикантът Венцислав Мицов в дебат За или Против пушенето. Разговор в предаването   по  . А Олга Ускова и Цветелина Чорбанова за Световния ден на блондинките и тяхната Нова Година!        ", "date": "2019.05.31", "title": "За или Против цигарите"}
{"url": "https://www.bgonair.bg/economy/2019-05-31/zashto-balgariya-gubi-v-sarevnovanieto-po-konkurentosposobnost", "text": "България отново е на 48 място в света по конкурентоспособност, сочат данните от Годишника на световната конкурентоспособност за 2019 г. Изследването се прави между малко повече от 60 страни, което означава, че страната ни се намира на едно от последните места в класацията, а това не е добър знак за икономика, която се стреми към прогресивно развитие. Темата дискутира в ефира на Bloomberg TV Bulgaria старши анализаторът в Икономическата програма на Центъра за изследване на демокрацията Тодор Галев. \"Дългосрочните фактори за конкурентоспособността на България остават устойчиво ниски. Това са бизнес среда, образование на работна сила и т.н. Най-сериозно назад ни дърпат фактори, като корупцията, неработещата съдебна система и дългите срокове за решаване на съдебните дела.“, посочи той. \"До преди пет години България беше водеща по широколентов интернет и телекомуникации, докато тази година изостава. Другите страни са наваксали, което значи, че ние нямаме необходимите национални политики, за да се възползваме от това, което имаме“, смята анализаторът от Центъра за изследване на демокрацията, пише   Според него една от основните насоки, в които България може да се развива, е допълнителното обучение на ниско квалифицираната работна ръка. По думите му на този етап се наблюдава дупка между поколенията в това отношение. \"Изоставаме в дигитализация, здравеопазване, образование – това са все дългосрочни фактори, които подкопават националната конкурентоспособност“, заяви Тодор Галев. Харесайте страницата ни във Facebook   ", "date": "2019.05.31", "title": "Защо България губи в съревнованието по конкурентоспособност?"}
{"url": "https://www.bgonair.bg/reportazhi/2019-05-31/i-17-te-koito-prashtame-v-ep-obeshtaha-shte-rabotyat-za-balgarskite-grazhdani", "text": "\r\n ЦИК обяви официално имената на новите 17 евродепутати, които България ще излъчи в Европейския парламент. Изненади реално в имената няма. Разпределението на мандатите стана ясно още в сряда и още тогава имахме ориентир, кои ще са следващите български представители в Европейския парламент.  В Брюксел от ГЕРБ изпращат настоящият еврокомисар Мария Габриел, досегашните евродепутати Андрей Ковачев, Андрей Новаков, Ева Майдел. Евродепутат ще стане и Александър Йорданов, който беше кандидат на коалиционния партньор на ГЕРБ за тези избори – СДС. Няколко стотин гласа не стигнаха на Лиляна Павлова да пренареди листата и така тя остана без евродепутатско място. \n При червената листа размествания имаше, но така или иначе първите пет в нея отиват в Брюксел. Разликата тук е, че лидерът на европейските социалисти Сергей Станишев от 5-то място се нареди веднага след водача на листата Елена Йончева. Останалите евродепутати са Петър Витанов и Цветелина Пенкова, както и бившият шеф на кабинета на президента Румен Радев Иво Христов.  След като ЦИК взе решение за заличаване на Мустафа Карадайъ и Делян Пеевски от евролистата на ДПС, движението изпраща следващите трима - Илхан Кючюк и Искра Михайлова, както и Атидже Алиева - Вели, която заемаше поста заместник-изпълнителен директор на фонд \"Земеделие\".  ВМРО успя да спечели две места в европарламента. Едното е за досегашния им представител в ЕП Ангел Джамбазки, а другото - за режисьора Андрей Слабаков. Той измести с преференции втория и третия в листата на партията.  Радан Кънев от \"Демократична България\" също влиза в европарламента. Днес всички кандидати бяха представени на официална церемония. 17-те евродепутати, които изпращаме в Брюксел, обещаха да работят заедно за българските граждани.  Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.05.31", "title": "И 17-те, които пращаме в ЕП, обещаха: Ще работят за българските граждани"}
{"url": "https://www.bgonair.bg/denqt-on-air/2019-05-31/gerb-i-bsp-sas-seriozni-rokadi-sled-evrovota-do-kakvo-shte-dovedat-te", "text": "\r\n 5 дни след европейските избори в двете основни партии у нас, които събраха най-голяма подкрепа на вота, ГЕРБ и БСП се случиха рокади на най-високо ниво. Цветан Цветанов напусна ГЕРБ след близо 2 години работа с Бойко Борисов, Корнелия Нинова пък подаде оставка като лидер на БСП, за да поеме отговорност за загубата на евровота, въпреки че заяви, че пак ще се кандидатира за лидерския пост при социалистите. Политологът Страхил Делийски коментира в студиото на , че в двете партии има проблем със стесняващото се доверие към тях. Според него оставката на Цветан Цветанов все още не се знае до какво ще доведе и какъв ще бъде пътят, по който ще тръгнат ГЕРБ. Делийски каза, че не се знае каква е идеята на Бойко Борисов за партията му, смяна на лицата само или нов начин за търсене на подкрепа. \"Не случайно Цветанов остана да си свърши работата за евроизборите. Той нямаше проблем това, което се случи вчера, да се беше случило преди два месеца, но той имаше да свърши работа. Тези мрежи, на които той е гарант, успяха да покажат добър тонус\", посочи Страхил Делийски. Политологът каза също, че Цветан Цветанов е бил гарант за лоялност на много места и ще се усети липсата му на предстоящите местни избори у нас през есента. Журналистът Евгени Петров пък каза, че Бойко Борисов се опитва да наложи нов курс в ГЕРБ с постоянните смени и заканите, че партията не трябва да бъде в това състояние.  \"Едно от нещата, които ме карат да мисля, че това не са празни думи, че трябва да се чисти партията, е този контролен орган\", обясни Петров пред  . Той обвърза това с думите на заместник-главния прокурор Иван Гешев, че в общините се краде много и нагло, което не е тайна. Евгени Петров добави, че не знае какво точно се има предвид под орган в ГЕРБ. По думите така анонсирано намерението на Бойко Борисов прилича на книга за оплаквания. Журналистът коментира и оставката на Корнелия Нинова от лидерския пост в БСП след загубата на евровота. \"Нинова излиза и казва, че поема отговорността. Когато се поема отговорността и на следващото изречение заявяваш, че ще се кандидатираш пак, това не е поемане на отговорността\", посочи Евгени Петров. Журналистът допълни още, че вътрешните битки в БСП винаги се изкарват като демократични процеси. Политологът Страхил Делийски към каза, че на социалистите са им нужни нови цели и ценностно развитие, защото Корнелия Нинова е отворила прекалено много конфликти във всякакви посоки. Харесайте и страницата ни във Facebook ", "date": "2019.05.31", "title": "ГЕРБ и БСП със сериозни рокади след евровота - до какво ще доведат те?"}
{"url": "https://www.bgonair.bg/denqt-on-air/2019-05-31/bivsh-zam-vatreshen-ministar-tryabva-da-se-obrashta-vnimanie-na-litsata-koito-bivat-osvobozhdavani-ot-zatvora", "text": "\r\n След 20-дневно издирване Стоян Зайков беше открит от полицията и след престрелка с тях се самоуби. След като стана ясно, че изтрелът, който е причина за смъртта му е от самоделна пушка, започнаха спорове възможно ли е сам да се простреля в торса. От МВР категорично отрекоха да са възпроизвеждали изстрели срещу издирвания. Бившият зам.-министър на вътрешните работи Явор Хайтов коментира, че не допуска някой от висшето ръководство на министерството да хвърля лъжи в публичното пространство. По думите му трябва да се има предвид колко е била дълга цевта на пушката. \"Бих си позволил да се изкажа положително и с благодарност към служителите, които повече от 20 дни бяха там на пост, предприемаха какви ли не оперативни мероприятия, за да не допуснат да се случи най-лошото\", каза Хайтов. Той беше категоричен, че трябва да се обръща внимание на лицата, които биват освобождавани от българските затвори. Според него винаги може нещата да се направят по-добре, но така се е случило и е важно, че изходът от ситуацията е донесъл спокойствие на жителите на Костенец. Бившият зам.-министър на вътрешните работи коментира и случая в Силистра, където при демонстрация на МВР три деца пострадаха от пиротехнически средства и сега са с изгарания. \"Говори за пропуски в подготовката, за пропуски в обучението и това ме натъжава. Явно е, че трябва да се поработи доста по-сериозно по отношение на личния състав\", коментира Хайтов в студиото на \"Денят ON AIR\".  ", "date": "2019.05.31", "title": "Явор Хайтов: Трябва да се обръща внимание на лицата, които биват освобождавани от затвора"}
{"url": "https://www.bgonair.bg/bulgaria/2019-05-31/65-godishna-shofyorka-pogubi-mayka-si-v-katastrofa", "text": "Майка почина, след като дъщеря ѝ блъсна кола в дърво, съобщиха от МВР - Търговище. Инцидентът е станал на 30 май при пътен инцидент на пътя София-Варна в Община Антоново. 65-годишна жена, правоспособен шофьор, е изгубила контрол над колата си при движение с несъобразена скорост по пътя към Варна и се е блъснала в крайпътно дърво. В резултат на произшествието, водачът на автомобила е настанена за лечение в МБАЛ-Търговише с фрактура на рамото и на китката. Пътувалата в автомобила 89-годишна майка на шофьорката е настанена в интензивното отделение на болницата с фрактура на три прешлена и разкъсване на бял дроб и с опасност за живота, като по-късно е починала. Харесайте и страницата ни във Facebook ", "date": "2019.05.31", "title": "65-годишна шофьорка погуби майка си в катастрофа"}
{"url": "https://www.bgonair.bg/kriminalno/2019-05-31/tri-detsa-sa-obgoreni-ot-vzriv-na-granata-pri-demonstratsiya-na-mvr", "text": "\r\n Три деца са пострадали при демонстрационно взривяване на граната на стадион \"Доростол“, съобщиха от Апелативна прокуратура - Варна. Днес около 11.00 часа на стадион \"Доростол\" в Силистра полицията в града е извършила демонстрация по залавяне на престъпник във връзка с 1 юни – Деня на детето. Проявата е била заключителна по програмата \"Ваканция, здравей\", която се провежда в детски градини и училища от Дулово, Тутракан и Силистра. На стадиона по време на инцидента са присъствали около 300 деца, а районът е бил отцепен с оглед безопасността на присъстващите. Осколка от взривената граната ранява две момченца и едно момиченце от детска градина \"Иглика – 2\", които са се намирали на разстояние 50 метра от мястото на демонстрацията. Няма опасност за живота им. Двете 6-годишни момченца са получили обгаряния по крайниците, оказана им е спешна помощ и са били освободени. Момиченцето, което също е на 6 години, е транспортирано в Русе, тъй като е с обгаряния между 10 и 20 процента по гърдите, краката и врата. Досъдебно производство по повод инцидента с трите деца се ръководи от Районната прокуратура в Силистра. В момента се извършва оглед на местопроизшествието от следовател от Окръжния следствен отдел при Окръжната прокуратура в Силистра. Досъдебното производство се води по член 338, ал. 3 от НК, който ангажира наказателната отговорност на всеки, който при работа с взривни вещества причини по непредпазливост телесни повреди на едно или повече лица. Предстои назначаването на съдебно-техническа и съдебномедицински експертизи за установяване причините за инцидента. Харесайте страницата ни във Facebook ", "date": "2019.05.31", "title": "Три деца са обгорени при взрив на граната в демонстрация на МВР"}
{"url": "https://www.bgonair.bg/bulgaria/2019-05-31/borisov-variantite-za-tsvetanov-byaha-dva-toy-ne-se-saglasi-predlozheniya-ot-men-i-ostana-drugiya", "text": "\r\n Лидерът на ГЕРБ Бойко Борисов свика Изпълнителната комисия на партията и областните председатели на ГЕРБ, пред които да даде своята оценка за изборните резултати. Премиерът каза, че е обяснил на областните координатори какви проблеми вижда. По думите му в някои области резултатите от изборите са били незадоволителни, но днес той ги е успокоил за свършената работа. Борисов коментира и подадената оставка на Цветанов: \"Това беше очаквано, пък и не ми се искаше повече Веско Маринов да ми пее. Всеки си има роля, благодарих накрая на колегата (бел. ред. Цветан Цветанов) за свършеното от него и толкова\", коментира още Борисов, цитиран от . Лидерът на ГЕРБ призна, че е имало моменти по време на предизборната кампания, в които екипът, който е отговарял за нея, не се е съобразил с неговите препоръки. А иначе Цветанов официално ще бъде освободен от постовете си на конгрес на ГЕРБ на 7 юли, защото така е според устава на партията. Дали тогава ще бъде избран и негов заместник, щяла да реши Изпълнителната комисия на партията, която към момента според Борисов била с почти отнети функции. Премиерът съобщи, че ще създаде в партията и нов орган, който да е за контрол и до него да се подават сигнали, жалби и оплаквания.", "date": "2019.05.31", "title": "Борисов стегна редиците на ГЕРБ и обясни изключването на Цветанов"}
{"url": "https://www.bgonair.bg/bulgaria/2019-05-31/shofyorat-na-avtomobila-koyto-blasna-georgi-dyulgerov-e-izbyagal-sled-intsidenta", "text": "\r\n Шофьорът на автомобила, който блъсна режисьора Георги Дюлгеров, е избягал след инцидента. Вчера следобед създателят на филмовите класики \"Мера според мера\" и \"Авантаж\" претърпя инцидент близо до метростанция \"Жолио Кюри\". Дюлгеров се е придвижвал с велосипед, когато е ударен от колата. Настанен е в \"Пирогов\" по спешност със счупване в областта на тазобедрената става. Опериран е успешно и е в стабилно състояние. Настанен е в травматологията и най-вероятно ще бъде изписан в понеделник.", "date": "2019.05.31", "title": "Шофьорът на автомобила, блъснал Георги Дюлгеров, избягал след инцидента"}
{"url": "https://www.bgonair.bg/bulgaria/2019-05-31/tsik-obyavi-imenata-na-novite-balgarski-evrodeputati", "text": "\n Имената на 17-те български депутати в Европейския парламент вече са ясни, след като Централната избирателна комисия съобщи резултатите от гласуването с преференции. ГЕРБ ще има шестима евродепутати, а в листата на партията няма разместване. По този начин в ЕП отиват Мария Габриел, Андрей Ковачев, Андрей Новаков, Ева Майдел, Асим Адемов и Александър Йорданов от СДС. Съвсем малко не достига на Лиляна Павлова да се изкачи по-нагоре. Тя е събрала 4,5% при необходими 5% от преференциален вот.  Елена Йончева е събрала над 82 000 преференции, а Сергей Станишев 30 000. Така петте мандата на БСП биват допълнени от Петър Витанов, Цветелина Пенкова и Иво Христов.  Представители на ДПС в европарламента ще бъдат Илхан Кючюк, Искра Михайлова и Атидже Алиева-Вели. Припомняме, че водачите на листата Мустафа Карадайъ и Делян Пеевски се отказаха от местата си в ЕП. До разместване се стигна при ВМРО, които след вота на 26 май си осигуриха две места в европарламента. Водачът на листата Ангел Джамбазки е сигурен за европарламента. Юлиан Ангелов обаче е изпреварен от Андрей Слабаков, който събира над 6,5% от преференциалния вот. \"Демократична България\" изпраща един представител в ЕП и това е водачът на листата Радан Кънев. Той е събрал и преференциален вот от 29%. Всички евродепутатите заявиха, че ще работят за България. На церемонията по официалното обявяване на имената им не присъстваха Мария Габриел и Радан Кънев. От ЦИК обявиха, че при избирателна активност от 33,28% ГЕРБ печели 31,07% от всички гласове, 24,26% са за БСП, а на трето място се нареди ДПС с 16,55%. ВМРО е на четвърто място с 7,36%. \"Демократична България\" също прескочи границата с 6,06%, което осигури място на Радан Кънев в европарламента. Харесайте страницата ни във Facebook ", "date": "2019.05.31", "title": "ЦИК обяви имената на новите български евродепутати"}
{"url": "https://www.bgonair.bg/bulgaria/2019-05-31/tsatsarov-poiska-vazobnovyavane-na-deloto-za-smartta-na-chorata", "text": "Главният прокурор Сотир Цацаров поиска възобновяване на делото за смъртта на Ангел Димитров-Чората по време на арест през ноември 2005 г. в Благоевград. Миналия месец полицаите Мирослав Писов, Иво Иванов, Борис Механджийски, Янко Граговски и Георги Калинков бяха окончателно осъдени на по седем години затвор за смъртта на Димитров и вече изтърпяват наказанията си.  \r\nГлавният прокурор е поискал от Върховния касационен съд изпълнението на наказанията им да бъде спряно. Там вече е образувано ново наказателно дело по искане на петимата осъдени и техните защитници, които настояват процесът да се гледа отново. То е насрочено за 14 юни.  Ако съдът уважи искането на главния прокурор, осъдените трябва да бъдат освободени от затвора до произнасяне на Върховния касационен съд. \r\nХаресайте страницата ни във Facebook ", "date": "2019.05.31", "title": "Цацаров поиска възобновяване на делото за смъртта на Чората"}
{"url": "https://www.bgonair.bg/bulgaria/2019-05-31/proliven-dazhd-i-gradushka-navodni-plovdiv", "text": "\r\n Проливен дъжд, придружен с градушка наводни Пловдив. Под вода са няколко болници и подлези. Сигнал за наводнения има и в една детска градина е града. 9 екипа пожарникари отстраняват щетите. До момента са получени 26 сигнала. В някои квартали няма и интернет. Приземния етаж на онкодиспансера също е наводнен. Подобна е ситуацията и в болница \"Каридад\", съобщиха от пожарната. Има и паднали дървета. Ледените късове са с големина на грахово зърно. Пловдивчани напълниха социалните мрежи със снимки и видеоклипове на наводнени булеварди, пешеходни и автомобилни подлези в града. От публикуваните снимки се вижда автомобил, върху който има опъната противоградова мрежа. Официална информация за щети по обработваемите земи все още няма. Екипи на общината пък работят по констатирането и отстраняването на проблемите. Облаците се пренесоха към Стара Загора, където в момента вали силно, имаме данни за наводнени улици и приземни етажи.  Харесайте и страницата ни във Facebook ", "date": "2019.05.31", "title": "Проливен дъжд и градушка наводни Пловдив"}
{"url": "https://www.bgonair.bg/bulgaria/2019-05-31/kmetat-na-rayon-severen-v-plovdiv-se-razsledva-za-koruptsiya", "text": "\r\n Спецакция на прокуратурата в Пловдив. Кметът на район \"Северен\" в града се разследва за корупция. По думите на заместник-главния прокурор случаят е сходен с този на Десислава Иванчева.  \"Става въпрос за досъдебно производство, образувано от Специализираната прокуратура  и наблюдавано от него от около 5 месеца. То е за корупционни престъпления\", обясни Иван Гешев. По думите му към момента няма привлечени към наказателна отговорност лица, но до края на деня ще стане ясно кои и колко души ще бъдат привлечени и за какви престъпления по Наказателния кодекс. Харесайте страницата ни във Facebook ", "date": "2019.05.31", "title": "Кметът на район \"Северен\" в Пловдив е разследван за корупция"}
{"url": "https://www.bgonair.bg/bulgaria/2019-05-31/okonchatelno-marinela-arabadzhieva-ostava-v-aresta", "text": "\r\n Маринела Арабаджиева остава в ареста - това е решението на Специализирания наказателен съд. Прокурорското искане беше за постоянно задържане на Арабаджиева.  \r\nПричината е, че според държавното обвинение имало опасност тя да се укрие или да извърши друго престъпление. Маринела Арабаджиева бе екстрадирана у нас от Испания вчера в късния следобед. Веднага след това са ѝ били повдигнати обвинения. Харесайте и страницата ни във Facebook ", "date": "2019.05.31", "title": "Окончателно: Маринела Арабаджиева остава в ареста"}
{"url": "https://www.bgonair.bg/kriminalno/2019-05-31/avtomobil-se-zapali-na-benzinostantsiya-v-sofiya", "text": "Автомобил се запали на бензиностанция в столичния квартал \"Красна поляна\". Техническа неизправност на колата е причинила огъня, но за щастие няма пострадали.  Нанесени са само материални щети по автомобила. Огънят е угасен бързо, преди да се разрасне до колоните в бензиностанцията. Харесайте страницата ни във Facebook  ", "date": "2019.05.31", "title": "Автомобил се запали на бензиностанция в София"}
