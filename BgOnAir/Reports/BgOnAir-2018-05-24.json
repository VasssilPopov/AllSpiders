{"url": "https://www.bgonair.bg/bulgaria/2018-05-24/petar-stoyanov-sred-gostite-na-traditsionniya-priem-na-prezidenta", "text": "Традиционния прием на президента по случай 24 май се проведе тази вечер в Националния исторически музей. Учители, преподаватели, професори, дипломати и църковни лица бяха сред гостите.  Събитието уважи предшественик на Радев - Петър Стоянов. В словото си настоящият държавен глава сподели, че духовността изживява труден момент.", "date": "2018.05.24", "title": "Петър Стоянов сред гостите на традиционния прием на президента"}
{"url": "https://www.bgonair.bg/world/2018-05-24/dvama-zaginali-i-20-raneni-sled-uzhasna-katastrofa-v-italiya", "text": "\r\n Двама души загинаха, а 20 бяха ранени тази нощ при тежка влакова катастрофа в Северна Италия. Композицията дерайлирала, след като се блъснала в ТИР, заседнал в средата на жп прелез недалеч от Торино.  Едната от жертвите е машинистът. По-късно един от двама тежко ранени пътници, превозени с хеликоптер до болница, също починал. Водачът на камиона не е пострадал.  ТИР-ът е с литовска регистрация и е пътувал за склад недалеч от мястото на катастрофата. Властите съобщиха, че бариерата била спусната преди наближаването на влака, но по неизвестни причини камионът се врязал в нея и заседнал на релсите.", "date": "2018.05.24", "title": "Двама загинали и 20 ранени след ужасна катастрофа в Италия"}
{"url": "https://www.bgonair.bg/bulgaria/2018-05-24/vizitata-na-premiera-v-rim-zavarshi-s-priem-v-posolstvoto-ni", "text": "\r\n В края на деня Бойко Борисов и Зоран Заев бяха на прием в българското посолство.  Двамата положиха венци на паметника на Кирил и Методий в двора на българското представителство в Италия.  Наши сънародници, живеещи в Рим, дойдоха за отбелязването и заедно изпяха химна на Светите братя.", "date": "2018.05.24", "title": "Визитата на премиера в Рим завърши с прием в посолството ни"}
{"url": "https://www.bgonair.bg/denqt-on-air/2018-05-24/tryabva-da-sme-po-izviseni-i-da-uvazhavame-slovoto-si-posochi-vasil-naydenov", "text": "\r\n Днешният празник ни донесе и продължава да носи редица хубави моменти. Трябва да уважаваме българското слово, поезия, литература и духовност. Нека да бъдем малко по-духовни и витални, нека не приземяваме себе си и хората около нас непрекъснато. Трябва да сме малко над нещата. Това пожела музикантът Васил Найденов от студиото на \"Денят ON AIR\". Тъй като празнуваме словото днес, той подчерта, че една песен става хит, едва когато текстът ѝ успее да ни докосне както съзнателно, така и подсъзнателно.  \"Публиката е нещо много страшно. Тя има животинска интуиция, която е много важна. Хората започват много добре да усещат, когато си неадекватен на сцената. И позитивите, и негативите ги поемаме певците, но зад нас стоят много хора. Българинът е изключително музикален и емоционален. Понякога дори си създаваме малко повече емоция, отколкото трябва. Младите трябва да бъдат по-социално активни\", отбеляза Найденов пред Bulgaria ON AIR.  Темата на разговора обхвана и политическия живот у нас. Според госта времето на елегантно говорещите и държащи се политици е отминало, а вместо това е дошла безпардонността.  \"Това ражда насилие. Който и да повярва, че е непобедим, започва краят. Политиците ни обясняват колко трябва да сме благодарни, че ги има. Въпреки атомните изригвания и цялото човешко унищожение на природата, тя успява да пробие и да се възстанови. Природата е над нас и ще ни победи. Природата ще победи хитреците. Не се е родил този, който ще излъже света и космоса. Всичко ще си дойде на мястото\", изтъкна артистът.      ", "date": "2018.05.24", "title": "Трябва да сме по-извисени и да уважаваме словото си, посочи Васил Найденов"}
{"url": "https://www.bgonair.bg/lyubopitno/2018-05-24/liam-niysan-shte-goni-izvanzemni-v-sledvashtite-mazhe-v-cherno", "text": "В момента екшън звездата от \"Твърде лично\" води преговори за главна роля в продължението на „Мъже в черно“.  Режисьорът на последния „Бързи и яростни“ Гари Грей вече се подготвя за снимки на бъдещия хит. Планирано е те да бъдат във Великобритания, а идеята е да бъде изместен фокуса от персонажите на Томи Лий Джоунс и Уил Смит.  Изпълнителен продуцент ще бъде Стивън Спилбърг. Лиъм Нийсън ще играе шефа на прочутата организация „Мъже в черно“.  Премиерата се очаква на 14 юни 2019г.", "date": "2018.05.24", "title": "Лиъм Нийсън ще гони извънземни в следващите \"Мъже в черно\""}
{"url": "https://www.bgonair.bg/world/2018-05-24/nov-atentat-v-bagdad-i-nay-malko-chetirima-ubiti", "text": "Нов кървав атентат в Багдад. Най-малко четирима души бяха убити след като атентатор самоубиец се взриви близо до парк в квартал Шоала, в северната част на иракската столица.  Властите съобщават за над дузина ранени, сред тях има и деца.  Все още никой не е поел отговорност за кървавото нападение.", "date": "2018.05.24", "title": "Нов атентат в Багдад и най-малко четирима убити"}
{"url": "https://www.bgonair.bg/world/2018-05-24/prezidentat-makron-e-na-ofitsialna-vizita-v-rusiya", "text": "Френският президент Еманюел Макрон е на първо официално посещение в Русия. Двамата се срещнаха в Санкт Петербург. По време на двудневната визита ще бъдат засегнати теми от широк спектър, както и деликатни въпроса за иранската ядрена програма и Сирия. Европа и Москва правят дипломатически усилия, за да спасят сделката с Иран след оттеглянето на Съединените щати. По време на посещението ще бъдат подписани двустранни споразумения в областта на икономиката, университетите, културата и спорта.", "date": "2018.05.24", "title": "Президентът Макрон е на официална визита в Русия"}
{"url": "https://www.bgonair.bg/world/2018-05-24/tramp-blokira-posledovateli-v-twitter-zaradi-kritika-sadat-mu-zabrani", "text": "Съдът в Ню Йорк забрани на президента на САЩ Доналд Тръмп да блокира последователите си в Twitter, които го критикуват.  Според съдията, като блокира потребители в социалната мрежа, държавният глава нарушава първата поправка от Конституцията на САЩ, която гарантира свобода на словото и право на протест.  Искът срещу действията на Тръмп беше подаден през юли миналата година от седем блокирани от президента потребители на Twitter. Според тях, след като държавният глава използва социалната мрежа за политически изявления, то микроблогът му е платформа за обществени дискусии.  По тази причина той няма право да забраняват достъпа на хората до нея на базата на личните им възгледи.", "date": "2018.05.24", "title": "Тръмп блокира последователи в Twitter заради критика. Съдът му забрани!"}
{"url": "https://www.bgonair.bg/world/2018-05-24/yuliya-skripal-dade-parvoto-si-ekskluzivno-intervyu-sled-opita-za-otravyane", "text": "Юлия Скрипал, която с баща си, бившия руски шпионин Сергей Скрипал, оцеля при опит за отравяне във Великобритания, даде първото си ексклузивно интервю.  В писмено изявление младата жена заяви, че с баща ѝ са \"големи късметлии\", след като оцеляха при опита за покушение. След като миналата седмица Сергей Скрипал бе изписан от болницата, сега дъщеря му заявява, че обмисля варианта да се завърне в родината си в \"по-дългосрочен план\".  Сергей Скрипал и дъщеря му Юлия бяха открити на пейка в английския град Солсбъри на 4 март. Обединеното кралство обвинява Русия, че е използвала химически агент новичок, но Москва отрича.  Случаят доведе до най-голямото експулсиране на руски дипломати от западни държави след Студената война.", "date": "2018.05.24", "title": "Юлия Скрипал даде първото си ексклузивно интервю след опита за отравяне"}
{"url": "https://www.bgonair.bg/world/2018-05-24/dzhuzepe-konte-e-noviyat-premier-na-italiya", "text": "След 11 седмици на криза, край на политическата безизходица в Италия. Президентът Серджо Матарела одобри за премиер юриста и новак в политиката Джузепе Конте. Неговата кандидатура беше издигната от водещите партии Движение \"Пет звезди\" и \"Лига\".  54-годишният Конте, който е професор по право във Флоренция, трябва да състави списък от министри и да го представи за одобрение. Досега той усилено странеше от политиката, а завидното му СV провокира спекулации, че е фалшифицирано.", "date": "2018.05.24", "title": "Джузепе Конте е новият премиер на Италия"}
{"url": "https://www.bgonair.bg/direktno/2018-05-24/uchitelyat-sas-skeytborda", "text": "\r\n Всички сме чували за хора, упражняващи нетипични за тях професии. Днес ще ви запознаем с 25 - годишния Марио Георгиев, който от три години работи като учител в детска градина. Всеки ден той пристига на работа.... със скейтборд. Марио започва да учи социална педагогика, насочен от родителите си, които от малък го възпитават да уважава учителската професия. Той обаче бързо променя решението си, защото обожава децата. Много мои връстници си мислят, че работата с деца е много лесна. Не си дават сметка каква отговорност е. Най-важното, на което искам да ги науча е да бъдат добри хора, казва Марио и допълва, че сегашните деца са много различни от времето, когато е бил малък. Признава, че причината са технологиите. Повече за учителя със скейтборда, както е познат в детската градина, вижте в историята, разказана от Божила Симова, операторът Павел Павлов и монтажистът Мирослав Димов", "date": "2018.05.24", "title": "Учителят със скейтборда"}
{"url": "https://www.bgonair.bg/world/2018-05-24/severna-koreya-unishtozhi-yadreniya-si-poligon", "text": "\r\n Исторически ход на Северна Корея - Пхенян разруши ядрения си полигон \"Пунгери\".  Това стана в присъствието на чужди журналисти. Пунгери е мястото, където бяха извършени всички шест ядрени опита на севернокорейците от 2006 година. Най-мощният беше през септември миналата година, когато предизвика и земетресение от 6,7 по Рихтер. Три тунела са сринати в поредица от експлозии пред около 20 избрани международни журналисти. Те разказват, че са станали свидетели на огромна експлозия, докато във въздуха се издигали облаци дим.  Според учени тогава полигонът се е сринал частично, което го е направило на практика неизползваем.  Само след няколко дни, на 12-ти юни трябваше да се състои среща между севернокорейския лидер и американския президент Доналд Тръмп. Днес от Белия дом обявиха, че тя ще бъде отменена.  Тръмп е обосновал решението си с огромния гняв и открита враждебност в скорошно изявление на Северна Корея. Все пак той оставя вратата отворена и се надява някой ден да се срещне с Ким Чен-ун.  Решението на Северна Корея да закрие този обект се смята за жест на добра воля от страна на лидера Ким Чен-ун.   ", "date": "2018.05.24", "title": "Северна Корея унищожи ядрения си полигон, Тръмп - обиден?"}
{"url": "https://www.bgonair.bg/lyubopitno/2018-05-24/balgariya-i-makedoniya-zaedno-na-groba-na-sv-konstantin-kiril-filosof", "text": "\r\n Премиерът Бойко Борисов и водената от него делегация традиционно се поклониха пред гроба на Свети Кирил в Рим. В базиликата Сан Клементе беше и македонският премиер Зоран Заев.  Молебен пред гроба на Кирил Философ беше отслужен от български митрополит и македонски свещеници.  По стените на базиликата Сан Клементе в сърцето на Рим все още има запазени фрески с теми от живота на Св. Константин Кирил Философ. През 869г. създателят на глаголицата е погребан тук.  За първи път България и Македония отдадоха почит за празника на кирилицата заедно.  ", "date": "2018.05.24", "title": "България и Македония заедно на гроба на Св. Константин Кирил Философ"}
{"url": "https://www.bgonair.bg/world/2018-05-24/drama-v-drezden-zaradi-bomba-ot-vtorata-svetovna-voyna", "text": "\r\n Драматична ситуация в германския град Дрезден. Причината е, че властите не детонираха успешно бомба от Втората световна война. Полицията оценява ситуацията като изключително опасна и трудна. Има опасност от самовзривяването на 250-килограмовата бомба. Вчера, заради детонирането беше евакуирана централната част на града. Близо 9 000 души напуснаха жилищните и бизнес сгради в района.......  ", "date": "2018.05.24", "title": "Драма в Дрезден заради бомба от Втората световна война"}
{"url": "https://www.bgonair.bg/direktno/2018-05-24/v-bibliotekata-se-vliza-kato-v-hram", "text": "\r\n Макар че вече много години работя тук, всеки ден, влизайки през тази врата, изпитвам чувството, че влизам в храм. Библиотеката е едно специално място. Това каза за предаването \"Директно\" Красимира Александрова - директор на Националната библиотека \"Св. Св. Кирил и Методий\", часове след празничните тържества по повод Деня на славянската писменост 24 -ти май. Как се поддържа фонда от нови книги в най-голямата библиотека у нас и коя е любимата детска книжка на нейният директор, вижте в следващия разговор.", "date": "2018.05.24", "title": "В библиотеката се влиза като в храм"}
{"url": "https://www.bgonair.bg/bulgaria/2018-05-24/abiturientite-praznuvat-stotitsi-se-sabraha-pred-hram-pametnika-sv-aleksandar-nevski", "text": "\r\n Стотици абитуриенти се събраха в центъра на София, за да отпразнуват завършването си. Пред храм-паметника \"Св. Александър Невски\" традиционно се събраха голяма част от зрелостниците в столицата. С много вълнение, емоции и сълзи зрелостници и родителите им отбелязваха края на ученическите години. Със скъпи возила, малко балканска музика и увереност, че бъдещето ще им донесе само хубави емоции, те за последен път се събраха със съученици и близки. И между много снимки за спомен, не пропуснаха да благодарят на преподавателите си. Полицейското присъствие е засилено в цялата страна заради баловете. Ще има патрулиращи около питейните заведения и по пътищата. Във Велико Търново абитуриентите спазиха традицията, която общината започна преди години, като всички зрелостници преминаха през червен килим в центъра на града. Идеята за тази традиция е в един от най-вълнуващите дни в живота на младите хора, те да се почувстват специално. В старата столица тази година завършващите средното си образование зрелостници са над 800. Представители на общо 7 училища преминаха по червения килим днес, останалите ще дефилират утре.", "date": "2018.05.24", "title": "Абитуриентите празнуват: Стотици се събраха пред храма \"Св. Александър Невски\""}
{"url": "https://www.bgonair.bg/sutreshen-blok/2018-05-24/sled-75-godini-v-arhiva-knigata-feliks-izliza-ot-pechat", "text": "\r\n Понякога има книги, които не стигат до печат, не защото не са интересни, а защото не са удобни. Следващата история е за една такава книга. 75 години след списването на една детска антология, тя все пак излезе от печат. Защо детска книга е неудобна за някогашната народна власт? \"Има книги с уникална съдба, а тази е точно такава. Аз не съм предполагал, че 75 години може да престои една книга в архивите, преди да излезе за печат.  В самата книга всъщност са включени творби на класици в българската литература - Дора Габе, Елисавета Багряна, Ангел Каралийчев. ", "date": "2018.05.24", "title": "След 75 години в архива: Книгата \"Феликс\" излиза от печат"}
{"url": "https://www.bgonair.bg/bulgaria/2018-05-24/yunker-ni-chestiti-24-may-na-balgarski-v-twitter", "text": "Председателят на Европейската комисия Жан-Клод Юнкер честити празника 24 май на български език.  В профила си в Twitter Юнкер написа: Когато България зае полагащото ѝ се място в Европейския съюз, кирилицата също зае своето заслужено място в сърцето на Европа. Честит 24 май! Председателят на Комисията подчерта, че кирилицата е част от българската история и идентичност, но и част от културното наследство, което България оставя на Европа и света.", "date": "2018.05.24", "title": "Юнкер ни честити 24 май на български в Twitter"}
{"url": "https://www.bgonair.bg/bulgaria/2018-05-24/katastrofa-kato-po-filmite-se-razigra-v-rusensko", "text": "Зрелищна катастрофа разтърси Русенско. Автомобил се обърна по таван.  По чудо няма тежко пострадали. В ранния следобед, колата, шофирана от 70-годишна жена, навлиза в насрещното платно и се преобръща в канавката.  Жената и спътникът ѝ нямат сериозни наранявания. Откарани са за контролен преглед в болницата. По първоначална информация на шофьорката ѝ прилошало.", "date": "2018.05.24", "title": "Катастрофа като по филмите се разигра в Русенско"}
{"url": "https://www.bgonair.bg/direktno/2018-05-24/kakvo-chetat-v-zatvora-v-sliven", "text": "[video] Какво е да си жена и да си в затвор? Какво е да не можеш да видиш любимите си хора толкова често, колкото искаш и как осъзнаваш грешките си?  Осъдените в сливенския затвор са само жени. Повечето от тях могат да четат и посещават редовно библиотеката зад решетките. Историите на няколко от редовните читатели вижте в репортажа.  ", "date": "2018.05.24", "title": "Какво четат в затвора в Сливен"}
{"url": "https://www.bgonair.bg/bulgaria/2018-05-24/da-otbelezhim-24-may-sas-selfi-s-kniga", "text": "\r\n Във Велико Търново млади хора се заеха с благородната, но трудна задача - хора от различини поколения отново да превърнат четенето на книги в свое ежедневие.  Идеята е освен със селфита от нестандартни места социалните мрежи да бъдат залети от снимки на хора с техните любими книги.  Инициаторите били провокирани от едно от последните проучвания, според което сме една от най-малко четящите нации в Европа. ", "date": "2018.05.24", "title": "Да отбележим 24 май със селфи с книга!"}
{"url": "https://www.bgonair.bg/bulgaria/2018-05-24/gradushka-s-golemina-na-oreh-se-izsipa-v-panagyurishte", "text": "\r\n Проливен дъжд и градушка с големина на орех удариха Панагюрище в ранния следобед. Няма сериозни материални щети, но улиците изглеждат все едно са посипани със сняг. Има наводнени мазета и пострадали коли. Жълт код за обилни валежи с гръмотевици е обявен за областите Кюстендил и Благоевград. На места се очакват до 35 литра на квадратен метър.   ", "date": "2018.05.24", "title": "Градушка с големина на орех се изсипа в Панагюрище"}
{"url": "https://www.bgonair.bg/bulgaria/2018-05-24/lazhoven-sluh-za-tornado-splashi-kyustendil-i-blagoevgrad", "text": "Днес жълт код е в сила за областите Кюстендил и Благоевград. Фалшива новина за сформирало се торнадо в Кюстендилско стресна местните жители. След проверка на Bulgaria ON AIR се оказа, че торнадо няма.  На снимки на бурята от друг ъгъл се вижда, че това е локален валеж. Дъждът е продължил няколко минути и е бил придружен със гръмотевици и дребна градушка. На места в Западна и Централна България паднаха традиционните за 24 май валежи, придружени от гръмотевици. По-силни гръмотевични бури с градушки са отбелязани в Тетевен, около Ловешко, около Брезово и Съединение на север от Пловдив, както и в Старозагорско поле - между Стара Загора, Нова Загора и Раднево.  Падналите валежи в изброените места варират от 10 до 25 литра на квадратен метър. Силна буря се изви и в Панагюрище. Според местна метеорологична станция бурята започнала в 14 часа и с различна интензивност продължила около 50 минути. Температурата се е сринала от 21 до 14 градуса. Измереното количество валеж е 16 литра на кв.м., а скоростта на вятъра е достигнала 40 км/час. Тези показания са валидни само за района на станцията, в други части на града бурята е била по-силна - с повече дъжд и по-силни пориви на вятъра. В следващите часове бурите ще затихват и облаците ще се разкъсват. Утре преди обед ще бъде слънчево. Следобед отново ще се заоблачи и ще има нови превалявания и прегърмявания.  Условия за по-интензивни валежи, силни гръмотевични бури и градушки ще има на места в Централна и Източна България, най-вече около планините. Стабилизирането на времето ще настъпи в началото на следващата седмица, когато ще има много слънчеви часове, а валежите ще са малко вероятни.", "date": "2018.05.24", "title": "Лъжовен слух за торнадо сплаши Кюстендил и Благоевград…"}
{"url": "https://www.bgonair.bg/sutreshen-blok/2018-05-24/vladimir-levchev-kirilitsata-e-nay-golemiyat-ni-prinos-kam-sveta", "text": "\r\n 24 май е най-светлият български празник. Днешният празник е празник на духа. За разлика от повечето празници за трагическа смърт, това е празник на рождеството на българската азбука, посочи писателят и журналист Владимир Левчев в интервю пред Благой Цицелков и Bulgaria ON AIR. Той подчерта, че кирилицата е създадена в България и това е нашият най-голям принос към света. Левчев, който преди 10 години се върна в България, за да просвещата отново, припомни, че папа Йоан Павел обяви Кирил и Методий за светци на Европа.  По думите му кирилицата ни носи ползи, но въпросът е дали ги оползотворяваме. Това са духовни ползи, но могат да доведат и други. Това е визитната картичка на България, смята Левчев. \"Имаше един период, в който в интернет се ползваше маймуница, но той отмина. Аз не знам китайците или евреите да искат да се откажат от своята писменост\", отбеляза писателят.  \"В България непрекъснато рушим стари паметници и издигаме нови на тяхно място в опит да се заличи историята\", констатира писателят и журналист. По негово мнение младите хора не знаят достатъчно за периода на комунистическия режим. \"Свободата не е нещо, което може да хрумне на човек. Тя е нещо духовно. Човек може да бъде свободен и в затвора. В нашия вътрешен свят ние сме независими\", каза още Владимир Левчев в \"България сутрин\".", "date": "2018.05.24", "title": "Владимир Левчев: Кирилицата е най-големият ни принос към света"}
{"url": "https://www.bgonair.bg/sutreshen-blok/2018-05-24/za-vseki-balgarin-24-may-e-spetsialen-den-smyata-teodora-dimova", "text": "\r\n За всеки българин това е особен ден. Има някакво неизразимо вълнение за всички. Когато чуем химна на Свети Свети Кирил и Методий нещо стяга гърлото, нещо трепва в нас. Това каза пред Bulgaria ON AIR писателката Теодора Димова. Тя е на мнение, че писането на ръка вече бива изместено от технологиите, но все пак не е напълно забравено. \"Емоционално е, когато се поклона на паметника на братята Кирил и Методий. Ние може да се учим от тях, защото са действали в европейски мащаб. Дават ни огромно искрено самочувствие', категорична е Димова. Писателката изпитва огромна отговорност за своите писания както пред самото слово, така и пред своя баща - писателят Димитър Димов. \"Скоро ще бъде и премиерата на нова моя книга. Те е още в печатницата. Книгата е само с християнски есета. Опити за разсъждения, за отговори и подобни\", разясни още тя.", "date": "2018.05.24", "title": "За всеки българин 24 май е специален ден, смята Теодора Димова"}
{"url": "https://www.bgonair.bg/sutreshen-blok/2018-05-24/za-nego-nyama-nevazmozhni-neshta-skatov-pokori-cho-oyo-bez-kislorod", "text": "\r\n Алпинистът Атанас Скатов продължава да доказва, че няма невъзможни неща. Преди дни той се завърна у нас, след като на 13 май успя да изкачи без кислород върха Чо Ойо. А днешният 24 май е по-специален за Скатов, който преди точно 4 години покори за пръв път Еверест.  \" \", разказа той за покоряването на Чо Ойо пред  . Скатов подчерта, че след 7,700 метра започва да се усеща чувствително липсата на кислород, защото по думите му се влиза в \"зоната на смъртта\".  \" \", сподели още алпинистът в  .  В момента, в който започна да изкачва самия връх се спуска гъста мъгла, а на мястото липват парапети. На върха Скатов успява само за 10-15 секунди да извади своята камера и веднага започва спускането му. Китайските власти обаче не разрешиха на Атанас Скатов да изкачи Еверест без кислорд и шерпи. Алпинистът призна, че първоначално е бил ядосан и два дни е опитвал да убеди властите да го пуснат. След това осъзнава, че така е било писано и всичко трябва да става плавно. \" \", отбеляза Скатов. Преди две седмици излезе и третата книга на алпиниста за тройната му експедиция през 2016 г. Атанас Скатов я представи в студиото на Лора Инджова и Златимир Йочев.  ", "date": "2018.05.24", "title": "За него няма невъзможни неща: Атанас Скатов покори Чо Ойо без кислород"}
{"url": "https://www.bgonair.bg/sutreshen-blok/2018-05-24/dve-razlichni-uchilishta-no-s-edna-obshta-borba-za-zhivot", "text": "\r\n Това е една история за шансовете в живота. Главните герои се учат да мечтаят, да бъдат силни и да правят добро. Макар на пръв поглед да изглеждат като всички останали, те попадат в графата \"други\". Това е светът на различните деца от различните училища. Вече 4 години в павликенското село Русаля наред с азбуката децата се учат и на мечти. Всеки малчуган има своя дарба. Родени в нищета, те са благословени да срещнат двама актьори, които създават единственото частно училище за социално слаби у нас. \"Съдбата така ни завъртя, че попаднахме в такива училища. Влюбихме се в тях и си казахме, че ще работим с такива социално слаби деца. Все повече се влюбвахме взаимно\", каза още Анимари Димитрова. Само на 100 километра от Русаля, в полите на Троянския балкан, азбуката отдавна е научена. Тук на дневен ред са оцеляването и човечността. Преди години любовта към планината довежда Пламен в село Черни Осъм. Днес той е един от 14-те абитуриенти, които завършват единственото училище за планински водачи у нас. Различни в много отношения, двете училища имат обща борба. В село Русаля се надяват да станат основно училище и да намерят средства да завършат базата си. В същото време в Троянския балкан също разчитат на добри хора, за да купят екипировка за децата. Единственото училище за планински водачи е застрашено от затваряне.", "date": "2018.05.24", "title": "Две различни училища, но с една обща борба... за живот"}
{"url": "https://www.bgonair.bg/bulgaria/2018-05-24/shestviya-slova-pesni-ikoni-balgariya-praznuva-24-may", "text": "\r\n С празнични шествия България днес отдава почит към просветителското дело на Светите братя Кирил и Методий - донесло така чаканата книжовност и знание за българите и за целия славянски свят. В София шествието стигна до паметника на равноапостолите пред Народната библиотека. \n Десетки хора продължават да се стичат, за да поднесат венци пред паметника на Кирил и Методий. Официалните чествания в столицата започнаха още в 10 часа тази сутрин, като от президентството тръгна тържествено шествие, предвождано от кмета Йорданка Фандъкова, държавния глава Румен Радев и министъра на образованието Красимир Вълчев. Към шествието се присъединиха и от академичната общност. В 11 часа церемонията пред Националната библиотека започна с тържествен водосвет, след което имаше официални слова от страна на кмета на София и президента Румен Радев. Празникът ще продължи през целия ден, като вратите на Национална библиотека ще останат отворени за посетителите, които могат да разгледат няколко тематични изложби. Честванията във Велико Търново започнаха в 10:30 часа с празнично шествие, което обиколи централната част на града. В него се включиха над 700 ученици, деца от детски градни, културни дейци и общественици. Шествието по традиция бе водено от иконите на светците, които почитаме в днешния ден. Празникът във Велико Търново продължава с богата програма, а десетки жители и гости на града се изкачват на крепостта Царевец. А премиерът Бойко Борисов присъства на молебен в чест на празника на българската азбука  в базиликата \"Сан Клементе\" в Рим. Заедно с Борисов е и премиерът на Македония Зоран Заев. След това двамата се отправиха към базиликата \"Санта Мария маджоре\". Двамата премиери ще се поклонят и пред паметника на Патриарха на българската литература Иван Вазов в сърцето на Рим.  Утре Борисов е на аудиенция при главата на Римокатолическата църква папа Франциск.  ", "date": "2018.05.24", "title": "Шествия, слова, песни, икони: България празнува 24 май!"}
{"url": "https://www.bgonair.bg/sutreshen-blok/2018-05-24/unikalni-sme-zashtoto-imame-sobstvena-azbuka-smyata-rezhisyorat-sani-saninski", "text": "\r\n Днес имаме повод за празник. Именно това, че сме различни и имаме собствена азбука е предимство. Именно чрез културата, чрез всичко, което сме направили, сме уникални. Това каза режисьорът Съни Сънински в \"България сутрин\" по повод Деня на българската просвета и култура и на славянската писменост. Според него думите са едно средство, което може да изкара множеството на улицата и по площадите, да \"запали\" обществото и да обиди много хора. \"Играем си с думите безотговорно. Това, което казваме, е материално, то е част от света. Не трябва да говорим за езика като част от културата. Светлият лъч ще дойде именно от науката. Българите там сме много изобретателни и иновативни\", сподели режисьорът пред Bulgaria ON AIR. По думите на актьора проф. Атанас Атанасов думите и посланията им вече са изгубени, а хората си играят само с интонацията. \"Имаме азбука, с която сътворяваме думи и фрази, но не обръщаме вече внимание на смисъла им. Забелязвам и в медиите - основни правила не се спазват. Имаме повод да празнуваме, защото имаме някаква база, но над нея изграждаме лъжи\", подчерта актьорът. Той е на мнение, че  българинът обича да празнува, но самите празници вече са се превърнали в някакви дати, а реално не се следва истинският смисъл.", "date": "2018.05.24", "title": "Уникални сме, защото имаме собствена азбука, смята режисьор"}
{"url": "https://www.bgonair.bg/sutreshen-blok/2018-05-24/natsionalnata-biblioteka-sv-sv-kiril-i-metodiy-navarshva-140-godini", "text": "\r\n Освен празник на Националната библиотека \"Св. св. Кирил и Методий\" днешният 24 май е специален с това, че през 2018 се навършва кръгла годишнина от предложението през 1878 г. да бъде основана градска библиотека.  Едва месец след Освобождението е бил необходим на българските управници да вземат решение, че за да е силна и просперираща България, ѝ е нужно развитие на културата и създаване на книжовен храм. За 140 години Националната библиотека е събрала милиони книги, документи и безценни съкровища. \"Писмеността, културата, духовността са онова, което прави народността, това което е. Ние сме това, което сме благодарение на нашата култура! Празник на писмеността нямат много народи. Затова трябва да ценим цялото си книжовно наследство такова, каквото е\", казва Александър Мошев, архивист в \"Български исторически архив\". А то е оцеляло през вековете заради хора като Александър, пазители на безценни книги, ръкописи и документи. Сред хилядите древни ръкописи, писания датиращи от 10 - 11 век, богатството на Националната библиотека \"Св. св. Кирил и Методий\" се разкрива в едно от най-значителните за българския народ и духовност произведения. През 1765 г. Софроний Врачански прави прави първия препис на \"История славянобългарска\", а детайлите, качеството и прецизната изработка не позволяват на времето да го докосне. Тайните на Националната библиотека се съхраняват в повече от 1 млн. и 600 хил. документа от българската история. Документи от национално значение!  ", "date": "2018.05.24", "title": "Националната библиотека \"Св. св. Кирил и Методий\" навършва 140 години!"}
{"url": "https://www.bgonair.bg/reportazhi/2018-05-24/raparat-100-kila-otnovo-zalyaga-nad-uchebnitsite-zapisa-10-klas", "text": "\r\n Един от най-известните рапъри у нас Явор Янакиев - 100 Кила реши да продължи своето образование от 10 клас. В интервю за Bulgaria ON AIR той призна, че е осъзнал колко важно е образованието и дори е решен след завършване на средното да запише и висше. \"Причината да напусна училище беше моментът, в който трябваше да взема решение да работя, за да припечелвам така нужните ни пари с брат ми. Имахме подкрепата на майка ни, която работеше дълги години в Гърция. Започнах да работя лятото, след това и зимата, така оставих училището след 10 клас\", сподели рапърът. \r\n  \r\nЯвор Янакиев сега е категоричен, че човек винаги има какво да научи и трябва да отделя време за образованието.  \"На хората им се учи, затова записват университети. Лишиха хората, които ни обучават от парички\", констатира с тъга 100 Кила. Той изяви готовност да атакува и висшето образование след средното. Рапърът обяви, че има много голям интерес да работи за Държавна сигурност и подчерта, че е голям родолюбец.", "date": "2018.05.24", "title": "От 10 клас: Рапърът 100 Кила отново заляга над учебниците"}
{"url": "https://www.bgonair.bg/bulgaria/2018-05-24/tarzhestven-moleben-pred-sv-aleksndar-nevski-za-24-may", "text": "Тържественият молебен по повод 24 май в катадрелата \"Св. Алексндър Невски\" ще бъде отслужен в 10:00 часа от Мелнишкия епископ Герасим. В 11:00 часа започва официалната церемония пред паметника на Светите братя Кирил и Методий пред Националната библиотека. Хорът на Музикалното училище ще изпълни химна \"Върви, народе възродени\", а приветствия ще произнесaт кметът на София Йорданка Фандъкова, президентът Румен Радев и министърът на образованието Красимир Вълчев.  В тържествата за поредна година ще се включат и ученици от Софийската духовна семинария. Деца от училището в Горна Баня ще рецитират стихотворението \"Аз съм българче\". От 11:30 ще бъде открита изложбата \"Българската ръкописна традиция през вековете\". За първи път пространството около НДК ще се превърне в сцена на празника на българската просвета и култура и славянската писменост. От 17:00 ч. в парка зад двореца започва празнична програма на открито с участието на музикалните състави на БНР, именити български музиканти, артисти и художници.  Световноизвестният цигулар Веско Ешкенази ще изпълни специално за празника химна \"Върви, народе възродени\". ", "date": "2018.05.24", "title": "Редица тържествени събития в София по случай 24 май"}
{"url": "https://www.bgonair.bg/sutreshen-blok/2018-05-24/sistemata-gi-ubiva-kak-shte-reagira-darzhavata", "text": "\r\n Темата за хората с увреждания отново бе на дневен ред в парламента вчера. Управляващи и опозиция се скараха за законодателството, а в края на юни социалният министър Бисер Петков трябва да представи концепция за закон за социалните услуги. На дебатите в парламента присъстваха и няколко родители на деца с увреждания.   две от майките споделиха, че отново са имали проблем с влизането в Народното събрание. Те отново са били спрени от охраната в сградата. Причината - тениските, които носят с надпис \"Системата ни убива\". \" \", каза Юлия Старчева и допълни, че им е обещана среща с Корнелия Нинова и Цветан Цветанов.  \"Надяваме се наистина да ни приемат и да чуят нашите искания. Имам чувството, че или не ги четат, или не пишем правилно\", отбеляза Юлия, която е майка на три деца - на 30, 27 и 20 години. 20-годишният Георги е детето с увреждане в семейството.  \" \", подчерта Ралица Енева, която е майка на три момчета. Най-малкият ѝ син, който е на 7 години, е с мускулна атрофия. Юлия и Ралица бяха категорични, че не се страхуват от нищо и ги интересува единствено да се променят политиките по отношение на децата с увреждания в България.  , настояха те.  ", "date": "2018.05.24", "title": "Системата ги убива - как ще реагира държавата?!"}
{"url": "https://www.bgonair.bg/sutreshen-blok/2018-05-24/bibliotekata-na-alma-mater-istoriya-za-bukvite-i-prosvetata", "text": "\r\n Библиотеката на Софийския университет е първата институция, създадена в рамките на Алма матер. Библиотеката е направена с дарените средства от братята Евлоги и Христо Георгиеви. Това обясни директорът на библиотеката \"Св. св. Кирил и Методий\" Анна Ангелова пред репортер на Bulgaria ON AIR. Тя добави, че свързва 24 май с безкрайни шествия, които се провеждаха пред бившия мавзолей и подчерта, че това е един от най-хубавите празници.  \"Влязох случайно в библиотеката, но тя ме грабна, останах и вече 40 години не съм излизала. Азбуката е нашият цивилизационен избор. Добър или лош - може да преценяваме от историческа гледна точка. След азбуката идват книгите, една нова култура\", каза още Ангелова.  Филологът проф. Димитър Веселинов посочи, че има предположения за последната дума в българския език. След реформата от 1945 година последната буква става \"Я\", но има голяма конкуренция между авторите за това коя е последната дума.", "date": "2018.05.24", "title": "Библиотеката на Алма матер - история за буквите и просветата"}
{"url": "https://www.bgonair.bg/sutreshen-blok/2018-05-24/pisatel-ako-ne-chetesh-no-zhiveesh-dumite-svarshvat", "text": "\r\n Сещаме се за учителите и писателите основно на празници, но все пак е нещо. Аз не вярвам в класическите форми на обучение. Предпочитам да получавам знанията си емпирично. Това сподели пред Bulgaria ON AIR писателят Илиян Любомиров. Според него е хубаво да се учиш от грешките си, а също така и от други хора, защото това познание никога няма да бъде забравено. \"Ако живееш, но не четеш, думите свършват. Ако четеш, но не живееш, историите свършват. Предпочитам да чета и живея\", каза още писателят. През 2017 г. той е един от основателите на академия \"Заешка дупка\", в която хората се обучават на различни дисциплини на писане. \"Писането не може да се преподаде, но е важно някой да ти даде основата. Обиколих 50 града с моята мобилна книжарница \"Думи на 4 колела\" и срещнах много будни и ученолюбиви български хора. Говорим си за мечти, идеи и каузи\", отбеляза още писателят.", "date": "2018.05.24", "title": "Писател: Ако не четеш, но живееш, думите свършват"}
{"url": "https://www.bgonair.bg/sutreshen-blok/2018-05-24/ruskata-ekspanziya-se-zasilva-sled-otteglyaneto-na-sasht-smyata-analizator", "text": "\r\n Визитата на Румен Радев в Русия е част от една по-обща политика, която ще бъде демонстрирана и в по-далечно бъдеще след оттеглянето на САЩ от сцената. Българския президент представлява държавата ни, но в неговата делегация нямаше представители на изпълнителната власт или на бизнеса. Така стоеше малко самотен. Не е хубаво политическото разделение в България да бъде показвано и в международното пространство. Така анализаторът проф. Михаил Константинов коментира в студиото на \"България сутрин\" официалната визита на президента Румен Радев в Русия и срещата му с Владимир Путин. Според Константинов в момента България е в благоприятната позиция да защити интересите си, но тези вътрешни боричкания могат да провалят всичко. \"Изискват се синхронни действия на политиците у нас, за да просперира България. Съвсем скоро трябва да се разреши и енергийният проблем, който е доста сериозен. По думите на социалния антрополог Харалан Александров има прозорец за възможност, която позволява подобряване на отношенията ни с Русия. \"Радев беше доста самотен на тази визита. От едната страна стоеше Руската Федерация с цялата си мощ, а от другата президент, който сякаш не беше подкрепен нито от държавата си, нито от народа\", смята той. Александров е категоричен, че руската експанзия ще продължи, особено на Балканите, с оглед отдръпването на САЩ от глобалната политика. \"Нормално е Русия да се опита да разшири влиянието си. Реално нишката България - Русия никога не е била прекъсвана, просто не винаги е била много силна. Важно е, че страната ни даде силна кандидатура за регионално лидерство\", добави още анализаторът.", "date": "2018.05.24", "title": "Руската експанзия се засилва след оттеглянето на САЩ, смята анализатор"}
{"url": "https://www.bgonair.bg/sutreshen-blok/2018-05-24/tipichno-za-24-may-vreme-dnes-malko-slantse-mnogo-oblatsi-i-dazhd", "text": "\r\n Времето днес ще бъде типично за 24 май - с малко слънце, много облаци и валежи. Облачността в Западна България ще е по-често значителна. Главно там ще има превалявания, придружени с гръмотевици. Валежите ще са по-интензивни и на повече места в планинските райони в часовете около и след обяд. Вечерта ще затихват. Това прогнозира синоптикът на   Симеон Матев. В източните райони ще е предимно слънчево. Ще духа слаб до умерен вятър от изток-североизток. Максималните температури на повечето места ще са между 24 и 29 градуса, в София - 22-23 градуса. По Черноморието ще бъде предимно слънчево с по-значителни увеличения на облачността в южните райони. Валежи са малко вероятни. Ще духа умерен североизточен вятър, който вечерта ще отслабне. Максималните температури ще са между 22 и 25 градуса, а температурата на морската вода между 20 и 22 градуса, каза още Симеон Матев. В планините ще е предимно облачно, с превалявания от дъжд, на места - придружени с гръмотевици.  ", "date": "2018.05.24", "title": "Типично за 24 май време днес - малко слънце, много облаци и дъжд!"}
