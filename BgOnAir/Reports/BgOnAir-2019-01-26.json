{"url": "https://www.bgonair.bg/bulgaria/2019-01-26/taksa-sgradna-instalatsiya-se-opredelya-po-neprozrachen-i-neobyasnim-za-horata-nachin-smyata-ombudsmanat", "text": "Такса \"Сградна инсталация\" се определя по непрозрачен и необясним за хората начин и в много случаи заема 50-60% от сметките, което е нечестно. Това заяви за предаването \"Брюксел 1\", омбудсманът Мая Манолова.  Заедно с еврокомисаря за защита на потребителите Вера Юрова са обсъдили темата и тя също е притеснена от това, че потребителите са принудени да плащат за услуга, която не са поискали.  Съдът отмени формулата, но енергийният министър вместо да внесе промени, обжалва. Манолова призова депутатите да променят законодателството по въпроса.  \r\nОще за разговора на омбудсмана с комисаря Юрова, за петицията в ЕП срещу двойния стандарт при храните, за българското гражданство срещу инвестиции - целия разговор на Милена Милотинова с Мая Манолова вижте в предаването \"Брюксел 1\" по Bulgaria ON AIR днес от 17:30 часа.", "date": "2019.01.26", "title": "Такса \"Сградна инсталация\" се определя по непрозрачен начин, смята омбудсманът"}
{"url": "https://www.bgonair.bg/bulgaria/2019-01-26/sadat-reshava-dali-da-ostavi-za-postoyanno-v-aresta-chetirimata-politsai-ot-4-to-rpu", "text": "Специализираният наказателен съд решава дали да остави за постоянно в ареста четиримата полицаи, които са обвинени в търговия с влияние.  За лидер е сочен началникът на сектор \"Икономическа полиция” в 4-то РПУ Красимир Кръстев. Групата е действала от началото на 2017 година. Според прокуратурата полицаите няма опасност да се укрият, но има опасност да извършат нови престъпления и затова искат мярка постоянно задържане под стража. Прокуратурата смята, че има десетки сигнали от търговци, собственици на барове и автокъщи, които свидетелстват, че им е искана така наречената такса \"Спокойствие”.  Тя им гарантирала, че ще бъдат предупредени, ако срещу тях започне проверка или такава ще бъде спряна. Полицаите са хванати с подкуп от 2 хиляди лева. Първоначално те поискали 2 хиляди евро, но след договорки сумата била намалена.  Защитата е на мнение, че няма категорични доказателства за авторство на престъплението. Сектор \"Вътрешна сигурност\" ще провери имотното състояние на всички от \"Икономическа полиция\" в 4-то РПУ.", "date": "2019.01.26", "title": "Съдът решава дали да остави за постоянно в ареста четиримата полицаи от 4-то РПУ"}
{"url": "https://www.bgonair.bg/bulgaria/2019-01-26/letishte-sofiya-raboti-normalno-pri-zimni-usloviya", "text": "\"Летище София\" работи нормално при зимни условия въпреки тежкия снеговалеж тази нощ. Пистите са почистени, като шест пъти са пръскани с вещества против заледяване. \r\nЗаради обработването и на самолетите, някои от тях са излетели с минимални закъснения тази сутрин, съобщиха от аеропорта. В момента всички полети са по график.", "date": "2019.01.26", "title": "\"Летище София\" работи нормално при зимни условия"}
{"url": "https://www.bgonair.bg/bulgaria/2019-01-26/shumen-dvama-dushi-sa-pochinali-ot-uslozhneniya-na-gripa", "text": "Двама души са починали вследствие на усложнения на грип, съобщи директорът на шуменската болница д-р Димитър Костов, цитиран от \"Дарик\".  Това са възрастни пациенти с множество заболявания, при тях е доказан грип щам \"А\". В болницата има над 400 пациенти, от които над 180 с грип или остри респираторни заболявания, 50 от тях са деца. \"Има допълнително разкрити легла в няколко отделения, но лекарите са натоварени до краен предел. Вече три седмици работим под пара, част от колегите също се разболяват, понеже са в контакт с пациенти. Трудно е, но успяваме да покриваме графика\", каза още той.", "date": "2019.01.26", "title": "Шумен: Двама души са починали от усложнения на грипа"}
{"url": "https://www.bgonair.bg/world/2019-01-26/blizo-200-dushi-sa-v-neizvestnost-v-braziliya-sled-srutvaneto-na-hvostohranilishte", "text": "Близо 300 души са в неизвестност в Бразилия след срутването на стена на хвостохранилище, освободило огромна кална маса.  \r\nДосега от нея са извадени телата на 9 души. Властите обявиха, че шансовете изчезналите да бъдат открити живи са минимални. Инцидентът е станал край мина за желязна руда в югоизточния щат Минас Жерайс.  В района се намират близо 300 работници, повечето от които в този момент са на обяд. 100 души са спасени – някои от които са изведени от мястото с хеликоптери.  Огромната кална маса е погълнала пътища, автомобили, къщи и земеделски земи. Близките райони са евакуирани, а тежки машини продължават издирването на оцелели.", "date": "2019.01.26", "title": "Близо 300 души са в неизвестност в Бразилия след срутването на хвостохранилище"}
{"url": "https://www.bgonair.bg/economy/2019-01-26/youtube-obyavi-che-shte-preporachva-po-malko-videa-vklyuchvashti-konspirativni-teorii", "text": "YouTube обяви, че ще спре да препоръчва толкова много видеа, които включват конспиративни теории и други лъжливи твърдения. По този начин компанията се опитва да адресира продължаващите критики, че нейните алгоритми помагат за разпространението на дезинформация, пише Wall Street Journal, цитиран от  Видеа, които могат да “дезинформират потребителите по вредни начини”, като тези, които твърдят, че Земята не е кръгла, или поставят под въпрос кой стой зад терористичните атаки от 11 септември, вече няма да бъдат препоръчвани с такава честота, обяви звеното на Alphabet в публикация в блога си. Промените в алгоритъма са направени след години оплаквания, че YouTube промотира конспиративни теории. Компанията отдавна твърди, че работи по това да се справи с проблема в своята платформа, но така и нямаше сериозно развитие по случая. Тя започна да предлага повече авторитентни източници на новини за големи събития след смъртоносната стрелба в Лас Вегас през октомври 2017 г., когато бяха разпространени множество видеа с дезинформация. С последните промени проблемните видеа все пак ще могат да бъдат препоръчвани, но не с такава честота, както преди, твърдят от YouTube. Хора от компанията и външни експерти ще помогнат за установяване качеството на видеото и ще научат системите кои видеа да промотира по-напред от други, коментираха от организацията. YouTube твърди, че таргетира видеа, които невинаги нарушават правилата на общността ѝ, но са близо до това. Под 1% от цялата библиотека със съдържание на YouTube попада в тази нова категория на видеа “на границата”, твърди компанията. \r\nСнимка: Pixabay", "date": "2019.01.26", "title": "YouTube обяви, че ще препоръчва по-малко видеа, включващи конспиративни теории"}
{"url": "https://www.bgonair.bg/bulgaria/2019-01-26/trima-ot-zadarzhanite-politsai-ot-4-to-rpu-ostavat-v-aresta", "text": "\r\n Трима от задържаните полицаи от икономическа полиция на столичното 4-то районно управление остават в ареста. Един от тях е в болница и задържането му ще бъде поискано по-късно.  Те са обвинени, че са искали така наречената \"такса спокойствие\" от търговци и собственици на заведения в квартал Лозенец. Според магистратите има достатъчно доказателства, че шефът на сектор \"Икономическа полиция\" Красимир Кръстев и подчинените му Марио Дринцолов и Радослав Томов са действали като банда от началото на 2017 година.  По време на заседанието стана ясно, че петият задържан - Антони Апостолов, е станал свидетел срещу колегите си. Той заявил в показанията си, че по-старшите го вкарали в групата, а той нямал избор. Защитата на задържаните твърди обаче, че прокуратурата няма достатъчно доказателства.", "date": "2019.01.26", "title": "Трима от задържаните полицаи от 4-то РПУ остават в ареста"}
{"url": "https://www.bgonair.bg/bulgaria/2019-01-26/ninova-ako-pobedim-gerb-na-evroizborite-mozhem-da-gi-otstranim-ot-vlastta", "text": "\r\n Започна 49-ият Конгрес на БСП. Вътрешната опозиция се събра, но запази добрият тон на разговора. Основната интрига остава листата за евровота, макар че тя не е основна тема за обсъждане между делегатите днес. От месеци между Корнелия Нинова и Сергей Станишев тлее напрежение, заради различните позиции, които заемат двамата по европейски теми. Нинова е против пакта за миграция и Инстанбулската конвенция, докато Станишев ги подкрепя. Това накара хората в средите в и извън БСП да заговорят, че Нинова ще се опита да лиши Станишев от мястото му в листата за евроизборите. В предизборната платформа, която делегатите се очаква да гласуват, се задължават евродепутатите категорично да гласуват против Инстанбулската конвенцията - документ, който Станишев е подкрепял многократно. Делегатите обсъждат и документа \"Визия за България\". В него също се заемат твърди позиции срещу Инстанбулската конвенция. \r\nПринципите във \"Визия за България“ са нашия ориентир за спечелването на Европейски избори 2019. Това приеха делегатите на 49-ия конгрес на БСП, който се провежда в НДК. Документът бе представен от Драгомир Стойнев, Деница Златева, д-р Десислав Тасков, Донка Михайлова и др., а очаквано социалистите приеха платформата. Сред най-ключовите точки в нея, които ще залегнат и в кампанията за евровота, са изграждането на европейски социален съюз, подкрепен от нов икономически модел на развитие и растеж, единен съюз, който обаче уважава суверенитета на отделните държави, финансова рамка на сближаването и на реалната икономика, силна кохезионна политика за отделните региони и след 2020 година. Социалистите ще агитират за устойчива миграционна политика, основана на солидарност и уважение към националните приоритети. От БСП се обявиха за алтернатива на неолибералния икономически модел и балансирана на интересите на отделните държави.", "date": "2019.01.26", "title": "Нинова: Ако победим ГЕРБ на евроизборите, можем да ги отстраним от властта"}
{"url": "https://www.bgonair.bg/bulgaria/2019-01-26/proverkite-na-sprenite-tri-stroezha-po-yuzhnoto-chernomorie-shte-prodalzhat", "text": "Проверките на спрените три строежа по южното Черноморие ще продължат. По разпореждане на премиера Бойко Борисов, директорът на националния строителен контрол направи оглед на място. ДНСК започва подробна проверка в понеделник на цялата документация за издадените разрешителни за строеж на \"Алепу\" и край къмпинг \"Арапя\". Ще бъдат проверени и двете общини Царево и Созопол. Ако бъдат открити нарушения, ще бъдат образувани досъдебни производства.  Два временно спрени обекта – на \"Алепу\" и \"Арапя\" и един замразен доброволно от инвеститора строеж – този на къмпинг \"Градина\". Това е равносметката след направената вчера спешна проверка на ДНСК на скандалните строежи по морето.  ДНСК установи, че на Шофьорския плаж край \"Алепу\" инвеститорът не е спазил последователността на етапите на строежа и заедно с брегоупкрепването е започнал и изливането на бетон за сградите. За строежа в боровата горичка на \"Арапя\" се установи, че одобреният устройствен план от общината в Царево не е синхронизиран със Закона за устройство на Черноморското крайбрежие. Затова в понеделник инспекторите от Строителния контрол ще направят обстоен преглед на цялата документация на спрените строежи по морето в двете черноморски общини. - Екоинспекцията в Бургас отново потвърди, че и двата строежа на \"Алепу\" и \"Градина\" имат одобрени доклади за съвместимост със защитените зони, а обектът в боровата горичка на \"Арапя\" не попада в такава. Открито е едно единствено нарушение на Шофьорския плаж. Засипан е част от плажа и са унищожени зараждащи се дюни. Началникът на строителния контрол Иван Несторов категорично отхвърли появилите се твърдения, че самият той притежава апетитен имот на брега на морето в Созопол.  Резултатите от проверките в Созопол и Царево ще станат ясни в края на следващата седмица. Междувременно стана ясно, че в социалните мрежи се организира голям порест в понеделник пред Министерски съвет. Граждани и природозащитници настояват да се забрани изцяло строителството в защитени зони.", "date": "2019.01.26", "title": "Проверките на спрените три строежа по южното Черноморие ще продължат"}
{"url": "https://www.bgonair.bg/bulgaria/2019-01-26/19-meditsi-v-gorna-oryahovitsa-sa-podali-ostavka-sled-napadenieto-nad-feldsher", "text": "\r\n Почти половината служители на Спешната помощ в Горна Оряховица напускат. 19 от тях са подали оставки до момента. Това съобщи областният директор на Спешния център-Велико Търново д-р Валентина Хаджирадева. Тя заяви още, че от вчера се водят разговори със здравното министерство и се обсъжда идеята за отпускане на бюджет за физическа охрана във филиалите в Горна Оряховица и Павликени.  Очаква се в следващите дни здравните работници да проведат среща и с представители на полицията. Оказването на спешна помощ в Горна Оряховица обаче е под въпрос, защото, ако служителите, подали заявления, напуснат, няма как да се осъществява нормално работата.  Причината за масовото напускане на здравните работници е поредния случай на агресия над техен колега в началото на тази седмица, когато 35-годишна жена нападна с юмруци фелдшерът Наталия Армянова.", "date": "2019.01.26", "title": "19 медици в Горна Оряховица са подали оставка след нападението над фелдшер"}
{"url": "https://www.bgonair.bg/world/2019-01-26/petima-zaginali-i-dvama-raneni-sled-sblasak-mezhdu-helikopter-i-samolet-v-alpite", "text": "Петима души загинаха и двама бяха ранени при сблъсък между хеликоптер и малък самолет над Италианските Алпи вчера, предаде ДПА, като се позова на спасителната служба. Авиокатастрофата станала над ледника Рутор, в италианската автономна област Вале д'Аоста, близо до границата с Франция. Двамата оцелели - френски и швейцарски гражданин - са настанени в болница. \r\nПовече четете в  За още новини харесайте и страницата ни във Facebook ", "date": "2019.01.26", "title": "Петима загинали и двама ранени след сблъсък между хеликоптер и самолет в Алпите"}
{"url": "https://www.bgonair.bg/world/2019-01-26/8-mesetsa-sled-vavezhdaneto-na-gdpr-nad-95-hilyadi-oplakvaniya-za-narusheniya-v-es", "text": "Европейските регулатори за защита на данните са получили над 95 хил. оплаквания за потенциални пробиви в информационни системи - осем месеца след въвеждането на ключовия Общ регламент за защита на личните данни (GDPR). Това обяви Европейската комисия, пише  GDPR дава нови правомощия на органите за защита на личните данни, като им позволява да налагат глоби в размер до 4% от глобалните приходи или 20 млн. евро (23 млн. долара) в зависимост коя от двете суми е по-висока. Миналата седмица френският регулатор в сферата наложи 50 млн. долара глоба на Google на Alphabet за това, че не е успяла да получи правилно съгласието на потребителите за показването на персонализирани реклами. До момента това е най-голямата санкция по GDPR. Mоже да бъдат наложени и още наказания, тъй като европейците стават все по-запознати с правата си, коментираха представителите на ЕКАндрус Ансип, Франс Тимерман, Вера Йоурова и Мария Габриел в общо изявление. “Това, което е заложено на карта, е не само защитата на неприкосновеността на личните ни данни, но и защитата на нашите демокрации и гарантирането на нашите движени от данните икономики”, посоват те. По-голямата част от жалбите са свързани с телемаркетинг, промоционални имейли и наблюдение. Регулаторите са започнали общо 225 разследвания. Снимка: Pixabay \r\nЗа още новини харесайте и страницата ни във Facebook ", "date": "2019.01.26", "title": "8 месеца след въвеждането на GDPR - над 95 хиляди оплаквания за нарушения в ЕС"}
{"url": "https://www.bgonair.bg/world/2019-01-26/izvadiha-tyaloto-na-2-godishnoto-dete-padnalo-v-sondazhen-otvor-v-yuzhna-ispaniya", "text": "Извадиха тялото на 2-годишното дете, паднало в сондажен отвор в Южна Испания. Малкият Хулен пропадна в дълбокия 100 метра кладенец в провинция Малага преди почти две седмици. Оттогава миньори и други специалисти работиха денонощно с надеждата да го спасят. Те прокопаха паралелна шахта, тъй като отворът на сондажа беше затрупан с пръст.  Въпреки минималните шансове детето да бъде открито живо, десетки испанци палиха свещи в знак на подкрепа към неговото семейство.", "date": "2019.01.26", "title": "Извадиха тялото на 2-годишното дете, паднало в сондажен отвор в Южна Испания"}
{"url": "https://www.bgonair.bg/economy/2019-01-26/zukarbarg-planira-da-integrira-chat-uslugite-na-whatsapp-instagram-i-facebook", "text": "Главният изпълнителен директор на Facebook Марк Зукърбърг планира да интегрира чат услугите на WhatsApp, Instagram и Facebook Messenger в едно, засилвайки контрола си върху разпръснатите подразделения на компанията в момент, в който бизнесът му се бори със серия от скандали, пише The New York Times, цитиран от . Ходът, за който споменават четирима източници, запознати със случая, изисква стотици служители на Facebook да променят начина, по който работят WhatsApp, Instagram и Messenger в самата си основа. Въпреки че и трите услуги ще продължат да оперират като отделни приложения, основната чат инфраструктура ще бъде унифицирана, допълват източниците. Работата по проекта е все още в ранен етап и плановете са да бъде завършена до края на тази година или началото на 2020 г., посочват още те. Освен това Зукърбърг е наредил всички приложения да имат криптиране “от край до край” - значителна стъпка за защита на съобщенията от разглеждане от други лица освен участниците в разговора. Снимка: Pixabay \r\nЗа още новини харесайте и страницата ни във Facebook ", "date": "2019.01.26", "title": "Зукърбърг планира да интегрира чат услугите на WhatsApp, Instagram и Facebook"}
{"url": "https://www.bgonair.bg/world/2019-01-26/raboteshtite-roditeli-shte-poluchavat-poveche-prava-v-es", "text": "Работещите родители получават повече права в ЕС. Бащите ще имат право на отпуск по бащинство от най-малко десет дни в цяла Европа след раждането на детето им. Около това решение се обединиха представители на държавите членки на ЕС, Европейската комисия и Европейския парламент в Брюксел, предава . Освен това майките и бащите имат право на най-малко четири месеца почивка в бъдеще, както обяви ЕК. От тях два месеца не трябва да се прехвърлят. Актуалното в целия ЕС е, че само един месец не може да се прехвърля. В Германия бащите и майките вече имат право на родителски отпуск до 36 месеца. Сред новостите е, че работниците в ЕС ще могат да се грижат за роднините си пет дни в годината. Родителите и социалните работници могат също да кандидатстват за по-гъвкаво работно време. \r\nPумънският министър на социалните въпроси Мариус-Константин Будаи приветства новите правила. Те значително насърчават равенството между половете. Освен това те допринасят повече жени да работят и родителите да разпределят равномерно помежду си грижите за възпитанието на децата. Към момента Румъния се сдоби с европредседателството. Европейският парламент и държавите от ЕС все още трябва официално да потвърдят споразумението. Финално отделните държави трябва да приложат новите правила в националното си законодателство.", "date": "2019.01.26", "title": "Работещите родители ще получават повече права в ЕС"}
{"url": "https://www.bgonair.bg/world/2019-01-26/datata-za-brexit-mozhe-da-bade-izmestena-s-nyakolko-sedmitsi", "text": "Датата, на която Великобритания ще напусне Европейския съюз (ЕС), може да бъде изместена с няколко седмици, за да се даде време за приемане на необходимите законови промени. Това обаяви лидерът на долната камара на британския парламент, предава Ройтерс, цитирана от Великобритания трябва напусне блока на 29 март, но след като депутатите отхвърлиха предложението на премиера Тереза Мей остава неясно как страната ще напусне ЕС, а това оставя отворена възможността за излизане без сделка. Парламентът ще гласува серия от изменения в закона във вторник, докато часовникът отброява времето до датата за напускане.", "date": "2019.01.26", "title": "Датата за Brexit може да бъде изместена с няколко седмици"}
{"url": "https://www.bgonair.bg/world/2019-01-26/sled-smyanata-na-imeto-makedoniya-smenya-lichnite-dokumenti-i-parite", "text": "Македония ще смени всички документи за самоличност и паричните си знаци, за да отрази промяната в официалното име на страната, след като договорът за това беше ратифициран и от гръцкия парламент в петък. Срокът за подмяната е до пет години съгласно Преспанския договор. Обновяването ще важи за паспортите, картите за самоличност и шофьорските книжки, както и за регистрационните номера на автомобилите. Те ще носят обозначения MК и MNK, а след влизането в сила на договора досега официалното международно име на страната FYROM, от Бивша югославска република Македония (БРЮМ), ще престане да се използва. Ще бъде заличено и името, под което България е признала страната - Република Македония. И макар, че занапред Македония ще се нарича Република Северна Македония, официалният език в страната остава македонски. Самите македонци вече ще се наричат “македонски граждани от Северна Македония”. С нови названия ще бъдат и държавните институции. В тригодишен срок ще се променят всички търговски марки и наименования на компании, за да се отрази новото име. Засега не е ясно как ще бъде организирана подмяната на личните документи, като властите вероятно ще заложат на замяна при изтичане на срока на валидност.  \r\nПовече четете в  За още новини харесайте и страницата ни във Facebook ", "date": "2019.01.26", "title": "След смяната на името: Македония сменя личните документи и парите"}
{"url": "https://www.bgonair.bg/bulgaria/2019-01-26/blokada-ot-tirove-na-okolovrastniya-pat-na-montana-vratsa", "text": "\r\n Около 12 часа над 200 камиона идващи от Дунав мост останаха отбити, а причината е, че още в петък беше спряно движението на камиони над 12 тона от Ботевград до София заради снегопочистване.  В събота сутринта всички тирове към София започнаха да се пропускат поетапно, а движението регулирано от Пътна полиция.", "date": "2019.01.26", "title": "Блокада от камиони на околовръстния път на Монтана-Враца"}
{"url": "https://www.bgonair.bg/world/2019-01-26/tramp-postigna-vremenen-kompromis-s-kongresa", "text": "\r\n Американската администрация възобновява работа, след като президентът Доналд Тръмп постигна временен компромис с Конгреса.  Това сложи край на най-дългата парализа на работата на федералното правителство в историята на Съединените щати. След 35 дни конфронтация Доналд Тръмп отстъпи. Президентът се съгласи да подпише бюджет, който да финансира работата на правителството през следващите 3 седмици. И в който не са включени исканите от него над 5 и половина милиарда долара за строителството на стена по границата с Мексико.  Въпреки това той не се отказва от предизборното си обещание.  \"Ако не се договорим с Конгреса, правителството или ще спре отново работа на 15-и февруари, или ще използвам правомощията си да обявя извънредно положение\", заяви Тръмп. Отстъпката е своеобразна загуба за Доналд Тръмп в сблъсъка му с председателя на Камарата на представителите – демократа Нанси Пелоси. Според анализаторите причината президентът да подпише е проста: социологическите проучвания сочат, че обществото обвинява именно него за парализата на администрацията.  Въпреки това конфликтът все още не е приключил. Демократите се съгласиха да включат милиард и половина долара в бюджета за затягане на сигурността по границата с Мексико. Те обаче са категорично против исканата от Тръмп стена. За още новини харесайте и страницата ни във Facebook ", "date": "2019.01.26", "title": "Тръмп постигна временен компромис с Конгреса"}
{"url": "https://www.bgonair.bg/bulgaria/2019-01-26/probuzhdane-s-horo-za-chetvarta-poredna-godina-na-treti-mart-2019-g", "text": "\"ПРОБУЖДАНЕ С ХОРО“ е инициатива, посветена на Националния празник на България. За четвърта поредна година \"Сдружение Азбукари\" и Единение \"Българи за България“ организират многохилядно хоро на 3 март.  Всички българи, фолклорни ансамбли, професионални групи и любители по всички краища на света са поканени да се включат в каузата \"ПРОБУЖДАНЕ С ХОРО“, за четвърта поредна година на 03.03.2019 г. Целта е да се пробудят българите в страната и по света със символа на Единението, енергията, силата на духа и тялото – българското хоро и в деня на Националния празник, всички българи в Родината и по света да се обединят, да се хванат за ръце и да изиграем кръшни, красиви хора, символ на българщината и националната ни идентичност. Центърът на събитията ще е столицата на България, на 03.03.2019 г., в парка Заимов, начало 12 часа. От инициативата призовават всички българи в този час да проведат хора в малките и големите населени места у нас, както и в културните центрове, българските посолства и училища, площадите, дворовете и домовете на българите по света. Активността ще покаже, че българският дух е жив, че българските общности в чужбина уважават традициите си и имат национално уважение и гордост. \"ПРОБУЖДАНЕ С ХОРО“ изгражда мост на хорото по целия свят. За още новини харесайте и страницата ни във Facebook ", "date": "2019.01.26", "title": "\"ПРОБУЖДАНЕ С ХОРО“ за четвърта поредна година на трети март 2019 г."}
{"url": "https://www.bgonair.bg/bulgaria/2019-01-26/valezhite-prodalzhavat-na-mesta-shte-se-obrazuva-nova-snezhna-pokrivka", "text": "Валежите днес ще продължат, в Западна и Централна България ще са предимно от сняг, значителни - в планинските райони. Ще се образува нова снежна покривка. На изток ще вали дъжд, сочи прогнозата за времето на синоптиците от НИМХ. През нощта в северозападните райони, а през деня и в останалата част от страната вятърът ще се ориентира от запад-северозапад, ще е умерен до силен и с него ще нахлува студен въздух. Минималните температури ще са предимно между минус 1 и 4 градуса, а максималните ще са от 1-3 градуса в Западна България до 6-8 градуса в югоизточните райони от страната. По Черноморието ще бъде облачно и с валежи от дъжд. Ще духа до умерен вятър от юг-югоизток, който след обяд ще се ориентира от запад-северозапад. Максималните температури ще са между 4 и 8 градуса. Вълнението на морето ще бъде 2 - 3 бала. Температурата на морската вода е 6 - 7 градуса. В планините ще бъде облачно, ветровито и с валежи от сняг, значителни в масивите от западната половина на страната. Ще духа силен до бурен вятър от запад-северозапад и в комбинация със снеговалежа ще има условия за образуване на преспи и навявания. Максималната температура на височина 1200 метра ще е около минус 1 градус, на 2000 метра - около минус 5 градуса. \r\nСнимка: Pixabay За още новини харесайте и страницата ни във Facebook  \r\n ", "date": "2019.01.26", "title": "Валежите продължават, на места ще се образува нова снежна покривка"}
{"url": "https://www.bgonair.bg/bulgaria/2019-01-26/bedstveno-polozhenie-v-smolyansko-zaradi-snegovalezhite", "text": "\r\n Бедствено положение в Смолянско заради падналия сняг. Има блокирани автомобили, затворени проходи и населени места без ток. Няма бедстващи хора. Пътят за Пампорово вече е отворен, но движението е затруднено и се образуват опашки. Цяла нощ екипи на гражданска защита, пожарната и горското се опитваха да отстранят падналите от снега дървета. Нощният валеж от сняг усложни още обстановка, много коли закъсаха. Наложи се пътя за Пампорово да бъде затворен, заедно с прохода \"Превала\".  Наложи се военните с тежка техника да се притекат на помощ, за да може да бъдат пробити преспите и отстранени падналите дървета. Заради затворения път работещите в ски курорта не можаха да стигнат до работните си места. Ски пистите също останаха затворени.  Почти всички населени места в общините Доспат, Борино и Девин са без ток заради паднали от тежкия сняг проводници. \"Ситуацията върви към нормализиране, въпреки че беше усложнена през последното денонощие\", обясни областният управител на Смолян пред  . Той допълни още, че бедственото положение ще остане, докато не бъде нормализиран достъпът и възстановено електроснабдяването в населените места без ток. [video]", "date": "2019.01.26", "title": "Бедствено положение в Смолянско заради снеговалежите"}
{"url": "https://www.bgonair.bg/bulgaria/2019-01-26/180-snegorina-sa-pochistvali-sofiyskite-ulitsi-i-bulevardi-prez-noshtta", "text": "180 машини са работили по почистването на снега на улици и булеварди тази нощ във всички 24 райони, съобщиха от пресцентъра на Столична община. Извършени са обработки със смеси срещу заледяване и на места избутване на снежна маса по всички трасета на обществения транспорт, основни улици в кварталите, опасни и стръмни участъци, мостове, както и общинската пътна мрежа, пише  . Обработки са направени и на Южната дъга на околовръстен път. Снегопочистващата техника продължава работа към момента в някои от районите на града като \"Красно село\", \"Овча купел\", \"Надежда\" и др. Опесъчаване е направено в планината Витоша на пътищата Драгалевци - Алеко и Бояна - Златни мостове. Започва и почистването на прилежащите пространства на спирките на градския транспорт, подходи към подлези и тротоари. В момента градският транспорт се движи навсякъде по обичайните си маршрути. Обстановката следят екипи на Столичен инспекторат и дирекция \"Аварийна помощ и превенция\", които извършват обходи на терен. Днес се очакват също валежи от сняг. Призовават се шофьорите да използват автомобилите си оборудвани за движение при зимни условия и да карат внимателно и със съобразена скорост. В Кризисните центрове за хора, останали без дом, са настанени 146 души. Гражданите могат да подават сигнали на тел. 070017310 или на 112. За още новини харесайте и страницата ни във Facebook  За още новини харесайте и страницата ни във Facebook ", "date": "2019.01.26", "title": "180 снегорина са почиствали софийските улици и булеварди през нощта"}
