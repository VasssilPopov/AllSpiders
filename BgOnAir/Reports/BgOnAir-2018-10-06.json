{"url": "https://www.bgonair.bg/oporni-hora/2018-10-06/andrey-kovachev-strashno-e-che-neshtata-na-balkanite-mogat-da-se-obarnat-kato-domino", "text": "\r\n Андрей Ковачев: Страшно е, че нещата на Балканите могат да се обърнат като домино! ВМРО ДПМНЕ трябва са кажат, както не им харесва този път, този договор тогава какво предлагат? Не само да плюят, но да кажат \"за какво сме\"! Македония може да влезе в задънена улица без ясна перспектива. Може и да дойде момент, в който ще им писне на албанските общини! Не ми се мисли, какво може да се случи тогава!", "date": "2018.10.06", "title": "Андрей Ковачев: Страшно е, че нещата на Балканите могат да се обърнат като домино!"}
{"url": "https://www.bgonair.bg/oporni-hora/2018-10-06/kaloyan-pargov-bsp-da-se-bori-za-sayuznitsi", "text": "\r\n Калоян Паргов: БСП да се бори за съюзници! Достигнали сме до максимума на твърдото ядро. В БСП винаги вътрешнопартийния дебат е бил непонятен за външни хора. Но тази вътрешна дискусия държи БСП. Здравето се превърна в стока, а лекарите в търговци. Именно поради тази причина е и вотът на недоверие. Но това е вот за последните 10 години! SMS - скандалът, сама БСП си го направи. Политиците трябва да си говорят, без значение дали са опоненти. Не трябва да казваме \"Този лош ГЕРБ\" , а да показваме правилната политика.", "date": "2018.10.06", "title": "Калоян Паргов: БСП да се бори за съюзници"}
{"url": "https://www.bgonair.bg/bulgaria/2018-10-06/zhiteli-na-nyakolko-sela-kray-plovdiv-izlizat-na-protest", "text": "Жители на пловдивското село Белащица и съседни села отново излизат на протест срещу добива на инертни материали в района. Днес по обед недоволните организират шествие от центъра на Белащица до кръговото кръстовище на Околовръстното шосе на Пловдив, предаде БНР. Това е четвъртата им поредна инициатива с настояване да спрат работа двете кариери и да се отмени инвестиционното намерение за разширяването им. Хората са недоволни също и от непрекъснатия шум в района. Според тях от камионите, извозващи инертните материали, са разбити и пътищата.", "date": "2018.10.06", "title": "Жители на няколко села край Пловдив излизат на протест"}
{"url": "https://www.bgonair.bg/reportazhi/2018-10-06/darvata-za-ogrev-v-plovdiv-sa-s-20-po-skapi-za-noviya-otoplitelen-sezon", "text": "\r\n Дървата за огрев в Пловдив за новия отоплителен сезон са с 20% по-скъпи спрямо миналата година, показва проверка. Новата цена оказва влияние и на търсенето и вече все по-малко домакинства предпочитат да използват твърдо гориво за зимата.  Тази статистика се базира и на по-малкия брой на подадените молби за помощи към Дирекция \"Социално подпомагане\". За целия отоплителен сезон миналата година е имало 6200 заявления. С всяка година почти с 1000 намалят заявленията и желаещите за отопление. За предстоящия сезон подадените документи са почти двойно по-малко. Желаещите да се възползват от социална помощ за новия отоплителен сезон могат да подават молбите си в Дирекция \"Социално подпомагане до 31 октомври. Там служителите ще направят справка дали съответното лице отговаря на изискванията. Срокът за доставка на твърдото гориво е 20 ноември.", "date": "2018.10.06", "title": "Дървата за огрев в Пловдив са с 20% по-скъпи за новия отоплителен сезон"}
{"url": "https://www.bgonair.bg/bulgaria/2018-10-06/masov-protest-na-zhiteli-sreshtu-razshiryavaneto-na-kariera-za-mramor-kray-plovdiv", "text": "\r\n Жители на пет села в Пловдивско излязоха на протест срещу добива на инертни материали. Поводът за недоволството им е инвестиционно намерение на предприятие, добиващо мрамор за трошен камък над населеното място и разширяване на кариерата. Жителите на село Белащица са организатори на шествието, което се заканва да блокира околовръстния път на Пловдив. За последните 10 години пък в района има бум на респираторни заболявания заради нея. Това твърдят жителите на Белащица, които протестираха и преди няколко месеца. Сега подкрепата към тях е много по-голяма, като в шествието се включват и жители на съседни села. Хората искат да се спре добивът на мрамор от кариерата, защото 10 хиляди души са пряко засегнати, а също така и хиляди, които живеят в южните квартали на Пловдив. Протестиращите са подкрепени и от екоорганизации. Емилиян Георгиев от \"Екогласност\" каза, че институциите са обещали среща след седмица и че ще бъде направена нова оценка на проекта. По думите му вече са предадени достатъчно доказателства за нарушение на концесионните граници и дори има предпоставки за нарушаване на цялостта на водоизточниците в областта и населените места в района да останат без вода.", "date": "2018.10.06", "title": "Масов протест на жители срещу разширяването на кариера за мрамор край Пловдив"}
{"url": "https://www.bgonair.bg/bulgaria/2018-10-06/varnensko-dvama-sa-s-opasnost-za-zhivota-sled-katastrofa", "text": "Двама младежи са с опасност за живота след катастрофа в град Суворово. Инцидентът е станал около 03.03 часа тази нощ, пише  . 28-годишният водач на лек автомобил отнема предимство на кръстовище и блъска лека кола, съобщават от МВР - Варна. Впоследствие на инцидента са пострадали четирима души. Двама от тях - водач и пътник на 19 години от първия автомобил са настанени с различни травми в болнично заведение с опасност за живота. Водачът на втория автомобил, който е на 26 години и неговия 18-годишен спътник са освободени за домашно лечение. По случая е образувано досъдебно производство.", "date": "2018.10.06", "title": "Варненско: Двама са с опасност за живота след катастрофа"}
{"url": "https://www.bgonair.bg/bulgaria/2018-10-06/s-shestvie-shte-bade-otbelyazana-godishninata-ot-smartta-na-tsar-samuil", "text": "1004 години от смъртта на българския цар Самуил ще бъдат отбелязани с шествие до неговия паметник край църквата \"Света София\" в столицата. Инициатори са софийската и младежката организации на ВМРО, информира БНР. Историците отбелязват, че Самуил умира на този ден през 1014 година, поразен от гледката на пленените и ослепени от византийците хиляди български войници. За деянието си император Василий II получава прозвището „Българоубиец“. На него пък и до днес в Гърция са именувани улици и булеварди. ", "date": "2018.10.06", "title": "С шествие ще бъде отбелязана годишнината от смъртта на цар Самуил"}
{"url": "https://www.bgonair.bg/world/2018-10-06/melaniya-tram-veche-e-v-egipet-poslednata-spirka-ot-obikolkata-v-afrika", "text": "Първата дама на САЩ Мелания Тръмп пристигна днес в Египет - четвърти и последен етап от африканската ѝ обиколка, по време на който се очаква тя да разгледа по-специално пирамидите в Гиза, съобщава  . При строги мерки за сигурност високата гостенка бе посрещната на летището в Кайро от съпругата на президента Абдел Фатах ас Сиси - Ентисар ас Сиси. Според местния печат ѝ предстои посещение в президентския дворец. Мелания Тръмп ще се отбие и в американското посолство. Предвижда се освен това да посети строежа на новия голям музей, в който ще бъдат изложени богати сбирки от египетски антики. Мелания Тръмп пристигна в Египет след визити в Малави, Кения и Гана. Всички визити са части от \"дипломатическа и хуманитарна\" обиколка на първата дама на САЩ. Пътуването ѝ, което не е съпроводено от изявления за печата, протича далеч от трескавата атмосфера във Вашингтон седмици преди междинните избори през ноември, които са от ключово значение за втората част от мандата на президента Доналд Тръмп.", "date": "2018.10.06", "title": "Мелания Тръм вече е в Египет-последната спирка от обиколката ѝ в Африка"}
{"url": "https://www.bgonair.bg/economy/2018-10-06/poveche-ot-40-e-narasnal-sektora-na-luksoznata-moda-v-sveta", "text": "Gucci и Luis Vuitton са сред най-бързо растящите брандове в света, а секторът на луксозната мода и аксесоари като цяло е нараснал с 42% от 2017 г., показва класация на консултантската компания Interbrand, информира  . Луксозната мода е най-добре представящият се сектор в списък от сто компании, който включва и технологиите, потребителските стоки, автомобилната и финансовата индустрия. Луксозните модни марки са успешни благодарение на способността си да реагират на културните тенденции. Ежегодната класация на Interbrand на стоте най-големи марки в света измерва как името на бранда допринася за решението на потребителите да купят продукт, а следователно и надценката, която компаниите могат да наложат за продуктите от марката си.  Тя също така взема предвид финансовото представяне и оценява какъв е шансът компанията да постигне успех в бъдеще. Apple оглавява класацията със стойност от 214,5 млрд. долара, което е ръст с 16% спрямо миналата година, следвана от Google (155,5 млрд. долара и ръст от 10%) и Amazon (110,8 млрд. долара и ръст от 56%). Amazon е и най-бързо растящият бранд в класацията, следвана от Netflix с ръст от 45% до 8,1 млрд. долара. Сред другите бързо растящи брандове са Salesforce, PayPal и Mastercard. Coca-Cola и Facebook са единствените марки в топ десет, чиято стойност намалява съответно с 5% и 6%.", "date": "2018.10.06", "title": "Повече от 40% е нараснал сектора на луксозната мода в света"}
{"url": "https://www.bgonair.bg/bulgaria/2018-10-06/dps-s-programa-za-uskoreno-razvitie-na-balgariya", "text": "\r\n ДПС с програма за ускорено развитие на България. От партията са актуализирали управленската си програма и секторни политики по време на семинар във Велинград, за да предложат алтернативно управление на страната. Там се събраха ръководството на партията, депутати и кметове на движението. По думите на лидера на движението Мустафа Карадайъ сегашното правителство скача от скандал в скандал.", "date": "2018.10.06", "title": "ДПС с програма за ускорено развитие на България"}
{"url": "https://www.bgonair.bg/bulgaria/2018-10-06/zhitelite-na-belashtitsa-i-tehnite-samishlenitsi-blokiraha-okolovrastnoto-na-plovdiv", "text": "\r\n Жители на пет села в Пловдивско на протест срещу добива на инертни материали в района. Поводът за недоволството им е инвестиционно намерение на предприятие, добиващо мрамор за трошен камък над село Белащица. Протестиращите блокираха околовръстния път на Пловдив, предизвиквайки километрични задръствания по обяд. Собственикът на една от фирмите с инвестиционно намерение в региона обеща да оттегли документацията си. Междувременно стана ясно, че са открити нередности в документацията на друга фирма - концесионер. В петък предстои среща на представители на фирмата и експерти от министерството на регионалното развитие.", "date": "2018.10.06", "title": "Жителите на Белащица и техните съмишленици блокираха околовръстното на Пловдив"}
{"url": "https://www.bgonair.bg/world/2018-10-06/italiya-beshe-razlyulyana-ot-trus-s-magnitud-47-po-rihter", "text": "Земетресение с магнитуд 4,8 бе регистрирано рано тази сутрин в провинция Катания на италианския остров Сицилия. Епицентърът на труса е бил на територията на община Санта Мария ди Ликодия и на дълбочина 9 километра. Няколко души са били откарани в болница. В резултат на земетресението са се откъртили корнизите на няколко сгради. Местните власти в общината са отцепили отделни райони. Има известни щети и в две съседни общини - Бианкавила и Адрано. Трусовете са били усетени и на цялата територия на провинция Катания, а също в провинциите Ена и Месина и в град Сиракуза. Още през юли имаше съобщения, че учените са регистрирали нова сеизмична активност в района на вулкана Етна, който се намира в същата част на острова.", "date": "2018.10.06", "title": "Италия беше разлюляна от трус с магнитуд 4.7 по Рихтер"}
{"url": "https://www.bgonair.bg/world/2018-10-06/klyuchovi-parlamentarni-izbori-se-provezhdat-v-latviya", "text": "Парламентарни избори се провеждат днес в Латвия. Управляващата дясноцентристка коалиция е изправена срещу прокремълска партия и възхода на популистите в балтийската република с голямо руско малцинство. Социологически проучвания от последните дни показват, че един на всеки трима латвийци не е решил как ще гласува. Свързана в миналото със споразумение с партията на Владимир Путин \"Единна Русия\", лявоцентристката партия \"Съгласие\" е популярна сред руското малцинство, което е една четвърт от близо двумилионното население. На изборите през 2014 година тя се класира първа, но не взе властта, тъй като всички останали партии отказаха да се коалират с нея. Впоследствие беше създадено трипартийно правителство от дясноцентристкия Съюз, зелени и фермери, дясното Национално обединение \"Всичко за Латвия\" и дясноцентристката партия \"Единство\".", "date": "2018.10.06", "title": "Ключови парламентарни избори се провеждат в Латвия"}
{"url": "https://www.bgonair.bg/world/2018-10-06/es-i-albaniya-se-sporazumyaha-za-satrudnichestvo-pri-granichnoto-upravlenie", "text": "Европейският съюз подписа споразумение с Албания относно сътрудничеството в областта на граничното управление между Албания и Европейската агенция за гранична и брегова охрана. От името на ЕС споразумението беше подписано от Херберт Кикл, министър на вътрешните работи на Австрия и председател на Съвета, и от Димитрис Аврамопулос, комисар по въпросите на миграцията, вътрешните работи и гражданството. От името на Албания пък подпис сложи министърът на вътрешните работи Фатмир Джафай. Това споразумение позволява на Европейската агенция за гранична и брегова охрана да координира оперативното сътрудничество между държавите членки на ЕС и Албания във връзка с управлението на външните граници на ЕС,  . Европейската гранична и брегова охрана ще може да осъществява действия по външните граници с участието на една или повече съседни държави членки и Албания. Дейностите, включени в споразумението, са насочени към справяне с незаконната миграция, по-специално с внезапни промени на миграционните потоци и с трансграничната престъпност, и може да включват предоставяне на по-голяма техническа и оперативна помощ по границите. За всяка операция трябва да бъде договорен план между Европейската агенция за гранична и брегова охрана и Албания. Това споразумение за статуса с Албания е първото споразумение, сключено с трета държава.", "date": "2018.10.06", "title": "ЕС и Албания се споразумяха за сътрудничество при граничното управление"}
{"url": "https://www.bgonair.bg/world/2018-10-06/rumantsite-glasuvat-dnes-i-utre-za-da-opredelyat-kakvo-e-semeystvo", "text": "\r\n Почти 19 милиона избиратели в Румъния са призовани днес и утре да гласуват на референдум за промяна на конституционната дефиниция на семейството. Става дума за уточнението, че то се основава на брак между мъж и жена, а не между съпрузи, както е в момента. Решението за организиране на допитването беше взето, след като гражданското движение \"Коалиция за семейството\" събра подписите на 3 милиона румънци и внесе инициативата в парламента, а Конституционният съд даде зелена светлина за планираната промяна в конституцията.   За да бъдат признати резултатите за валидни, трябва да гласуват най-малко 30 процента от имащите право на глас.", "date": "2018.10.06", "title": "Румънците гласуват днес и утре, за да определят какво е семейство"}
{"url": "https://www.bgonair.bg/bulgaria/2018-10-06/uikendat-zapochva-s-priyaten-i-slanchev-den", "text": "В сутрешните часове днес на места в котловините и около водните басейни видимостта временно ще бъде намалена. През деня ще бъде предимно слънчево. Ще духа умерен вятър от източната четвърт. Максималните температури ще са предимно между 20 и 25 градуса, пише  . Над Черноморието ще бъде предимно слънчево, но в сутрешните часове видимостта временно ще бъде намалена. Максималните температури ще са от 19 до 21 градуса. Вълнението на морето ще бъде 2-3 бала. Температурата на морската вода ще е 20-21 градуса. Над планините ще бъде предимно слънчево. Ще духа умерен, по най-високите върхове - до силен югоизточен вятър. Максималната температура на височина 1200 метра ще е около 17 градуса, на 2000 метра - около 10 градуса. Атмосферното налягане ще се понижи, но ще остане по-високо от средното за месеца.", "date": "2018.10.06", "title": "Уикендът започва с приятен и слънчев ден"}
{"url": "https://www.bgonair.bg/reportazhi/2018-10-06/putin-podpisa-klyuchovo-sporazumenie-za-satrudnichestvo-s-iran", "text": "\r\n Поредно успешно споразумение за Москва. Руският президент Владимир Путин и индийския министър-председател Нарендра Моди си стиснаха ръцете по време на посещението на държавния глава в индийската столица Ню Делхи. Сделката включва доставка на зенитно-ракетен комплекс С-400, на стойност над пет милиарда щатски долара. Така, Индия ще бъде способна да защитава въздушното си пространство. Подобна покупка беше извършена по-рано от Китай. Поръчка е заявена и от страна на Турция. Освен това споразумението между Русия и Индия включва още ядрени централи, противовъздушна отбрана, космическа програма, железопътни линии и още много други точки.  Индия прие предложението, въпреки опасността от санкции от страна на САЩ, които налагат рестриктивни мерки върху всички страни, придобиващи руски оръжия. Ню Делхи, обаче, се надява Вашингтон да допусне изключение.  Мнозина смятат, че с действията си, Владимир Путин значително разширява влиянието си върху Азия. Освен мащабното споразумение с Индия, Русия развива отношенията си и с още няколко ключови държави на континента.", "date": "2018.10.06", "title": "Путин подписа ключово споразумение за сътрудничество с Индия"}
