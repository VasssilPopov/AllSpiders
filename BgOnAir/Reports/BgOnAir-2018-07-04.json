{"url": "https://www.bgonair.bg/world/2018-07-04/saveta-za-sigurnost-na-oon-svika-izvanredna-sreshta-za-novata-kriza-s-bezhantsite", "text": "Извънредна среща на Съвета за сигурност на ООН за новата криза с бежанците в Сирия. Заседанията утре ще се фокусират върху новата офанзива на подпомаганата от Русия сирийска армия, която принуди над 300 000 души да напуснат домовете си.  Швеция, която заема ротационното председателство на Съвета за сигурност, поиска срещата при закрити врати, заедно с Кувейт.  Според ООН от 19 юни насам близо 330 000 сирийци са избягали от бомбардировките в югозападната провинция Дараа на границата с Йордания.  От Стокхолм подчертаха, че трябва да бъдат взети спешни мерки, за да се защитят цивилните в конфликтните зони.", "date": "2018.07.04", "title": "Съветът за сигурност на ООН свика извънредна среща за новата криза с бежанците"}
{"url": "https://www.bgonair.bg/world/2018-07-04/amerikanka-se-pohvali-s-ubit-ryadak-zhiraf-i-vbesi-sveta", "text": "Американка, която застреля жираф в Африка, възмути света. 37-годишната жена от Кентъки се похвали в социалните мрежи със своя улов, а това предизвика вълна от негативни реакции.  В поста си жената твърди, че жирафът бил \"рядко срещан черен мъжки\". Музикантът Моби определи жената като \"повредена и бездушна\", а дългогодишният водещ на \"Би Би Си\" Джон Симпсън я нарече \"идиотка\".  Ловът на жирафи обаче не е забранен в ЮАР. Страната взима големи суми от чужденци, след което им позволява да ловуват в определени резервати. Властите обясняват, че използват приходите за развъждане на редки животни.", "date": "2018.07.04", "title": "Американка се похвали с убит рядък жираф и вбеси света"}
{"url": "https://www.bgonair.bg/world/2018-07-04/naprezhenie-vav-frantsiya-politsay-zastrelya-mladezh-pri-proverka-na-patya", "text": "\r\n Нощ на напрежение в западния френски град Нант. Служител на реда застреля мъж при неясни обстоятелства.  Пътни полицаи проверявали младеж на около 20 години и се опитали да го задържат. Той обаче оказал съпротива и ударил един от служителите, а негов колега открил огън.  По-късно мъжът починал в болница от раните си, а новината предизвика среднощни безредици.  Протестиращи подпалиха коли и сгради, хвърляха коктейли \"Молотов\" срещу полицията.  Според свидетели младежът не е представлявал опасност и не е било нужно служителят на реда да стреля. Властите разследват случая.", "date": "2018.07.04", "title": "Напрежение във Франция: Полицай застреля младеж при проверка на пътя"}
{"url": "https://www.bgonair.bg/bulgaria/2018-07-04/borisov-na-chetiristranna-sreshta-na-balkanite-v-solun", "text": "Лидерите на Сърбия, България, Гърция и Румъния се срещнаха тази вечер в Солун. Основната тема беше съвместните инфраструктурни проекти в региона.  Това е четвъртата поредна среща в този формат. Първият Съвет за сътрудничество между лидерите на четирите държави се проведе в резиденция \"Евксиноград\", а неин домакин беше министър-председателят Бойко Борисов.  Министрите на транспорта също участваха в тази среща. Те говориха за транспортния коридор от Солун до Русе, както и за евентуалното включване на Румъния в този проект.  Министър Ивайло Московски запозна колегите си с внедряването на системата за електронно таксуване по българските магистрали. Тя трябва да заработи от 1 януари 2019 година, като ще бъдат таксувани автомобилите до 3,5 тона. От август 2019 година пък ще заработи и системата за таксуване на автомобили над 3,5 тона. Утре премиерът Борисов заминава за Сараево, където ще разговаря с председателстващия съвета на министрите в Босна и Херцеговина Денис Звездич. А председателят ще бъда награден и със златен плакет Европейска личност на годината. Снимка: Олег Попов (Bulgaria ON AIR)  ", "date": "2018.07.04", "title": "Борисов на четиристранна среща на Балканите в Солун"}
{"url": "https://www.bgonair.bg/reportazhi/2018-07-04/priznanie-ot-patsientite-otlichiha-450-balgarski-lekari", "text": "\r\n 450 лекари бяха отличени у нас за доверието, което са им гласували техните пациенти. Номинациите дойдоха именно от благодарни хора. Свикнали с новините за пациенти, нападнали лекари, за проблеми в болниците и за криза в системата, забравяме за предизвикателствата, с които медиците се сблъскват всеки ден.  \"В повечето случаи, когато сме свидетели, и те с право са недоволни пациентите и техни близки, по-скоро се касае за несъвършенства в системата\", обясни председателят на Българския лекарски съюз д-р Иван Маджаров.", "date": "2018.07.04", "title": "Признание от пациентите: Отличиха 450 български лекари"}
{"url": "https://www.bgonair.bg/world/2018-07-04/zemetresenie-ot-51-po-rihter-raztarsi-albaniya", "text": "Земетресение с магнитуд 5,1 по Рихтер разтърси адриатическото крайбрежие северно от главното албанско пристанище Дуръс и бе усетено в столицата Тирана, съобщи Ройтерс. Епицентърът на труса е бил близо до Гири и Лалезит, северозападно от Дуръс, на дълбочина 18 км, съобщи албанският институт по геоложки науки. Земетресението е продължило около 10 секунди. Няма съобщения за нанесени щети, освен за малки пукнатини на сградите. Високите сгради са били евакуирани след труса. Трусът е бил почувстван в македонските градове Тетово, Гостивар, Кичево и Дебър с интензивност 4 степен по Европейската макросеизмична скала и трета степен по същата скала в Скопие, Струга и Охрид. Земетресението е било регистрирано в 11, 01 часа местно време, а епицентърът се намира на 170 км от Скопие в съседна Албания.", "date": "2018.07.04", "title": "Земетресение от 5,1 по Рихтер разтърси Албания"}
{"url": "https://www.bgonair.bg/world/2018-07-04/italianskiyat-vatreshen-ministar-se-pokaza-kato-otlichen-pluvets-v-mafiotski-baseyn", "text": "Матео Салвини демонстрира добра спортна форма като преплува две дължини в басейн, конфискуван от мафиот.  Италианският вътрешен министър е на ваканция в Тоскана във вилата на бивш бос на мафията, превърната в почивна база.  Луксозното имение бе иззето през 2007 година при акция на прокурорите от отдел \"Антимафия\", които конфискуваха имуществото, придобито по незаконен път.  Партията \"Лига\" на Салвини се хвали, че е за затягане на мерките срещу престъпността, но темата за организираната престъпност почти не присъстваше в предизборната й кампания.", "date": "2018.07.04", "title": "Италианският вътрешен министър се показа като отличен плувец в мафиотски басейн"}
{"url": "https://www.bgonair.bg/world/2018-07-04/evroparlamentat-reshi-bez-po-dalgi-pochivki-za-shofyorite-na-tir-ove", "text": "\r\n Евродепутатите отхвърлиха предложенията за по-дълги и комфортни почивки на международните шофьори на камиони. Те върнаха пакета \"Мобилност\" за преработка в транспортната комисия на Европарламента.  Близо 3 часа продължи ожесточеният дебат по темата в пленарната зала снощи. България е сред страните, противопоставили се остро на т.нар. закон Макрон. Той цели подобряване на условията на труд за превозвачите, но според родния бранш ще доведе до неговия фалит.  След рекордното гласуване на цели 400 поправки в документа, евродепутатите решиха да го върнат за преразглеждане. Пред Bulgaria ON AIR в кулоарите на парламента евродепутатите Ангел Джамбазки, Андрей Новаков и Андрей Ковачев заявиха, че всички представители от България са гласували по един и същи начин днес, обединявайки се около една позиция - пакет \"Мобилност\" да бъде върнат. Приемането му се отлага за неопределено време. На този етап родните превозвачи няма да променят абсолютно нищо в начина си на работа, предаде от Страсбург специалният ни пратеник Мартина Ганчева. България ще продължи да настоява нашите шофьори да бъдат изключени от директивата за командированите работници и да си почиват в кабините на камионите, а не в хотел. Вижте какво каза в пленарната зала българският евродепутат Ангел Джамбазки:", "date": "2018.07.04", "title": "Европарламентът реши: Без по-дълги почивки за шофьорите на ТИР-ове"}
{"url": "https://www.bgonair.bg/world/2018-07-04/sled-skripal-novo-predpolagaemo-otravyane-vav-velikobritaniya", "text": "Нов случай на предполагаемо отравяне с химическо вещество във Великобритания. Жена и мъж на около 40 години са открити в безсъзнание в къща в градчето Еймсбъри и са откарани в болница в критично състояние. Властите съобщиха - първоначално се е е предполагало, че двамата са предозирали с хероин или кокаин. Сега обаче се правят допълнителни изследвания за определяне на веществото, което е довело до влошаване на състоянието на пациентите. Местата в Еймсбъри и намиращия се на около 10 километра Солсбъри, които вероятно са посетени от жертвите, са изолирани. В началото на март именно в Солсбъри с веществото \"Новичок\" бяха отровени бившият двоен агент Сергей Скрипал и дъщеря му Юлия. Към момента полицията определя случилото се като \"тежък инцидент\" и не съобщава повече подробности.", "date": "2018.07.04", "title": "След Скрипал: Ново предполагаемо отравяне във Великобритания"}
{"url": "https://www.bgonair.bg/denqt-on-air/2018-07-04/patriot-aktsizat-za-tsigarite-doyde-neochakvano-menda-stoyanova-da-poeme-otgovornost-ne-si-svarshi-rabotata-da-provede-istinski-debat-posochi-dots-milen-mihov-deputatat-ot-obedineni-patrioti-dots-milen-mihov-nareche-stranno-iskanet", "text": "\r\n Депутатът от \"Обединени патриоти\" доц. Милен Михов нарече странно искането на Менда Стоянова от ГЕРБ да бъде подписан законопроект, който засяга данъчното законодателство. Той визира предложението за вдигане на акциза върху бездимните цигари, което породи напрежение в управляващата коалиция. \"Г-жа Менда Стоянова трябва по някакъв начин да поеме личната отговорност за това нещо. Тя не си свърши работата да проведе истински дебат\", посочи  . Бойко Борисов нареди законопроектът да бъде оттеглен, а доц. Михов посочи, че премиерът е прав, тъй като \"когато не се направят нещата по добрия начин, винаги се получават недоразумения\".  \"Този акциз дойде някак неочаквано. Въпросът не е поставян на коалиционен съвет\", подчерта гостът   но отрече съществуването на напрежение в управляващата коалиция. \"Ако получим отговори на всички въпроси, нямаме основание да казваме \"ще подарим на някого тези пари, които бюджетът трябва да събере\", подчерта депутатът от ОП. Доц. Милен Михов коментира и обвиненията на ДПС към \"Обединени патриоти\" за раздаването на български паспорти. Преди дни Йордан Цонев от ДПС заяви, че партията му внася предложение за създаване на работна група по темата. \"Корупцията с желанието на нашите сънародници да получат българско гражданство е мародерство. Трябва да се види дейността на онези фактори, които в близките години незаконосъобразно раздаваха паспорти на турски граждани\", обясни доц. Михов.", "date": "2018.07.04", "title": "Патриот: Акцизът за цигарите дойде неочаквано, Менда Стоянова да поеме отговорност"}
{"url": "https://www.bgonair.bg/reportazhi/2018-07-04/darven-shkaf-edva-ne-ubi-4-godishna-v-detska-gradina-v-gorna-oryahovitsa", "text": "\r\n 4- годишно момиченце оцеля като по чудо след инцидент в детска градина в Горна Оряховица. Дървен шкаф паднал върху детето при опит да вземе играчка.  Случаят е отпреди седмица, но до вчера ръководството прикривало случилото се. Състоянието на детето все още остава тежко. Ламбина си играела с другите от деца от сборната група в детската градина, когато посяга да вземе конструктор от шкафа с играчки. В този момент обаче дървената конструкция се стоварва върху нея.  По време на инцидента в стаята са жена от помощния персонал и учителката по музика на децата. Никой обаче не се е обадил в Бърза помощ, а на майката съобщили едва час по-късно.  От общината в Горна Оряховица са започнали проверка по случая, след което ще бъде определено наказанието на ръководството на детската градина. Вижте още в репортажа на Мирела Дончева.", "date": "2018.07.04", "title": "Шкаф едва не уби 4-годишна в детска градина в Горна Оряховица"}
{"url": "https://www.bgonair.bg/bulgaria/2018-07-04/lyato-navodneni-ulitsi-i-padnali-darveta-sled-silnite-valezhi", "text": "Десетки сигнали за наводнени улици и приземни етажи, както и за паднали дървета след интензивните валежи в страната.  На най-много сигнали - над 25, са се отзовали от пожарната служба в Перник, където за минути улиците на града се превърнаха в реки.  Около 15 сигнала са постъпили и в София. Пожарникарите са реагирали още в Пловдив, Пазарджик, Пещера и Чирпан.  В Хасково и Димитровград, където дъждът е бил придружен от силен вятър, са получени четири сигнала за паднали дървета. Няма данни за бедстващи и пострадали хора.", "date": "2018.07.04", "title": "Лято? Наводнени улици и паднали дървета след силните валежи"}
{"url": "https://www.bgonair.bg/world/2018-07-04/ep-glasuva-promenite-v-sporniya-paket-mobilnost", "text": "\r\n ЕП гласува промените в спорния пакет \"Мобилност\". Предложенията са за нови правила за справяне с незаконните практики в автомобилния превоз. От Страсбург предложенията са свързани с так. нар. фирми \"пощенски кутии\", както и командироването на шофьори. Дебатът бе над 3-часов. Част от изразените мнения са, че ЕС рискува да тръгне по \"път на ограничаване на частните инициативи\".  Ангел Джамбазки определи предложенията като скандални и \"лицемерни\". Междувременно, евродепутатите се вълнуваха повече от визията за бъдещето на ЕС, както и от влезлия в сила нов закон, който цели намаляването на пенсионната възраст на депутатите.  Следващия лидер, който ще сподели визията за бъдещето на Европа е Алексис Ципрас.  \r\n  ", "date": "2018.07.04", "title": "ЕП гласува промените в спорния пакет \"Мобилност\""}
{"url": "https://www.bgonair.bg/bulgaria/2018-07-04/shefat-na-spetsprokuraturata-stava-zamestnik-na-tsatsarov", "text": "Шефът на Специализираната прокуратура Иван Гешев от днес става заместник на главния прокурор към Върховната касационна прокуратура. С единодушно решение от 9 гласа \"За\" и без никакъв дебат, прокурорската колегия на Висшия съдебен съвет го избра за пети заместник на Сотир Цацаров.  Иван Гешев ще бъде с ресор \"Антикорупция\" и отново ще отговаря за специализираните прокуратури. Той ще осигурява методическо ръководство за тях.  Името на Иван Гешев нашумя покрай мегаделото \"КТБ\", тъй като той бе сред наблюдаващите прокурори още преди да оглави Спецпрокуратурата. До избора на пети заместник на Сотир Цацаров се стигна, след като Евгени Диков бе избран за член на ВСС, а Борислав Сарафов оглави Националната следствена служба. ", "date": "2018.07.04", "title": "Шефът на Спецпрокуратурата става заместник на Цацаров"}
{"url": "https://www.bgonair.bg/reportazhi/2018-07-04/66-godishna-poiska-ubezhishte-v-chuzhbina-kak-invalid-v-balgariya-otselyava-s-50-lv-na-mesets", "text": "\r\n 66–годишна жена и дъщеря ѝ поискаха убежище в държава, която има хуманна политика към хората с увреждания. Причината – дискриминация от страна на министерството в определянето на размера на интеграционните добавки. Как се оцелява с 50 лева на месец и присъда ли е да си инвалид в България? Тя е на 66 и с 92% инвалидност. Списъкът със заболяванията ѝ е дълъг, а бюджетът с който оцелява на месец оскъден.  Причината – получава 200 лева, от тях около 100 дава за лекарства. И като на всеки човек с увреждане, тя получава интеграционна добавка.  Така за лекарствата на Живка държавата ѝ дава само 11 лева и 50 стотинки на месец. Достъпът до медицинска помощ жената отново плаща от своя джоб. Живее на село, а до най-близкия град Радомир стига с такси.  А днес в София я доведе поредното заседание на социалната комисия, която трябва да реши проблемите на хора като нея. Тук е, за да каже на управляващите, че интеграционните добавки трябва да се съобразят с потребностите на хората.  И макар, че Върховният административен съд определя сегашния размер на добавките като дискриминационни, Живка и дъщеря ѝ са притеснени, че министерството иска отново да ги наложи.  Затова молят за убежище в друга държава.", "date": "2018.07.04", "title": "66-годишна поиска убежище в чужбина. Как инвалид в България оцелява с 50 лв на месец?"}
{"url": "https://www.bgonair.bg/denqt-on-air/2018-07-04/zashto-bezdimnite-tsigari-razpaliha-ogan-v-upravlyavashtata-koalitsiya", "text": "\r\n По разпореждане на премиера Бойко Борисов ГЕРБ изтегли законопроекта за акциза за бездимните цигари. Предложението за увеличаване на акциза срещна силен отпор от ВМРО, които са част от управляващото мнозинство. \"Много искри прехвърчаха в изминалите дни. Много спекулации се направиха, че имало лобизъм и други интереси. Няма в чия полза да бъде лобизмът. Единственият лобизъм е за държавния бюджет\", заяви зам.-председателят на бюджетната комисия в парламента  .  тя отбеляза, че предстои сериозен дебат. По думите ѝ темата касае джоба на пушача, но от друга страна касае здравето. Трябва да проведем срещи с всички заинтересовани лица, подчерта депутатът от ГЕРБ. \"Обикновените цигари се облагат със 109 лева на 1000 къса, докато нагреваемите се облагат като тютюн за пушене - 152 лева за 1 килограм\", отбеляза гостът  . Евгения Ангелова каза още, че взимайки предвид другите държави членки на ЕС виждаме, че в Италия облагането също е много високо в сравнение с конвенционалните цигари. Между 6 и 9 месеца предстои да изчакаме периода на разговори и процедури, за да влезем в чакалнята на еврозоната, стана ясно още от думите ѝ. Ангелова добави, че трябва да престоим в чакалнята минимум 2 години, а срокът зависи от финансовата стабилност и други показатели.  \"Най-рано може да влезем в еврозоната в началото на 2021 година\", обяви тя. Ангелова посочи, че влизането в еврозоната ще бъде много сериозен сигнал към нашите партньори в ЕС и инвеститорите, което пък щяло да повиши жизнения стандарт у нас. Тя отхвърли твърдението, че приемайки еврото България ще загуби суверенитета си.", "date": "2018.07.04", "title": "Защо бездимните цигари разпалиха огън в управляващата коалиция?"}
{"url": "https://www.bgonair.bg/bulgaria/2018-07-04/aktsizat-varhu-bezdimnite-tsigari-skara-upravlyavashtite", "text": "\r\n След поредица от бурни дебати – ГЕРБ изтегля спорното предложение за бездимните цигари. Разпореждането за изтеглянето на законопроекта идва лично от премиера Бойко Борисов. Причината – отпорът от ВМРО. В петък в деловодството на парламента беше внесен проектозакон, който предлагаше по-високо данъчно облагане за награваемите цигари. Част от \"Обединени патриоти\" осъдиха идеята. Опозицията също не спести критиките си към вносителите \"Ще дотираме тези чужди компании. И аз ги подкрепям вече. Разпоредил съм на Цветанов да изтеглят, да направят срещи. Да видим как е в другите страни на Европа. Аз няма повече да оставям ГЕРБ да става тупан. Председателството свърши\", заяви Бойко Борисов. Предложението за по-висок акциз на бездимните цигари трябваше да влезе в парламента още утре. Това обаче едва ли ще се случи.", "date": "2018.07.04", "title": "Спор и обрат: ГЕРБ изтегля предложението за бездимните цигари"}
{"url": "https://www.bgonair.bg/denqt-on-air/2018-07-04/ep-otlozhi-priemaneto-na-paketa-mobilnost-za-prevozvachite-kak-obache-shte-se-reshi-problemat", "text": "\r\n След трудно гласуване в пленарната зала в Страсбург трите доклада по пакета бяха върнати в транспортната комисия на ЕП за преработване. Така процедурата по приемането на директивата започва отново. , коментира в студиото на   депутаът от БСП Николай Тишев. По думите му България е загубила много време, защото дискусиите по пакет \"Мобилност 1\" вървят от вече около година и дори се е наложило от БСП да предложат декларация в НС за заемането на позиция от правителството ни по казуса. , допълни още Тишев пред  С днешното решение приемането на спорните правила за командироването на шофьорите се отлага за неопределено време, а българските превозвачи продължават да работят по старите правила.", "date": "2018.07.04", "title": "ЕП отложи приемането на пакета \"Мобилност\". Как ще се реши проблемът?"}
{"url": "https://www.bgonair.bg/bulgaria/2018-07-04/noshtnite-valtsi-na-putin-otnovo-minaha-prez-balgariya", "text": "\r\n Колона мотористи от клуба \"Нощните вълци\", познати като \"рокерите на Путин\", пристигна днес в България. Походът им е започнал в Москва и трябва да мине през всички държави от Източна Европа.  \"Нощните вълци\" е един от най-големите руски рокерски клубове, който поддтржа тесни връзки с властта в Кремъл. Мотомаршът \"Славянски свят\" тази година се провежда от 20 юни до 14 юли и преминава по пътищата на Русия, Беларус, страните от Балканския полуостров и Източна Европа.  За разлика от предишни години, когато идването им у нас бе съпроводено от редица стълкновения и засилен медиен интерес, сега ситуацията е спокойна.  \"Нощните вълци\" изминават общо 8 000 км. Походът им е финансиран от руския президент Владимир Путин и цели обединение между всички славянски народи. На 6 юли рокерите ще поемат към Сърбия. \"Вълците\" положиха цветя и венци пред паметника на Цар Освободител и паметника на Назнайния войн. Дариха икона на патриаршеската катедрала \"Св. Александър Невски\". Поклонението им трябваше да продължи и пред монумента на Съветската армия, където беше планиран и концерт, който обаче е отменен заради лошите метеорологични условия.", "date": "2018.07.04", "title": "\"Нощните вълци\" на Путин отново минаха през България"}
