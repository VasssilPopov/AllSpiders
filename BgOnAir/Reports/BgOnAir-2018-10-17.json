{"url": "https://www.bgonair.bg/world/2018-10-17/pohititelyat-ot-kyoln-e-imal-islyamistki-motivi", "text": "Има данни, че сириецът, който в понеделник взе заложничка в Кьолн, е имал радикални ислямистки мотиви, съобщиха от   . Главният федерален прокурор съобщи, че свидетели са разказали, че мъжът, идентифициран като Мохамад А. Р., заявил, че е член на терористичната организация \"Ислямска държава\" и че иска да замине и да се присъедини към групировката в Сирия. В телефонни разговори сириецът искал да му разрешат да пътува до Сирия, за да се включи в редиците на ИД. \"Въз основа на това, което ни е известно до момента, има достатъчно признаци, че деянието е имало радикален ислямистки мотив\", каза прокурорът. Вчера германската полиция съобщи, че нападателят е в кома, след като е бил прострелян няколко пъти, но животът му е вън от опасност. Извършителят излял запалителна течност на пода на заведение за бързо хранене и я запалил, а 14-годишно момиче, което се опитвало да избяга, за да се спаси от пламъците, паднало и получило тежки изгаряния. \r\nЗаподозреният е обвинен в опит за убийство и предизвикване на тежка телесна повреда. Прокуратурата разследва дали сириецът наистина е извършил нападението от името на ИД или на друга терористична организация и дали е имал съучастници.", "date": "2018.10.17", "title": "Похитителят от Кьолн е имал ислямистки мотиви"}
{"url": "https://www.bgonair.bg/world/2018-10-17/kanada-ofitsialno-legalizira-upotrebata-i-pritezhanieto-na-marihuana", "text": "Канада официално стана втората държава след Уругвай, която легализира употребата и притежанието на марихуана. Решението на канадското правителство следва предизборното обещание на премиера Джъстин Трюдо. То обаче предизвиква колкото радост, толкова и притеснения. От една страна, Канада става най-големият пазар за легална марихуана, но от друга - това ще предизвика сериозен бизнес интерес. Дори и в момента най-големите компании от сектора са канадски, но те са насочени към производство за медицината. В Отава употребата на леката дрога за медицински цели е разрешена от 2001 година.", "date": "2018.10.17", "title": "Канада официално легализира употребата и притежанието на марихуана"}
{"url": "https://www.bgonair.bg/world/2018-10-17/petrolen-razliv-otrovi-plazhovete-kray-sen-trope", "text": "Екологична катастрофа на Френската Ривиера. Петролни петна, които се образуваха след сблъсъка на два танкера край остров Корсика преди дни, замърсиха плажовете край Сен Тропе. Разливът се простира на общо 16 километра по южното крайбрежие на Франция. Задействан е план за реакция при извънредни ситуации, за да се ограничат щетите.  Властите призоваха местните жители да не докосват петрола и да не се опитват сами да почистят токсичните петна.", "date": "2018.10.17", "title": "Петролен разлив отрови плажовете край Сен Тропе"}
{"url": "https://www.bgonair.bg/world/2018-10-17/gratskiyat-vanshen-ministar-hvarli-ostavka-tsipras-poema-posta", "text": "Външният министър на Гърция Никос Кодзияс подаде оставка. Тя е била приета от министър-председателят Алексис Ципрас. Именно той временно ще поеме функциите на външен министър, пише  , позовавайки се на световните агенции. Повод за оставката на първия дипломат на Гърция е вчерашното заседание на гръцкото правителство, на което той влезе в сблъсък с министъра на отбраната Панос Каменос. Миналата седмица Каменос направи изявления, които влязоха в разрез с правителствената политика. Той предложи сключването на балкански отбранителен съюз като алтернатива на Преспанското споразумение. Сътрудници на Кодзиас са казали пред в. \"Катимерини\", че той е бил силно засегнат от нападките на Каменос, че е \"човек на Сорос\", че е \"потънал в бюджетни средства\" и други подобни.", "date": "2018.10.17", "title": "Гръцкият външен министър хвърли оставка, Ципрас поема поста"}
{"url": "https://www.bgonair.bg/world/2018-10-17/razreshiha-na-dzhulian-asanzh-otnovo-da-izpolzva-internet", "text": "Разрешиха на основателя на скандалния сайт \"Уикилийкс\" Джулиан Асанж отново да използва интернет.  Достъпът му до глобалната мрежа обаче ще става по определени правила, които са изрично посочени в специален списък.  Кито заяви, че на Асанж се забраняват всякакви действия, които могат да бъдат счетени за намеса във вътрешните работи на други държави и да влошат отношенията им с Еквадор.  Джулиан Асанж се укрива в посолството на Еквадор в Лондон от 6 години.", "date": "2018.10.17", "title": "Разрешиха на Джулиан Асанж отново да използва интернет"}
{"url": "https://www.bgonair.bg/economy/2018-10-17/70-ot-balgarite-sa-usetili-uvelichenie-na-tsenite-sochi-prouchvane", "text": "Мнозинство от 70% от пълнолетните български граждани твърдят, че в последните седмици са усетили увеличение на цените на стоките и услугите, които ползват. 74% от интервюираните очакват, че повишението на цените на основните стоки ще продължи. 18% не са усетили поскъпване, а 3% са отговорили, че са усетили намаление. Останалите или нямат мнение, или не са отговорили, съобщиха от   . Това сочат данни на ежемесечното независимо във финансирането си национално представително изследване, известно като Политически и икономически индекс на \"Галъп интернешънъл“ по актуални теми. Най-осезаема промяна е усетила по-възрастната част от населението, хората с по-ниски доходи и тези, които живеят в селата. Възможно е това да се дължи и на факта, че тези части от населението традиционно симпатизират на опозиционни формации, отчитат социолозите. Привържениците на БСП са усетили най-силно повишението на цените на стоките и услугите. Но дори и мнозинството от привържениците на ГЕРБ също твърдят, че са усетили увеличението – макар и не в същата степен. Както може и да се очаква, хората с по-високи доходи проявяват и по-малка чувствителност към увеличението на цените. Но дори и в тези социални групи, усетилите увеличение на цените са мнозинство.  Възможно е влияние да оказва и традиционният скептицизъм в общественото мнение по такива теми. Въпреки това обаче данните ясно разкриват обществена тревога от поскъпването на живота, посочва се в проучването на Галъп. На въпрос \"Според вас какво ще става с цените на основните стоки в близките 2-3 месеца?“ 74% от интервюираните са на мнение, че цените ще растат, 14% отговарят, че няма да има промяна, а едва 2% вярват, че ще намаляват. Останалите се затрудняват да отговорят. Социолозите коментират, че очевидно е налице осезаем ръст на очакванията за повишение на цените спрямо предишните месеци. И припомнят, че предишният подобен скок бе през пролетта на 2017 г., когато отново бе анонсирана възможност за повишаване на цените на енергоносителите. Проучването този месец е проведено в периода от 5 до 12 октомври сред представителна за пълнолетното население на страната извадка от 820 души. Стандартно отклонение: ± 3.5% при 50% дялове. 1% от извадката е равен на около 55 хил. души. Четете повече по темата в  Снимка: Bulgaria ON AIR \r\n ", "date": "2018.10.17", "title": "70% от българите са усетили увеличение на цените, сочи проучване"}
{"url": "https://www.bgonair.bg/world/2018-10-17/zapodozrenite-za-izchezvaneto-na-hashogi-sa-svarzani-sas-sauditskiya-prestolonaslednik", "text": "Заподозрените за изчезването на саудитския журналист Джамал Хашоги са свързани с разузнаването на Саудитска Арабия и с престолонаследника на страната Мохамед бин Салман. Това твърди вестник \"Ню Йорк Таймс\" в своя публикация.  Според статията единият от заподозрените е бил \"честа компания\" на принца, докато другите двама са свързани с охраната на кралския двор. Друг от мъжете в списъка заема високопоставени позиции в саудитското вътрешно министерство, както и в областта на здравеопазването.  Турските медии публикуваха имената на 15 души, за които се смята, че са участвали в предполагаемото убийство на Хашоги.", "date": "2018.10.17", "title": "Заподозрените за изчезването на Хашоги са свързани със саудитския престолонаследник"}
{"url": "https://www.bgonair.bg/world/2018-10-17/vzriv-v-uchilishte-v-krim-nay-malko-10-dushi-za-zaginali", "text": "\r\n Терор в Крим. Взрив е избухнал в техникум в град Керч. 18 души са загинали, близо 50 са ранените. Повечето от жертвите са ученици. Очевидци разказват, че в техникума са станали няколко експлозии, а не една. Чули се и изстрели. Районът е отцепен, на място са спешни медици, специалисти от Министерството на извънредните ситуации и агенти от Федералната служба за сигурност.  Заместник-директорът на Руската гвардия Сергей Меликов съобщи, че взривовете в техникума са терористична атака. На същото мнение е и Следственият комитет на Русия. Според него бомбата е била с шрапнели.  За атентата е заподозрян Владислав Росляков. Информациите за него са противоречиви - според едни източници той е 18-годишен ученик в същия техникъм, други обаче твърдят, че е вече бивш вуъзпитаник на учебното заведение.  Той се е самоубил, а тялото му е открито в библиотеката. Мотивите му засега са неизвестни. Разследващите не изключват версията той да не е действал сам.  В Керч се намира ръководителят на Крим Сергей Аксьонов, който обяви тридневен траур.  Според директора на техникума, която не е била там по време на атаката, неизвестни въоръжени мъже са влезли в сградата. Тя сравни нападението с обсадата на училището в Беслан през 2004 година, когато бяха убити 330 души. Всички училища и детски градини в Керч се евакуират като предпазна мярка.", "date": "2018.10.17", "title": "Терор в техникум в Крим: 18 са загинали, близо 50 са ранени"}
{"url": "https://www.bgonair.bg/world/2018-10-17/nashentsi-huligani-oskverniha-pametnika-na-mira-v-hiroshima", "text": "Полицията в Япония издирва хората, които оскверниха мемориала на мира в Хирошима. Паметникът беше надраскан с няколко графита, един от които гласеше \"Локо София\". Графитите вече са почистени, а от българското външно министерство осъдиха категорично хулиганската проява и се извиниха на Япония.  \"Намираме за възмутително и крайно неуместно изразяването на футболни пристрастия върху този световен паметник на културата на ЮНЕСКО\", написаха от ведомството.", "date": "2018.10.17", "title": "Издирват нашенците хулигани, осквернили паметника на мира в Хирошима"}
{"url": "https://www.bgonair.bg/reportazhi/2018-10-17/nad-500-detsa-se-vklyuchiha-v-antidroga-initsiativata-chervena-pandelka", "text": "\r\n Над 500 деца от училища от София и страната се включиха в антидрога инициативата \"Червена панделка“ на Митница Аерогара София и ДЕА - Американската агенция за борба с наркотиците.  Става все по-трудно да се предпазят децата от използването на наркотици. На този фон продължава използването на синтетична дрога сред учениците, а заради 80% спад в цената на хероина расте потреблението му. Друг основен проблем е свързан с дилърите. \"Ако преди години този бизнес се организираше от групировки, сега се прави двама-трима тинейджъри, които са малко по-креативни, успяват да си вземат наркотици по интернет да си поръчат, след което вътре да ги разпространяват между техните ученици. Това е изключително сериозен проблем, тъй като изключително трудно може да им бъде въздействано косвено\", обясни пред Bulgaria ON AIR началникът на отдел \"Борба с наркотрафика“ на Митница Аерогара София Стефан Бакалов. \r\n  \n Затова и за девета поредна година съвместно с ДЕА, експерти разказват на ученици за употребата на наркотици и за последиците от тях.  Събитето е в памет на агента на американската агенция Енрике Камарена, който е бил измъчван и убит от мексикански наркокартел. Международната инициатива завърши с флашмоб пред сектора за заминаващи на летище \"София\". \r\nСнимка: Димитър Кьосемарлиев, Bulgaria ON AIR", "date": "2018.10.17", "title": "Над 500 деца се включиха в антидрога инициативата \"Червена панделка“"}
{"url": "https://www.bgonair.bg/world/2018-10-17/su-27-se-razbi-pri-trenirovachen-polet-v-ukrayna", "text": "Украински изтребител Су-27 се разби при тренировъчен полет във Виницка област.  Двамата пилоти, американец и украинец, са загинали, съобщават от Министерството на отбраната в Киев. Телата на жертвите, както и отломки от самолета, са били открити между градовете Бердичив и Хмилник.  По случая се води разследване. Според украински медии самолетът е участвал в международните учения \"Чисто небе-2018\".", "date": "2018.10.17", "title": "Су-27 се разби при тренировъчен полет в Украйна"}
{"url": "https://www.bgonair.bg/denqt-on-air/2018-10-17/motoristi-ot-sofiya-raydars-s-kampaniya-za-populyarizirane-na-donorstvoto", "text": "\r\n Над 1200 българи чакат за трансплантация. Премиерът Бойко Борисов нареди на здравния министър Кирил Ананиев спешни законодателни промени за донорството.  Георги Боянов от \"София Райдърс\" не смята, че българинът не е склонен да дарява органи. Представители на най-голямата мото организация в страната провеждат информационна кампания за популяризиране на донорството. \"Българинът не е запознат и първосигналният отговор е \"не\". Не знаят какво е техният близък да стане донор и да могат да спасят до 6-7 човека. Когато това нещо се обясни на достъпен език и му съчувстваш, тогава хората се замислят и са готови да дарят\", обясни Боянов пред Bulgaria ON AIR. Колегата му от \"София Райдърс\" Мартин Райчев е убеден, че у нас ще има доста повече донори, ако се промени законодателството. \"Борим се да обърнем мнението на обществото относно донорството. Опитваме се информацията да достигне до по-голям брой хора. За мен е огромна чест да ме нарекат \"донор\", каза той в предаването \"Денят ON AIR\". Министър Ананиев заяви, че ще се направи всичко необходимо донорството и трансплантациите да се извършват в България. Според Георги Боянов законодателните примени могат да станат факт, ако някои хора имат воля за това. \"Силно се надяваме това да се случи\", посочи Георги, отчитайки всичко необходимо обещанието да се превърне в реалност.", "date": "2018.10.17", "title": "Мотористи от \"София Райдърс\" с кампания за популяризиране на донорството"}
{"url": "https://www.bgonair.bg/bulgaria/2018-10-17/tyutyunoproizvoditelite-v-hadzhidimovo-izlyazoha-na-protest-zaradi-nalozhen-danak", "text": "\r\n Тютюнопроизводителите в Хаджидимово излязоха на протест, след като стана ясно, че държавата иска да наложи данък на субсидиите им.  Част от тютюнопроизводителите са получили писма от Агенцията по приходите, в които пише, че трябва да попълнят данъчни декларации за 2017 година и да платят 10% данък върху получените финансови средства. Днес протестът не беше масов, като на площада в Хаджидимово се събраха 50 души, но от отрасъла заплашват, че няма да отглеждат повече тютюн, ако данъкът не бъде отменен.", "date": "2018.10.17", "title": "Тютюнопроизводителите от Хаджидимово на протест заради нов данък"}
{"url": "https://www.bgonair.bg/world/2018-10-17/tezhki-navodneniya-v-teksas-zaradi-prolivni-dazhdove", "text": "Проливните дъждове, които се изливат над щата Тексас през последното денонощие, предизвикаха тежки наводнения. Най-сериозно е положението в Остин, където река Колорадо излезе от коритото си и заля цели квартали от града. Заради огромното количество вода се наложи принудително изпускане на язовири. За градчето Кингсланд, което е разположено на водослива на реките Колорадо и Лиано, бе издадена заповед за незабавна и задължителна евакуация, тъй като придошлите води застрашават стотици домове.", "date": "2018.10.17", "title": "Тежки наводнения в Тексас заради проливни дъждове"}
{"url": "https://www.bgonair.bg/world/2018-10-17/poyavi-se-video-s-macheniyata-na-koito-e-bil-podlozhen-izcheznaliyat-sauditski-zhurnalist", "text": "\r\n Турски медии публикуваха 11-минутно видео с мъченията, на които е бил подложен безследно изчезналият саудитски журналист Джамал Хашоги.  Според информацията той е убит в сградата на саудитското консулство в Истанбул без да бъде разпитван.  Рияд твърди, че не знае каква е съдбата на журналиста.  Според саудитските власти Хашоги е напуснал жив сградата на консулството – информация, която бе опровергана от записи на охранителни камери, на които се вижда как той влиза в дипломатическата служба, но не и да излиза от нея.", "date": "2018.10.17", "title": "Появи се видео с мъченията, на които е бил подложен изчезналият саудитски журналист"}
{"url": "https://www.bgonair.bg/sutreshen-blok/2018-10-17/rey-hamand-pred-bulgaria-on-air-prirodnite-bedstviya-shte-prodalzhavat", "text": "\r\n Най-опитният футурист в Европа Рей Хамънд дойде за първи път в България, за да се включи в третото издание на конференцията \"THE NEXT BIG THING\". След участието си в нея той даде и специално интервю за  . Пред Милена Енчева Рей Хамънд посочи, че е предсказал, че търсенето в интернет ще е ключово за всички хора и добави, че сега трябва да помислим и за собствената си безопасност в интернет, защото всички приложения събират информация за нас и трябва да се мисли за по-голяма защита на данните. \"Трябва да разберем, че информацията е най-ценното нещо, с което разполагаме и трябва да я защитим\", допълни той. Най-опитният футурист в Европа Рей Хамънд коментира и кои са проблемите, с които ще трябва да се справим в бъдеще. По думите му климатичните промени и тази тема ще е ключова за нас след години, а ако се игнорира, ще има опустошителни последици.  В своята визия за бъдешето Хамънд посочи, че развитието на медицината е положително. Според него след няколко десетилетия замяната на човешки органи няма да е проблем. ", "date": "2018.10.17", "title": "Рей Хамънд пред Bulgaria ON AIR: Природните бедствия ще продължават"}
{"url": "https://www.bgonair.bg/world/2018-10-17/sadat-v-kipar-shte-gleda-deloto-za-falita-na-olimpik", "text": "Окръжният съд в Никозия ще заседава по делото за фалита на кипърския застраховател \"Олимпик\".  Съдебният процес е от ключово значение за всички българи, чиито застраховки \"Гражданска отговорност\" изгоряха след отнемането на лиценза на дружеството.  Очаква се да стане ясно каква ще бъде процедурата по обезщетяването на клиентите на \"Олимпик\".  Фалитът на компанията засегна над 200 000 българи, а финансовите щети у нас се изчисляват на над 9 млн. лева.", "date": "2018.10.17", "title": "Съдът в Кипър ще гледа делото за фалита на \"Олимпик\""}
{"url": "https://www.bgonair.bg/denqt-on-air/2018-10-17/deputat-nfsb-shte-bade-stabilna-i-shte-se-otnasya-otgovorno-kam-upravlenieto", "text": "\r\n Поредният конфликт между Волен Сидеров и Валери Симеонов разклати стабилността в малката коалиция. От НФСБ обявиха, че снемат доверието си от лидера на \"Атака\" и са категорични, че не искат той да оглавява парламентарната им група. \"НФСБ е декларирала, че ще бъде стабилна и ще се отнася отговорно към управлението на тази държава. Има да се изпълнява програма заедно с коалиционния ни партньор ГЕРБ. Като има недоразумения или действия на лица, които увреждат интересите на коалицията, се постъпва по един начин - когато на една лодка има изгинала дъска, тя се сменя с нова\", коментира в \" \" депутатът Йордан Апостолов. По неговите думи Волен Сидеров иска да бъде водач на листата за изборите за Европейски парламент и това е причината за скандала. Той определи клиповете, излъчени по телевизия \"Алфа\", като чудовищна манипулация. Относно обвинението на Волен Сидеров към Валери Симеонов, че работи за разкол на църквите в Украйна и Македония, депутатът Йордан Апостолов заяви, че не трябва да се бъркат в работата на Църквата. Според него Волен Сидеров изпълнява послания на чужди патриарси и е проводник на интереси чрез свои ментори като генерал Решетников. Той обясни, че те не гонят \"Атака\" от коалицията, но поведението на лидера им би довело до това сами да напуснат.   \"Има как тази формация да бъде заместена в рамките на коалицията ни с ГЕРБ, за да могат да се движат нещата в тази страна напред\", заяви Апостолов в \" \".", "date": "2018.10.17", "title": "НФСБ ще се отнася отговорно към управлението, увери патриот"}
{"url": "https://www.bgonair.bg/bulgaria/2018-10-17/kupuvat-400-moderni-lineyki-za-speshnata-meditsinska-pomosht", "text": "С над 163 млн. лв. ще се финансира развитието на спешната медицинска помощ в България. С част от средствата ще бъдат купени 400 съвременни линейки с оборудване и апаратура. Парите са по Оперативна програма \"Региони в растеж\" 2014-2020 г. Днес Министерският съвет даде съгласието си ръководителят на Управляващия орган на програмата да подпише договор за безвъзмездна финансова помощ с Министерството на здравеопазването. 237 обекта от системата на спешната медицинска помощ в цялата страна ще бъдат обхванати от предвидените по проекта дейности. Те включват ново строителство, ремонт, подобряване на достъпа за хора с увреждания до сградите и на прилежащото околно пространство, пише  . Така ще се обновят сградният фонд и оборудването в спешните отделения на лечебни заведения с над 50% държавно участие в капитала, 27 центъра за спешна медицинска помощ и разкритите към тях 170 филиала и 6 изнесени екипа.", "date": "2018.10.17", "title": "Купуват 400 модерни линейки за спешната медицинска помощ"}
{"url": "https://www.bgonair.bg/reportazhi/2018-10-17/otkradnaha-tsenni-eksponati-ot-muzeya-na-boynata-slava-v-yambol", "text": "\r\n Ценни експонати са били откраднати тази нощ от Музея на бойната слава в Ямбол. Кражбата е била с взлом. Разбита е врата на залата с вътрешната експозиция на сградата. Директорът на музея смята, че се кражбата се е случила най-вероятно в тъмната част на денонощието. Сигналът е получен в полицията в 9:15 ч. тази сутрин.  От управата на военния музей и полицията установяват липсващите експонати и щетите. Музеят по принцип се охранява, обясни директорът му, но няма видеонаблюдение. Откраднатите експонати не могат да бъдат използвани като оръжие, но имат висока колекционерска стойност. ", "date": "2018.10.17", "title": "Откраднаха ценни експонати от Музея на бойната слава в Ямбол"}
{"url": "https://www.bgonair.bg/denqt-on-air/2018-10-17/sotsialist-zdraveopazvaneto-v-kritichno-sastoyanie-motivite-za-vota-zhelezni", "text": "\r\n Здравеопазването е в критично състояние и няма как да продължава в този му вид, настоя депутатът от БСП Георги Гьоков пред Bulgaria ON AIR. Той посочи, че мотивите за вота на недоверие към управляващите са готови отдавна. По думите му всеки българин може да изкара не по-лоши мотиви в сферата на здравеопазването от левицата. \"Аргументите във вота на недоверие са железни. Проблемът в здравеопазването се неглижира. Вместо да обясняваме на хората от трибуната за какво става реч, се срещнахме с почти всички съсловни организации в здравеопазването. Представихме нашите мотиви, с които те изцяло се съгласиха\", обясни социалистът в предаването \"Денят ON AIR\". Не е много сигурно, че вотът на недоверие няма да мине, отбеляза Гьоков, осланяйки се на поредните сътресения в \"Обединени патриоти\" и възможността гласуването да бъде подкрепено от техни депутати. \"ДПС ще подкрепи вота на недоверие, защото гледам как реагират в Комисията по здравеопазване, на която съм член. Здравният министър излезе с два изключително неприемливи модела за българското общество. Взимането на 12 лева на месец от всеки работещ българин ще доведе до обедняване\", каза още депутатът. Георги Гьоков подчерта, че българинът доплаща прекалено много за здраве от собствения си джоб. По думите му бедният българин дава в пъти повече от средния европеец. Пенсионерски организации протестираха днес под прозорците на властта, настоявайки от юли 2019 г. минималната пенсия да стане 55% от минималната работна заплата, установена за същата година. \"Протестът не е организиран и не е яхнат от БСП. Министърът би трябвало да проведе среща с тях. Най-нормално беше да покани организаторите, те да си представят исканията. Каква е тази зверска съпротива на управляващите срещу закон за възрастните хора?\", коментира Гьоков.", "date": "2018.10.17", "title": "Социалист: Здравеопазването? В критично състояние, мотивите за вота - железни"}
{"url": "https://www.bgonair.bg/bulgaria/2018-10-17/osvetiteli-ot-natsionalnata-opera-nadraskali-memoriala-v-hiroshima", "text": "\r\n Темата за поругаването на мемориала на мира в Хирошима беше сред водещите в японските телевизии. Днес стана ясно, че авторите на графитите са осветители от Националната опера, които били в страната на изгряващото слънце на турне. Пазачът на комплекса заявява, че в понеделник е открил три надписа с черен спрей. На кадрите се вижда, че единият е на български и гласи \"Локо София\". Надписите са били върху ограда за ремонт около музея в памет на атомната бомбардировка на 6 август 1945 г., върху пейка в близост до купола, където е паднала бомбата и върху вратата на сградата за събиране на боклук.  Още снощи от българското външно министерство осъдиха категорично хулиганската проява и се извиниха на Япония. Темата коментираха и от \"Локомотив\" (София), които се разграничиха от вандалската проява.  От Софийската опера и балет заявиха, че са потресени от извършеното посегателство срещу Мемориалния парк на мира в Хирошима и поднесоха извиненията си на японския народ. Стана ясно и че двамата осветители, извършили хулигантството, са били уволнени. ", "date": "2018.10.17", "title": "Осветители от Националната опера надраскали мемориала в Хирошима"}
{"url": "https://www.bgonair.bg/reportazhi/2018-10-17/sagata-se-zaplita-poreden-gaf-pri-remonta-na-graf-ignatiev", "text": "\r\n Пореден скандал след ремонта на столичната улица ''Граф Игнатиев\". Фирмата, спечелила търга за ремонта на релсовото трасе на улицата, месец след започване на ремонта използва материали, заради които преди това по време на търга за обществената поръчка е отстранена конкурентна фирма. Според закона за обществените поръчки, столичната община трябва да прекрати настоящата обществена поръчка и да възложи нова. А според подалите сигнала съществени нарушения има в изпълнението на проекта и изпълнението му с неподходящи материали. Заради ремонта в центъра на София столичният електротранспорт губи по 25 000 лв на ден. .", "date": "2018.10.17", "title": "Сагата се заплита: Пореден гаф при ремонта на ''Граф Игнатиев\""}
{"url": "https://www.bgonair.bg/bulgaria/2018-10-17/biznesat-iska-bez-platen-otpusk-sled-maychinstvo", "text": "\r\n Работодателски организации настояват за промени в Кодекса на труда. Едно от най-оспорваните предложения е да отпадне възможността жените, връщащи се на работа след полагащия им се 2-годишен отпуск по майчинство, да могат да получават и 40-те дни платен отпуск, които са се натрупали за този период. За тази промяна работодателите настояват от години.  В момента при излизане в отпуск по майчинство се начислява и редовен годишен платен отпуск в размер на 40 дни, въпреки че липсва реално свършена работа. Позицията на работодателите е провокирана от решение на Съда на ЕС, съгласно което периодът на родителски отпуск не може да се приравни на период на действително полагане на труд.  Рeшeниeтo e вaжнo, зaщoтo cлeд пpoизнacянeтo мy тo cтaвa зaдължитeлнo зa юpиcĸдиĸциитe нa вcичĸи дъpжaви члeнĸи, изпpaвeни пpeд пoдoбни cпopoвe.", "date": "2018.10.17", "title": "Бизнесът иска: Без платен отпуск след майчинство"}
{"url": "https://www.bgonair.bg/bulgaria/2018-10-17/germankata-kray-sozopol-osamna-s-ograda", "text": "\r\n Полуостров \"Германката\" в местността \"Буджака\" в Созопол осъмна с ограда. Рибари се оплакаха, че достъпът до морето е невъзможен. Според информационната табела на мястото ще се строят две вили с басейн.  Там се намира и защитената местност \"Колокита\", но от екоинспекцията в Бургас казаха, че в зоната, където няма фиорди строителството е разрешено.  От община Созопол заявиха, че нямат сигнал за незаконно строителство. Рибарите обаче обмислят протести.", "date": "2018.10.17", "title": "\"Германката\" край Созопол осъмна с ограда"}
{"url": "https://www.bgonair.bg/bulgaria/2018-10-17/vrashtat-severin-u-nas-s-ohrana-v-samoleta-i-konvoy-do-ruse", "text": "Очаква се заподозреният за убийството на журналистката Виктория Маринова Северин Красимиров да се прибере в България днес. Това ще стане с полет от Франкфурт.  Съдебна охрана ще придружава Северин в самолета, след което отново с конвой той трябва да бъде отведен в следствения арест в Русе, където се води разследването срещу него.  В присъствието на адвокат ще му бъдат повдигнати обвиненията за изнасилване и умишлено убийство, които до този момент са му предявени само задочно. След това започва да тече 72-часов срок, в който Красимиров ще бъде изправен пред Окръжния съд в Русе, за да му бъде определена мярка за неотклонение.  По непотвърдена информация прокуратурата ще настоява за постоянно задържане под стража. В Германия 21 - годишният мъж призна, че е убил, но не и че е изнасилил Виктория.", "date": "2018.10.17", "title": "Връщат Северин у нас с охрана в самолета и конвой до Русе"}
{"url": "https://www.bgonair.bg/bulgaria/2018-10-17/ekstradiraniyat-severin-veche-e-v-sofiya-sledvat-probi-i-razpiti", "text": "\r\n Задържаният за убийството на Виктория Маринова Северин Красимиров пристигна тази вечер в България. Той кацна на летището в София с граждански полет от Франкфурт. При засилени мерки за сигурност бус на \"Съдебна охрана\" чакаше Северин на пистата. По време на полета той е бил придружен от специално командировани в Германия служители на дирекцията.  От летището Северин е откаран в конвой до Института по криминалистика на МВР, за да даде ДНК проби, които да бъдат сравнени с билогичния материал, намерен по тялото на жертвата.  Тази вечер Северин ще бъде конвоиран до Русе, където ще бъде разпитан. Ще му бъдат повдигнати обвинения за изнасилване и умишлено убийство по особено жесток и мъчителен за жертвата начин. Гарантирано е, че Северин ще разполага с европейските норми за задържане - с 4 кв.м лично пространство и със санитарен възел в килията си. Вече има идеи да отпадне съкратеното съдебно производство и намаляне на присъдата при призната вина.", "date": "2018.10.17", "title": "Екстрадираният Северин вече е в София, следват проби и разпити"}
