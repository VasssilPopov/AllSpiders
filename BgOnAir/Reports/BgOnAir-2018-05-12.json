{"url": "https://www.bgonair.bg/world/2018-05-12/korumpiran-kitayski-miliarder-shte-lezhi-4-godini-v-zatvora", "text": "Осъдиха китайски милиардер на четири години затвор заради подкуп на служители на ООН. Нгъ Лап Сън получи присъдата от федерален съд в Ню Йорк.  През юли миналата година той беше признат за виновен за конспирация, пране на пари и даване на подкупи на стойност над милион и 700 000 долара на двама посланици, за да подкрепят негов план за строителство на конферентен център на ООН в Макао. Сградата обаче така и не била построена. Това е най-големият корупционен скандал в ООН след този през 2005 година, когато дългогодишен висш служител на световната организация беше обвинен, че е присвоил над 1 млн. долара от програмата \"Петрол срещу храни\".", "date": "2018.05.12", "title": "Корумпиран китайски милиардер ще лежи 4 години в затвора "}
{"url": "https://www.bgonair.bg/world/2018-05-12/silvio-berluskoni-otnovo-mozhe-da-bade-izbiran", "text": "Милански съд реабилитира бившия премиер на Италия Силвио Берлускони, отменяйки всички обвинения по делото  за измами на неговата компания Медиасет (Mediaset). Това съобщи \"Кориере дела сера\", предаде  . Според вестника решението било взето снощи след заседание на съдийската комисия. То позволява на 81-годишния политик, лидер на партията \"Напред Италия\" отново да участва в избори. По-рано, според закона приет през 2012 година, забраняващ на осъждани да участват в държавното управление, той не можеше да се кандидатира за изборни постове. През 2013 година Берлускони получи окончателна присъда от четири години, която бе съкратена заради амнистия до една година затвор, по обвинение в измама с цел да избегне плащане на данъци. Присъдата за лишаване от свобода, поради преклонната възраст на политика, бе заменена с общественополезен труд, припомня ТАСС.", "date": "2018.05.12", "title": "Силвио Берлускони отново може да бъде избиран!"}
{"url": "https://www.bgonair.bg/bulgaria/2018-05-12/grisho-pred-predizvikatelstvo-tezhko-nachalo-na-mastars", "text": "Тежък съперник ще срещне Григор Димитров в първия си мач на тенис турнира от сериите \"Мастърс\" в Рим. След като късметът му обърна гръб и стартира срещу Милош Раонич в Мадрид, сега българинът ще започне с победителя от мача между Кей Нишикори и Фелисиано Лопес, съобщи gol.bg. В трети кръг евентуален съперник на Гришо ще е Джак Сок. На четвъртфинал Димитров може да срещне Джон Иснър или Новак Джокович, а на полуфинал – Доминик Тийм или Рафаел Надал. В четвъртината на българина са още Карен Хачанов, Филип Колшрайбер, Давид Ферер, Александър Долгополов, Алберт Рамос-Виньолас. Световният номер 1 Рафаел Надал стартира срещу Фернандо Вердаско или Дамир Джумхур. Още спортни новини четете в ", "date": "2018.05.12", "title": "Гришо пред предизвикателство: Тежко начало на \"Мастърс\""}
{"url": "https://www.bgonair.bg/bulgaria/2018-05-12/sds-izbira-nov-lider-na-7-yuli-naprezhenieto-spada", "text": "СДС избира нов председател на 7 юли. Сините се събраха на Национален съвет, след като на последното заседание се стигна почти до бой.  Председателят на СДС Божидар Лукарски обяви, че няма да се кандидатира за лидер на Синята партия.  Предстои местните структури да издигнат своите номинации, а след това да стане ясно кой ще е новият лидер на \"Раковска\" 134.  Към момента всички са категорични, че напрежението спада. Ще трябва да се реши каква да е коалиционната политика на партията.  Повечето членове твърдят, че \"Реформаторският блок\" на практика не съществува. Опозицията в партията определи курса на Божидар Лукарски към НФСБ на Валери Симеонов като еднолично решение. ", "date": "2018.05.12", "title": "СДС избира нов лидер на 7 юли! Напрежението спада"}
{"url": "https://www.bgonair.bg/bulgaria/2018-05-12/zabelyazanata-palatka-na-boyan-ot-lager-3-veche-ne-e-tam", "text": "Палатката на Боян Петров вече не е на Лагер 3, където е била видяна преди дни. Две добре окопани палатки са забелязани над втория височинен лагер от хеликоптерите, които издирват българина. Всеки момент се очаква спасителите по земя да стигнат до мястото и да проверят палатките. Това съобщи пред БНР Деян Петков от екипа на българския алпинист. \"Това означава две неща - или е слязъл надолу към Лагер 2, или вятърът я е издухал. Когато те са видели добре организирания Лагер 2, веднага са се обадили по маршрута на хората между Лагер 1 и Лагер 2. Те са оставили целия си багаж и вървят към Лагер 2\", каза той. Петков опроверга появилата се по-рано информация, че хеликоптерите са забелязали подозрителен обект по маршрута. \"Нищо не са забелязали. Говорих с пилота, той категорично отрича. Имало е нещо, което са забелязали, върнали са се втори път да го разгледат, но се е оказало скала. На борда на хеликоптера има много опитен алпинист, който знае къде да гледа и какво.\" Двата хеликоптера на компания \"Симрик\", които изчакваха на китайска територия стихването на вятъра, са излетели рано сутринта като издирването на Боян Петров се провежда по различни маршрути, потвърдиха от българското посолство в Пекин. При облитането са направени снимки, а двата хеликоптера са се върнали в Катманду, за да бъде направен обстоен преглед на заснетите кадри и да бъде обсъден план за утрешния ден. Вчера китайският посланик у нас обяви, че близо 100 души - спасители, медици и логистични екипи са ангажирани в издирването на алпиниста. Разрешителното за полет на непалските вертолети е до утре 13 май. Българското посолство в Китай е поискало удължаване. За първи път Китай допуска на територията си непалски хеликоптери. Близки и приятели на Боян разпространиха информацията, че спасителната операция се нуждае спешно от дарения. Те съобщиха, че ще са нужни над 150 000 долара за транспортирането на Боян в случай, че бъде намерен.", "date": "2018.05.12", "title": "Забелязаната палатка на Боян от Лагер 3 вече не е там..."}
{"url": "https://www.bgonair.bg/bulgaria/2018-05-12/izdirvat-boyan-neumorno-zabelyazan-e-podozritelen-obekt", "text": "Операцията по издирването на Боян Петров продължава. Два спасителни хеликоптера са излетели два пъти днес. В тях летят по двама пилоти, двама спасители и техник. Екипите са забелязали подозрителен обект, но не са успели да проведат операция с въжета заради лошото време. Това съобщи за Дарик Йодеш Санкота от \"Симрик Еър”. Той съобщи, че шерпите, които се придвижват по земя, се очаква да достигнат до Лагер 2 и до палатката на Боян Петров скоро. След това ще изпратят допълнителна информация, предаде  . Междувременно стана ясно, че въздушният спасителен екип се връща в Катманду, за да заседава и да вземе решение как да продължи акцията. Той остава в готовност да се върне в района на Шиша Пангма веднага, щом се наложи. Спасителите обясниха, че времето днес е малко по-благоприятно от вчера, въпреки че и днес има вятър. Вчера китайският посланик у нас обяви, че близо 100 души - спасители, медици и логистични екипи са ангажирани в издирването на алпиниста. Разрешителното за полет на непалските вертолети е до утре 13 май. Българското посолство в Китай е поискало удължаване. За първи път Китай допуска на територията си непалски хеликоптери. Близки и приятели на Боян разпространиха информацията, че спасителната операция се нуждае спешно от дарения. Те съобщиха, че ще са нужни над 150 000 долара за транспортирането на Боян в случай, че бъде намерен.", "date": "2018.05.12", "title": "Издирват Боян неуморно! Забелязан е подозрителен обект…"}
{"url": "https://www.bgonair.bg/world/2018-05-12/tereza-mey-i-tramp-reshiha-da-obsadyat-sanktsiite-sreshtu-iran", "text": "Британският премиер Тереза Мей и президентът на САЩ Доналд Тръмп са разговаряли по телефона в петък и са се  обединили около мнението, че трябва да се обсъди как американските санкции срещу Иран ще засегнат  чуждестранните компании, които работят в ислямската  република,. Това предаде Ройтерс, цитирани от  . Решението на Тръмп да изтегли САЩ от иранското ядрено споразумение и да възобнови икономическите санкции разтревожиха лидерите на Великобритания, Франция и Германия, които остават ангажирани със споразумението и имат активни търговски връзки с Техеран. \"Премиерът засегна въпроса за евентуалното отражение на американските санкции за тези фирми, които сега имат бизнес в Иран\", каза говорител на Мей. \"Те (Мей и Тръмп - бел. ред.) се договориха да се проведат разговори между наши екипи\". Според говорителя на британския премиер, Мей е казала на Тръмп, че Великобритания и нейните европейски партньори продължават да са \"твърдо ангажирани\" в отстояването на споразумението като най-добрия начин да не се допусне Иран да разработи ядрено оръжие. Иран твърди, че неговата ядрена програма има само мирни цели.", "date": "2018.05.12", "title": "Тереза Мей и Тръмп решиха да обсъдят санкциите срещу Иран"}
{"url": "https://www.bgonair.bg/bulgaria/2018-05-12/stena-ot-tir-ove-posreshta-plana-na-makron-v-sofiya", "text": "1000 ТИР-а и автобуси се готвят да блокират София за срещата на върха между лидерите на ЕС и на Западните Балкани другата седмица. Така българските превозвачи и техните шофьори са решили да протестират срещу новите европейски правила, които се подготвят по идея на френския президент Емануел Макрон, пише \"Монитор\". Новите правила предвиждат шофьорите да се прибират до родното си място на всеки 3 седмици, след третия ден в страна от ЕС на шофьор да се плаща по нормите за командировки на държавата, в която е влязъл, да не се спи в кабините, а 45-часовата задължителна почивка на седмица да се изкарва в хотел и др. Българските власти застанаха единодушно зад превозвачите. Кабинетът, всички партии в парламента и президентът предупредиха, че новите изисквания на ЕС ще предизвикат криза в бранша. ТИР-овете ще започнат блокадата си на 17 май в 12.00 часа на обяд. Тогава превозвачите ще се съберат на входа на София – Цариградско шосе. Част от машините ще се насочат към резиденция \"Бояна\", а друга към НДК, ако кметът Йорданка Фандъкова даде разрешение. По това време ще се провежда срещата между държавните и правителствените ръководители на държавите членки от Европейския съюз и техните колеги от държавите от региона на Западните Балкани. Срещата ще бъде ръководена от председателя на Европейския съвет Доналд Туск, който ще представлява ЕС, заедно с председателя на Европейската комисия Жан-Клод Юнкер, а премиерът Бойко Борисов ще бъде домакин. Темата на срещата ще бъде \"Свързаност\" – по отношение на транспорт, енергетика и цифрова инфраструктура, образование и други. Всяка една от транспортните организации е поела ангажимент да осигури поне по 100 превозни средства и хора за мирния протест срещу европейските правила. Въпреки получената подкрепа от държавата, транспортният бранш е твърдо решен да излезе в центъра на София. \"Протестът в никакъв случай не е срещу българското правителство, искаме да ни видят и чуят европейските лидери”, заяви председателят на АЕБТРИ Георги Петърнейчев.", "date": "2018.05.12", "title": "Стена от ТИР-ове посреща плана на Макрон в София!"}
{"url": "https://www.bgonair.bg/world/2018-05-12/parvi-izbori-v-irak-sled-pobedata-nad-daesh", "text": "Първи парламентарни избори в Ирак, след като страната обяви победа над терористичната групировка \"Ислямска държава\". Близо 7000 кандидати се борят за 329 места в парламента. Премиерът Хайдер ал Абади ще се бори да запази поста си, но ще срещне силен съперник в лицето на своя предшественик Нури ал Малики.  Малцина от гласоподавателите обаче смятат, че може да има промяна в управлението. Причината, че начело на страната стоят същите партии, които определят иракската политика от 2003 година насам. Заради вота, в Ирак са въведени изключително засилени мерки за сигурност. В столицата Багдад и други големи градове има полицейски час затворени са летища и гранични пунктове.", "date": "2018.05.12", "title": "Първи избори в Ирак след победата над ДАЕШ!"}
{"url": "https://www.bgonair.bg/oporni-hora/2018-05-12/krasimir-bogdanov-upravlenieto-e-stabilno", "text": "\r\n Имаме диалог с ГЕРБ. А вътре в ОП нещата са спокойни, каза Красимир Богданов. Да, лидерите ни често говорят през медиите, но важното е, че няма напрежение вътре в коалицията. По важните въпроси имаме консенсус. Потърсихме БСП, не защото искаме бъдеща коалиция с тях, а защото искаме подкрепа от всички, национално- важни въпроси.", "date": "2018.05.12", "title": "Красимир Богданов: Управлението е стабилно!"}
{"url": "https://www.bgonair.bg/bulgaria/2018-05-12/roditelite-olekvat-s-po-4-hil-lv-za-abiturient", "text": "По около 4 хил. лв. на абитуриент или общо около 165 млн. лв. ще струват завършващите на родителите си тази година. В тази сума влизат както всички детайли по тоалета на младежите, така и сумите за почерпка на близки и роднини и допълнителни разходи за автомобил, фотограф, подаръци, които надуват сметката допълнително. Изчисления показват, че поне 193 млн. лева ще се завъртят в родната икономика само заради харчовете покрай тазгодишните дванайсетокласници, пише \"Монитор\". Според справка в сайта на Министерството на образованието и науката 55 167 ученици са подали заявления за явяване на матура по български език и литература. Така, ако умножим техния брой по среден разход от 3,5 хил. лева, се получава сумата от 193 млн. лева. Един от основните разходи са роклята или костюмът. Цените им могат да варират в зависимост дали са конфекция, или са шити по поръчка. Средната им стойност е около 600 лв. По-евтино може да се намерят рокли и костюми, които са масово производство, в търговската мрежа. А за родителите с по-дълбоки джобове има и маркови модели, чиито стойности са около и над 1000 лв. Столични дизайнери пък искат 1800 лв. за рокля ръчна изработка, която обаче ще бъде единствен и неповторим модел, пише изданието.", "date": "2018.05.12", "title": "Родителите олекват с по 4 хил. лв. за абитуриент!"}
{"url": "https://www.bgonair.bg/bulgaria/2018-05-12/balgari-izprevariha-pentagona-sazdadoha-nov-vid-robot", "text": "\r\n Български учени създадоха робот, за какъвто американските военни в Пентагона мечтаят вече десет години. Иновативната технология може да изследва външната обвивка на кораби, докато плават, и да проверява за експлозиви, контрабанда или повреди. Разработката е съвместна - на учени от Русенския университет и БАН. Роботът, наречен \"Армус\", е създаден след близо тригодишни експерименти от страна на българските изследователи. Те се заемат с предизвикателството, когато им попада заданието на американските военни.  \"Армус\" работи с променлив ток, който се подава от кораба, и с кабел с обхват от 400 метра. Той може да се движи както по корпуса, така и в товарните трюмове и резервоарите. Заради сигурността всеки кораб се проверява, преди да влезе в пристанището. Вече е подадена заявка за патентоване на робота, като проверката от Патентното ведомство е потвърдила уникалността му. Към \"Армус\" вече проявяват интерес корабни компании от Панама и Малайзия.", "date": "2018.05.12", "title": "Българи изпревариха Пентагона! Създадоха нов вид робот"}
{"url": "https://www.bgonair.bg/bulgaria/2018-05-12/balgariya-izliza-na-osporvaniya-final-na-evroviziya", "text": "Тази вечер е големият финал на \"Евровизия\" 2018, а според букмейкърите България има шанс да се бори за място сред най-добрите. В сряда групата \"Equinox\" се представи безупречно и спечели сърцата на журито и публиката в един от най-оспорваните полуфинали в последните издания на конкурса.  Изпълнението на песента \"Bones\" впечатли феновете по света и се оказа едно от най-коментираните в социалните мрежи. Общо 43 страни участват в популярното музикално ежегодно събитие, което се провежда за 63-и път. Шоуто започва в 22 часа българско време.", "date": "2018.05.12", "title": "България излиза на оспорвания финал на \"Евровизия\"!"}
{"url": "https://www.bgonair.bg/bulgaria/2018-05-12/sledobedat-shte-bade-prekasnat-ot-gramotevitsi-i-dazhd", "text": "Дъжд и гръмотевици прогнозират и за днешния следобед синоптиците. Купести облаци и валежи ще има най-вече в Западна и Централна България. Макар и интензивни, дъждовете ще са краткотрайни, става ясно от прогнозата за времето. В Източна България вероятността за валежи е много малка. Ще духа слаб до умерен североизточен вятър.  \r\nМаксимални температури - между 19° и 24°, в София – около 21°, прогнозират още синоптиците от НИМХ при БАН, цитирани от \"Фокус\". Атмосферното налягане е по-високо от средното за май, след обяд ще се понижи.  Над Черноморието ще преобладава слънчево време с временни увеличения на облачността, но без валежи. Ще духа до умерен североизточен вятър. Максимални температури на въздуха: 18°-20°. Температурата на морската вода 17°-19°. Вълнението на морето 2-3 бала. Над планините облачността ще е значителна, след обяд купеста и купесто-дъждовна. На много места ще има краткотрайни, интензивни валежи и гръмотевици. Ще духа умерен, по билата и временно силен северен вятър. Максимална температура на височина 1200 метра около 11°, на 2000 метра – около 5°.", "date": "2018.05.12", "title": "Следобедът ще бъде прекъснат от гръмотевици и дъжд"}
{"url": "https://www.bgonair.bg/bulgaria/2018-05-12/nad-3000-meditsinskite-sestri-izlizat-na-protest-za-zaplati", "text": "\r\n \n Над 3000 медицински сестри излизат на улицата днес с искане за по-високи заплати. Те се очаква да се съберат на площад \"Независимост\" в столицата, за да изразят недоволството си от политиките на здравните власти към медицинските сестри, акушерките и фелдшерите, информира \"Дарик\". Организатор на протеста е Българската асоциация на професионалистите по здравни грижи, а проявата се подкрепя от редица пациентски, синдикални и съсловни организации. По данни на инициаторите у нас в момента работят около 25 000 медицински сестри, а на системата са нужни още 30 000. Акушерките наброяват 4000, а са нужни още толкова. Средната им възраст е над 53 години, обясни Милка Василева, председател на асоциацията, организирала недоволството.", "date": "2018.05.12", "title": "Над 3000 медицинските сестри излизат на протест за заплати!"}
