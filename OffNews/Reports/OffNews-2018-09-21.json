{"url": "https://offnews.bg/temida/nito-edin-magistrat-v-sandanski-ne-se-naema-da-sadi-obirdzhiite-na-roz-688533.html", "text": "Всичките седем съдии от Районния съд в Сандански си направиха отводи и отказват да гледат мярката на задържаните за обира на Роженския манастир.Оказва се, че сред четиримата мъже, привлечени като обвиняеми за обира, е и действащ адвокат от Сандански, съобщава БНТ.На ход е Върховният касационен съд - той трябва да определи друг районен съд в Благоевградска област, където да се гледа мярката.Сред задържаните има и двама непълнолетни от петричкото село Яворница.Мярката на задържаните изтича в неделя - ако дотогава не се проведе съдебно заседание, те трябва да бъдат освободени.", "date": "2018.09.21", "title": "Нито един магистрат в Сандански не се наема да съди обирджиите на Роженския манастир"}
{"url": "https://offnews.bg/ikonomika/agentcia-mitnitci-zapechata-danachni-skladove-na-miniu-stajkov-v-rajon-688534.html", "text": "Агенция „Митници\" е извършила проверка на данъчни складове в района на Карнобат за производство на алкохолни напитки.Констатирани са множество нередности по Закона за акцизите и данъчните складове. Ще бъдат предприети действия за обезпечаване на доказателствата чрез запечатване на обектите при първоначален срок от 48 часа, съгласно реда на ДОПК. Мярката може да бъде продължена с определение от компетентния съд, гласи прессъобщението на Агенция „Митници\".По информация на БНТ става дума за складови помещения, свързани с \"Винпром Карнобат\" и арестувания бизнесмен Миню Стайков.Същевременно bTV съобщава, че акцията на Агенция „Митници\" е предизвикала протести на работници в складовете.Работници с лозарска техника са направили опит да блокират пътя за село Венец, но жандармерията ги е спряла.", "date": "2018.09.21", "title": "Агенция Митници запечата данъчни складове на Миню Стайков в района на Карнобат"}
{"url": "https://offnews.bg/ikonomika/banerzhi-darzhavite-v-iugoiztochna-evropa-triabva-da-stimulirat-kompa-688538.html", "text": "Държави като България, Хърватия и Румъния с бързи темпове се доближават до европейските нива на брутен вътрешен продукт, така че „машината за конвергенция“ дава резултати. Това заяви Аруп Банержи, регионален директор за страните от ЕС в Световната банка, в интервю за единадесетото издание на годишната класация  на , което предстои да излезе на 09.10.2018 г.„Конвергентните програми на национално ниво проработиха много успешно като цяло. Това, което правим обаче, е да надникнем под повърхността и да видим какво се случва на поднационално ниво в различните региони на една държава – дали те се развиват еднакво. Дали хората в дадена страна повишават качеството си на живот и дали това се случва равномерно. За съжаление отговорът и на двата въпроса е „не“, допълни той.През последните пет години в Европейския съюз се наблюдава неравномерен растеж сред районите на държавите членки. Столиците – София, Букурещ и Загреб – се справят много по-бързо от останалите части на съответните държави и изоставащите региони, които са и най-бедните региони от държавите, остават все по-назад. Същата тенденция се наблюдава и сред хората.„Именно от тези държави са едни от най-квалифицираните хора на световно ниво – например преуспяващият технологичен сектор в България и Румъния. Дългогодишна традиция е именно български и румънски ученици да печелят световните олимпиади по математика. Същевременно най-бедната част от населението живее в икономическа стагнация. Това е голямото предизвикателство пред тези държави“, уточни Аруп Банержи.Тази дългогодишна тенденция се задълбочава от технологичния възход. Технологичният растеж подпомага държавите и компаниите, които успяват да станат все по-продуктивни и конкурентноспособни. Предизвикателство за всички държави членки, включително и тези в Югоизточна Европа, е как да подпомогнат най-бедната част от населението и по-малките фирми, за да успяват да се конкурират ефективно с наличните технологични възможности.Компаниите в Югоизточна Европа все още не растат достатъчно и не могат да се възползват от технологичните иновации и да инвестират в изследователска и развойна дейност. И това се дължи частично и на факта, че работят в бизнес среда, която не им позволява или не ги стимулира да растат. Тези предизвикателства не са специфични само за Югоизточна Европа, но въпросът е дали за политиците те са приоритетни, както е например случая в Китай и Северна Европа. Решенията не могат дойдат от Брюксел, а да бъдат постигнати в рамките на всяка национална образователна политика.Резултатите от последното международно изследване PISA показа, че страните от Югоизточна Европа наистина изостават. За България изследването показа, че 42% от населението не е функционално грамотно да се справи с математиката и със сложни текстове. Това означава, че 4 от 10 българи на 15-годишна възраст всъщност не са достатъчно подготвени да се справят с тази нова икономическа среда.Аруп Банержи отбелязва нуждата от насърчаване на иновациите и приемането на нови технологии: „Насърчаването на иновациите е ключов фактор. Има една истина за иновациите и тя е, че провалът е сигурен. Иновациите и предприемачеството обикновено е поредица от множество провали и само един огромен успех. Въпросът е дали има налична среда, която да позволи на хората и компаниите да се провалят, но и да се възстановят след това и да опитат отново. Нужно е да има иновативни компании, които имат по-висока толерантност към риска, но и да има регулаторна структура, която им позволява да поемат тези рискове. Нужна е и финансова структура, която да споделя риска с други инвеститори, а не просто с банки.“На 09.10.2018 г. за единадесета поредна година агенцията за бизнес информация  ще публикува годишна класация на най-големите сто компании по общ приход за 2017 година, както и на стоте най-големи банки по общи активи и на най-големите сто застрахователи по брутно записани премии в Албания, Босна и Херцеговина, България, Косово, Македония, Молдова, Словения, Сърбия, Румъния, Черна гора и Хърватия.Освен основните три класации,  включва допълнителни класации, отразяващи както позиционирането през 2017 година, така и през последното десетилетие на най-печелившите и динамични компании, тези с най-голяма загуба, най-успешните индустрии, както и компаниите с най-голям приход на глава от населението. Изданието включва и интервюта с представители на водещи компании, както и анализи на най-бързо развиващите се индустрии.", "date": "2018.09.21", "title": "Банержи: Държавите в Югоизточна Европа трябва да стимулират компаниите да инвестират в изследователска и развойна дейност"}
{"url": "https://offnews.bg/112/zhena-postrada-pri-katastrofa-na-trakia-688519.html", "text": "Една жена е пострадала при катастрофа на магистрала \"Тракия\".Инцидентът е станал днес по обяд. В МВР е постъпил сигнал за пътен инцидент в района на 19 км на автомагистрала „Тракия“ в посока София. Дошлите на място екипи установили, че лек автомобил се е блъснал в камион, след като го застигнал отзад. В резултат е била ранена жена, която се возила в лекия атомобил. Тя е транспортирана в болница. На място е установено, че тежкотоварен автомобил е бил застигнат и ударен отзад от лек автомобил. Пътничка от лекия автомобил е транспортирана за преглед в болнично заведение.След катастрофата магистралата не беше затворена, но преминаването в района ставаше затруднено. Трафикът се регулираше от полицаи. ", "date": "2018.09.21", "title": "Жена пострада при катастрофа на Тракия"}
{"url": "https://offnews.bg/medii/ivan-bedrov-shte-e-shef-na-svobodna-evropa-u-nas-688537.html", "text": "Един от най-добрите журналисти в България, Иван Бедров, ще е шеф на екипа на Свободна Европа за България.Той ще встъпи в длъжност от 15 октомври, обяви медията в официално съобщение.Преди години Бедров вече е работил в Свободна Европа като репортер. Освен това той има опит като тв водещ в бТВ и RE:TV, както и като коментатор в Дойче веле и още няколко сайта.Свободна Европа се връща в България 14 години след като медията си помисли, че България се е превърнала в демократична държава. След като страната ни при управлението на ГЕРБ пропадна до нивата за свобода на словото в африканските диктатури, радиото реши да възобнови дейността си у нас и в Румъния.Екипът на OFFNews пожелава успех на Иван Бедров в новото начинание.", "date": "2018.09.21", "title": "Иван Бедров ще е шеф на Свободна Европа у нас"}
{"url": "https://offnews.bg/futbol/moshten-levski-pokori-vitosha-bistritca-688535.html", "text": "Левски победи категорично Витоша Бистрица с 4:1 в двубой от 9-ия кръг на Първа лига, игран на стадион \"Георги Аспарухов\".Първото попадение в мача бе дело на Давид Яблонски, който се разписа още в 3-ата минута. В 52-ата минута Жерсон Кабрал отбеляза, за да \"убие\" каквато и да било интрига в срещата.\"Сините\" пропуснаха и дузпа чрез Паулиньо в 63-ата минута. Това е 10-и изпуснат наказателен удар за Левски за по-малко от година във всички турнири.Третото и четвъртото попадение бяха дело на Костов, който вкара в 65-ата и 74-ата минути. За гостите почетното попадение бе дело на Долапчиев, който се разписа в 83-ата минута след много неубедителна намеса на Мартин Полачек.Така футболистите на треньора Славиша Стоянович събраха 22 точки и оглавиха класирането в първенството след най-убедителния си успех от началото на сезона. Витоша е на десета позиция с 10 пункта.", "date": "2018.09.21", "title": "Мощен Левски покори Витоша Бистрица"}
{"url": "https://offnews.bg/politika/bojko-se-oplaka-ot-kornelia-nikoga-ne-moga-da-nadgovoria-ustata-zhena-688523.html", "text": "Никога не мога да надговоря устата жена - оплака се премиерът Борисов по адрес на лидера на БСП Корнелия Нинова и . Чрез пост в социална мрежа тя директно заяви, че Бойко Борисов лъже с твърдението, че БСП са подкрепили санкциите.\"ГЕРБ е партия на практическите решения, а не на постовете в социалните мрежи. Тези постове по нощите са ми много интересни. Защо? Аз говоря само с факти\", увери Борисов и посочи, че 6 от 6 депутати от ГЕРБ са гласували против санкциите.Това доказвало, че ГЕРБ е партия на практическите действия, \"а не на постовете и голите думи и упреци\".Думите на Нинова пък били \"опит да се прикрие истинското решение на социалистите\".\"Ръководителят на г-жа Нинова, с цялото ми уважение към лидера на ПЕС, не я послуша или тя не го послуша. Не им се бъркам в работата и гласува за наказанието на Унгария, както и нейните депутати в ЕП. Това не е ли двоен аршин или двояка позиция“, каза Борисов, визирайки начина, по който гласува Сергей Станишев.\"Понеже са много устати, аз никога мога да надговоря една жена. Дето се вика още не мога да се оженя от тази работа. Трудно е да се справиш с устата жена и се принуждаваме да повтаряме всеки ден едно и също\", допълни Борисов.", "date": "2018.09.21", "title": "Бойко се оплака от Корнелия: Никога не мога да надговоря устата жена!"}
{"url": "https://offnews.bg/futbol/arzhentinska-golova-mashina-prepodpisa-s-manchestar-siti-688526.html", "text": "Аржентинският нападател на Манчестър Сити Серхио Агуеро продължи договора си за една година, съобщава официалният сайт на \"гражданите\".Новият контракт на аржентинеца е до лятото на 2021 година. Агуеро премина в Сити от Атлетико Мадрид през 2011-а и стана голмайстор номер 1 в историята на английския шампион.Той има 204 гола в 299 мача за \"гражданите\". През този сезон 30-годишният аржентинец има на сметката си 5 попадения в 6 срещи.Иначе английският шампион е похарчил най-много пари за трансфери на играчите от настоящия си състав. Сити е платил рекордната сума от 976 милиона евро, показва доклад на Международния център за спортни изследвания (CIES Football Observatory) за петте големи първенства в Европа.Тимът подобрява върховото си постижение по този показател със 123 милиона спрямо година по-рано.", "date": "2018.09.21", "title": "Аржентинска голова машина преподписа с Манчестър Сити"}
{"url": "https://offnews.bg/politika/borisov-otstrani-darzhavnite-sluzhiteli-koito-sa-spomenati-v-razsledv-688527.html", "text": "Министър-председателят Бойко Борисов разпореди на министрите да отстранят държавните служители и експертите, които са споменати в  на сайта \"Биволъ\", съобщават от правителствената пресслужба.Борисов е разпоредил на министрите \"да отстранят временно или в отпуск всички държавни служители и експерти\", които са споменати в разследването на \"Биволъ\" за нередности при усвояването на евросредства, докато текат проверките по случая.На 14 септември сигнал по повод същата публикация е изпратен от вицепремиера Томислав Дончев до , МВР и Комисията за противодействие на корупцията и отнемане на незаконно придобитото имущество (КПКОНПИ), с копие до изпълнителния директор на Изпълнителна агенция \"Одит на средствата от ЕС\".", "date": "2018.09.21", "title": "Борисов отстрани държавните служители, които са споменати в разследването на Биволъ"}
{"url": "https://offnews.bg/tehnologii/a1-startira-predvaritelni-porachki-na-iphone-xs-i-iphone-xs-max-688536.html", "text": ", част от A1 Group – официален партньор на Apple за Централна и Източна Европа, стартира  на два от най-новите модели на iPhone – Xs и Xs Max.Всички клиенти могат да заявят двете устройства в търговската мрежа на А1 на цени от 1 699,99 лева в брой или 79,99 лева на изплащане (iPhone Xs) и 1 949,99 лева в брой или 89,99 лева на изплащане (iPhone Xs Max) с абонаментни планове . Двата модела ще бъдат налични в магазините на телекома и на  от 28 септември.iPhone Xs и iPhone Xs Max използват ново, по-здраво стъкло, и се предлагат в 3 нови цвята. Корпусите им са с рейтинг IP68 за водо- и прахоустойчивост. iPhone Xs идва с 5.8-инчов OLED дисплей с 458ppi, а iPhone Xs Max използва 6.5-инчов OLED панел, също с 458ppi.iPhone Xs и iPhone Xs Max имат версии с 64 GB, 256 GB и 512 GB вградена памет. Двата модела разполагат с двойна 12-мегапикселова камера, като едната е с широкоъгълен обектив, а другата – с двойно оптично увеличение. Предната камера е 7-мегапикселова, като към нея има отделна инфрачервена камера и dot проектор, които се използват от системата Face ID. Според Apple това е най-сигурната подобна система на пазара.", "date": "2018.09.21", "title": "А1 стартира предварителни поръчки на iPhone Xs и iPhone Xs Max"}
{"url": "https://offnews.bg/ikonomika/ginka-varbakova-pak-poiska-razreshenie-da-kupi-chez-688528.html", "text": "Дружеството на Гинка Върбакова \"Инерком България\" поиска ново разрешение от Комисията за защита на конкуренцията да купи ЧЕЗ.През юли Комисията за защита на конкуренцията забрани придобиването на контрол от страна на „Инерком България“ ЕАД върху „ЧЕЗ България“ ЕАД, „ЧЕЗ Разпределение България“ АД, „ЧЕЗ Електро България“ АД, „ЧЕЗ Трейд България“ ЕАД, „Фри Енерджи Проджект Орешец“ ЕАД, „Бара Груп“ ЕООД.Според КЗК налице е \"хоризонтално припокриване между дейностите на участниците в концентрацията на пазара на производство и доставка на едро на електрическа енергия от фотоволтаични централи. Също така, сделката поражда и вертикални ефекти на пазарите, разположени надолу по веригата, а именно: пазарите на разпределение на електрическа енергия, на снабдяване/доставка на електрическа енергия, на търговията с електрическа енергия и на свързаните с търговията услуги по координиране на балансиращи групи.\"Днес обаче от дружеството на Гинка Върбакова обявиха, че \"в групата на Инерком е извършено преструктуриране, в резултат на което дружествата-производители на електрическа енергия от фотоволтаични централи, не са част от портфолиото й.\"\"Планираната концентрация ще бъде осъществена въз основа на договора за покупка на акции, сключен на 23 февруари 2018 г. между „ЧЕЗ“ а.с. и „ЧЕЗ Бългериън Инвестмънтс“ БиВи от една страна, като Продавачи, и „Инерком България“ ЕАД като Купувач. Надяваме се на бързо решение от страна на КЗК след отстраняването на установените от Комисията предпоставки за създаване на концентрация\" - обявиха още от „Инерком България\" ЕАД.", "date": "2018.09.21", "title": "Гинка Върбакова пак поиска разрешение да купи ЧЕЗ"}
{"url": "https://offnews.bg/ikonomika/parnoto-poskapva-za-vtori-pat-ot-oktomvri-688521.html", "text": "Второ увеличение на парното от 1 октомври, предлага Kомисията за енергийно и водно регулиране  в доклад, който предстои да бъде обсъден на 25 септември. Новият скок на цената в столицата е 8%, от 1 юли обаче имаше поскъпване от над 7 на сто.Най-сериозно ще е повишението на цената на парното в Пловдив – 9%. В Плевен и Бургас предложеното поскъпване е с по 5%, а във Варна – 2 на сто. Увеличението се налага заради предстоящия скок на природния газ с близо 14 процента, който топлофикациите използват за гориво. ", "date": "2018.09.21", "title": "Парното поскъпва за втори път от октомври"}
{"url": "https://offnews.bg/volejbol/fibank-sreshtna-25-detca-s-natcionalite-po-volejbol-688529.html", "text": "Да види любимите си спортисти на живо е мечта за всяко дете. 25 малчугани от училището в село Доброславци, имаха страхотния шанс да се срещнат със звездите от националния отбор по волейбол, благодарение на Fibank.От банката раздадоха подаръци на малките фенове, докато течеше тренировката на националите за петъчния мач с Иран.Децата получиха билети за важната среща с персийците, част от Световното първенство по волейбол. Раници, топки, маркери, тениски и шапки зарадваха малките спортни фенове. Щастливи с новите си придобивки малчуганите седнаха на трибуните на \"Арена Армеец\" и изгледаха тренировъчното занимание на тима на Пламен Константинов.Най-хубавото за тях обаче дойде, когато стъпиха на игрището с топки и маркери в ръка и се срещнаха с любимците си. Теодор Салпаров, Тодор Скримов и останалите звезди раздадоха автографи, снимаха се с децата и обещаха, че ще дадат всичко от себе си, за да ги зарадват в предстоящите срещи от Световното.Президентът на Българската спортна федерация за деца, лишени от родителски грижи и секретар на организационния комитет по кампанията \"София - Европейска столица на спорта 2018\" Анатоли Илиев изрази задоволството си от срещата на децата с волейболистите.\"Благодарим на Първа инвестиционна банка, че сбъдна една мечта. Винаги е хубаво, когато зарадваш дете”, заяви той.„Сътрудничеството ни с ПИБ е много ползотворно и се радвам, че отново имахме възможността заедно да направим нещо добро. Когато организирахме подобни срещи с Христо Стоичков и Димитър Бербатов, после децата говореха само за това в продължение на месеци. Сега също са много развълнувани, а повечето вече искат да стават волейболисти\", каза още Анатоли Илиев.", "date": "2018.09.21", "title": "Fibank срещна 25 деца с националите по волейбол"}
{"url": "https://offnews.bg/tehnologii/innovation-explorer-2019-otvad-granitcite-na-tehnologiite-i-horata-688525.html", "text": "На 21 февруари 2019 г. за пети пореден път в София, в Sofia Event Center, ще се проведе форумът за иновации Innovation Explorer. Организатори са „Капитал“ и Innovation Starter. Темата на юбилейното издание е пределът на възможностите на технологиите и хората. Събитието ще бъде открито с магическо шоу, провокация към креативността.Водещият на събитието, Светослав Иванов от 120 минути на bTV, през 2018 г. вече повдигна въпроса за “черното огледало” (препратка към британския научно-фантастичен сериал Black Mirror), а през 2019 г. организаторите обещават да доразвият темата с изключително провакативни лектори и тези: какви са неочакваните последствия от развитието на новите технологии в модерното общество, превърнаха ли се технологиите в нова религия, има ли граници, които не бива да преминем?Сред лекторите през 2019 година ще можете да видите:Креативния директор на BBC Dan Ramsden (Англия).Butzi, keynote лектор на TEDx, лектор по креативност и фокусник (Франция).Стивън Томас, директор на Американския център за публично здраве (САЩ).Български изобретатели и иноватори, като Спас Керимов, Славейко Джамбазов, Елвин Гури и др., като съдържанието е организирано в два панела: „Технологии“ и „Хора“.На събитието по традиция ще се проведат и практически работилници. Тази година те са две:1. Radical Collaboration е метод за радикално сътрудничество, който се основава на ключов принцип от Дизайн мисленето за включването на разностранен опит към контекста на проблема.“Радикалното сътрудничество” се различава от конвенционалните подходи, тъй като е предназначено да обхване множество гледни точки в обща посока, а не просто да разчита на „така наречените експерти”. По този начин процесът помага да се преодолее или да се премине отвъд безсъзнателните предразсъдъци, които са склонни да ни принуждават да се въртим в кръг. Водещи са фасилитатори от Stanford University Innovation Fellows Society.2. Playfulness LEGO® SERIOUS PLAY®, метод за креативни упражнения в сериозния бизнес свят, създаден от LEGO. Идеята за методологията възниква през 1996 г., когато двама професори – Johan Roos и Bart Victor – в Швейцария, заедно с главния изпълнителен директор на LEGO Group и собственик, Kjeld Kirk Kristiansen, изследват алтернативни инструменти и системи за стратегическо планиране. Те разработват ново разбиране за стойността на служителите и концепция за развиваща се адаптивна стратегия, която включва, разбира се, използването на елементите на LEGO като триизмерни модели за решаване на бизнес въпроси и предизвикателства. Стратегията е наречена LEGO® SERIOUS PLAY® и от нея взъниква новата компания, наречена Executive Discovery Ltd., която разработва и реализира метода ЛЕГО® SERIOUS PLAY® на пазара. Водещият, Николай Тинков, е сертифициран коуч по метода от Дания.Не пропускайте ранната регистрация за събитието до края на 2018 година, защото тази година местата са ограничени до 1500. За цените на пакетите и повече информация, посетете сайта на събитието: www.innovationexplorer.bg или във Facebook.Форумът се провежда с генералната подкрепа на UniCredit Bulbank и Kaufland и в партньорство с SAP, BMW, Microsoft, Questers, Isobar, Empower Capital, LauncHub Ventures, Nestle и др.", "date": "2018.09.21", "title": "Innovation Explorer 2019: Отвъд границите на технологиите и хората"}
{"url": "https://offnews.bg/bojni/konar-makgregar-podpisal-umopomrachitelen-dogovor-s-ufc-688511.html", "text": "Ирландската суперзвезда в смесените бойни изкуства Конър Макгрегър е подписал нов договор с UFC. Според информация на ESPN контрактът е за осем срещи.Все още няма подробности, но президентът на UFC Дейна Уайт разкри, че това е най-крупният договор в историята на ММА.\"Не е трудно да направим сделка с Конър, защото знаем колко много струва\", обясни босът на най-голямата бойна организация В Северна Америка.Първата среща по новия договор на Макгрегър ще бъде срещу шампиона на организацията в лека категория Хабиб Нурмагомедов. Двубоят е на 6 октомври в Лас Вегас и се очаква да счупи рекорда за приходи от ММА галавечер.", "date": "2018.09.21", "title": "Конър Макгрегър подписал умопомрачителен договор с UFC"}
{"url": "https://offnews.bg/112/avtobus-na-gradskia-transport-se-zapali-v-dvizhenie-v-stolichnia-kvart-688531.html", "text": "Автобус на градския транспорт се запали в движение в района на метростанция „Ал. Малинов“ в столичния квартал „Младост“.Сигналът е подаден около 19 часа.Возещите се пътници в автобуса са слезли, няма пострадали.Екипи на пожарната служба са погасили огъня.По първоначални данни се касае за техническа неизправност, съобщават от пресцентъра на МВР.", "date": "2018.09.21", "title": "Автобус на градския транспорт се запали в движение в столичния квартал Младост"}
{"url": "https://offnews.bg/politika/angel-dzhambazki-organizira-konkurs-za-patriotichen-rap-v-sofia-688532.html", "text": "Под патронажа на евродепутата Ангел Джамбазки в София ще се проведе първият по рода си конкурс „Рап за България“.\"В деня на Независимостта на България, 22 септември, патриотът Ангел Джамбазки от ВМРО, заедно с Национално движение „БГ патриот“, застава зад инициатива в защита на българската музика. Във времена, в които пошлостта и упадъкът се дават за пример, ние, Патриотите от ВМРО, подкрепяме безусловното налагане на българския език, култура, история и ценности в живота на младите хора.\" - аргументираха се в петък следобед от пресцентъра на ВМРО. От националистическата формация обясняват, че „Рап за България“ е \"конкурс за авторска рап песен, посветена на Родината ни.\"Конкурсът е създаден с цел да се подпомогнат и популяризират българските изпълнители, които пишат и пеят песни за България на български език.На 22 септември от 18:00 ч. на сцената в парк „Света Троица“ в София ще се проведе концертът, на който 20 участници, достигнали до финала, ще могат да изпеят своята песен пред публиката и журито.Специален оценяващ ще е заместник-председателят на ВМРО Ангел Джамбазки.\"Участниците във финалния концерт ще получат специални грамоти и парични награди, а победителят, освен всичко останало, ще има и възможността за професионален запис на своята песен. Организаторите на конкурса са предвидили много награди и изненади за участниците и публиката.\" - съобщават от ВМРО.Конкурсът „Рап за България“ е организиран от Ангел Джамбазки с \"любезното съдействие на рапъра АЛЕКС П, който ще бъде и председател на журито.\"", "date": "2018.09.21", "title": "Ангел Джамбазки организира конкурс за патриотичен рап в София"}
{"url": "https://offnews.bg/sviat/tragedia-v-tanzania-feribot-se-obarna-v-ezeroto-viktoria-86-dushi-se-688503.html", "text": "Най-малко 86 души загинаха, след като ферибот със стотици пътници се преобърна в най-голямото езерото в Африка - Виктория в Танзания.Властите съобщиха, че броят на удавените може да надхвърли 200. Спасителната акция бе подновена след паузата ѝ през нощта.Претовареният ферибот се обърна близо до брега между островите Укара и Буголора. Смята се, че това е станало, когато множество хора са се скупчили на едната му страна.Би Би Си цитира местни медии, които съобщават, че капацитетът на фериботът е бил 100 души. Властите потвърдиха, че той е превозвал повече от 400 пътници.100-ина души бяха спасени, 37 от тях са в критично състояние.Това не е първият такъв инцидент в Танзания. През 2012 г. най-малко 145 души загинаха, когато препълнен ферибот потъна край остров Занзибар в Индийския океан. Година по-рано близо 200 души умряха в друг голям инцидент край бреговете на Занзибар. През 1996 г. над 800 души загинаха в езерото Виктория при една от най-страшните трагедии с фериботи през последното столетие.", "date": "2018.09.21", "title": "Трагедия в Танзания: Ферибот се обърна в езерото Виктория, 86 души се удавиха"}
{"url": "https://offnews.bg/temida/bivsh-oblasten-upravitel-na-dobrich-vliza-v-zatvora-za-2-5-godini-688522.html", "text": "Бившият областен управител на Добрич Динчер Хаджиев бе осъден на 2 години и 6 месеца лишаване от свобода, чието изтърпяване е отложено с 5-годишен изпитателен срок.С присъдата Добричкият окръжен съд наложи на Хаджиев и глоба в размер на 2500 лева. Наказанието на бившия управител е за извършени престъпления по служба, свързани с продажбата на имоти - държавна собственост и на юридически лица, като случаят е особено тежък, а вредните имуществени последици за държавата - значителни.Това съобщиха от Апелативна прокуратура - Варна.Престъпленията по член 282 и 283а от НК са причинили значителни вредни последици в размер на 665 743, 44 лева и са извършени като продължавани деяние в съучастие с Пламен Ганев, който действал като помагач и улеснявал Хаджиев в продажбата на имоти. Подсъдимият Ганев е бивш директор на дирекция „Административен контрол, регионално развитие и държавна собственост“ в областната администрация на Добрич по времето на Динчер Хаджиев, който е заемал поста от 2005 до 2008 година.Добричкият окръжен съд призна и Ганев за виновен за престъпления по служба, като случаят също е особено тежък и продължаваното престъпление е свързано с продажбата на собственост на юридическо лице? Настъпилите вредни последици са значителни - в размер на 665 743,44 лева. Той е осъден и за това, че в качеството на длъжностно лице, отново като помагач на областния управител, е съгласувал процедура по изготвяне на договор за продажба на държавен имот с цел облага на 3 физически лица, както и за облага на юридическо лице. Съдът наложи на Пламен Ганев наказание 2 години и 6 месеца лишаване от свобода, чието изтърпяване е отложено с 5-годишен изпитателен срок, като и му наложи глоба в размер на 2500 лева.Третият подсъдим по делото с изключителен обществен интерес, предаден на съд с обвинителен акт на Окръжната прокуратура в Добрич – бившият началник-отдел на кадастъра, Костадин Костадинов, бе признат за виновен за продължавано престъпление по член 282, ал. 2, във връзка с ал. 1 от НК, като съдът му наложи наказание 9 месеца лишаване от свобода с изпитателен срок от 3 години. С действията си Костадинов също е нанесъл значителни вредни последици за държавата – имуществени в размер на 135 102 лева.Присъдата на трите длъжностни лица, заемали отговорно служебно положение, подлежи на обжалване и протест пред Апелативния съд в 15-дневен срок от днес.", "date": "2018.09.21", "title": "Бивш областен управител на Добрич влиза в затвора за 2.5 години"}
{"url": "https://offnews.bg/volejbol/volejnatcionalite-ni-si-go-varnaha-na-iran-v-sofia-688539.html", "text": "Националният ни отбор по волейбол на България победи Иран с 3:0 гейма (25:19, 28:26, 26:24) в двубой от първия кръг на Група G на световното първенство в \"Арена Армеец\" в София.Точно преди седмица \"лъвовете\" загубиха от азиатците с 1:3 в мач от Група D, който се игра във Варна, но взеха сладък реванш. Триумфът бе задължителен, а след него се нуждаем от успехи в мачовете срещу САЩ и Канада, за да можем да се класираме сред най-добрите 6 и да спорим за медалите в Торино.Нашите момчета стартираха вихрено и поведоха с 5:0, а първата техническа пауза дойде при 8:2. Волейболистите на Пламен Константинов продължиха да мачкат съперника и увеличиха аванса си до 9 точки при 14:5. Персите намалиха до 15:10 след грешки в нашия тим, но \"лъвовете\" имаха сериозна преднина и завършиха гейма при 25:19.Вторият гейм обаче започна огледално на първия, тъй като Иран натрупа изразителна преднина – 5:1. Пламен Константинов отговори с прекъсване, след което Валентин Братоев намали до 2:5, но Милад Ебадипур изведе Иран до 7:4. Така първата техническа пауза дойде при 8:5 в полза на Иран, но след това отборът на България заигра силно и успя да намали разликата само до точка при 9:10.След това мачът тръгна точка за точка, а в края на втората част се стигна до истинска драма. Иран получи два геймбола, с които нашите успяха майсторски да се справят и след това на свой ред имаха два шанса да поведат с 2:0 и използваха втория за 28:26.България поведе в началото на третата част с 5:3 след атака на Николай Учиков по блокадата. Иранските волейболисти изравниха при 6:6 и успяха да поведет с 8:6 при първото техническо прекъсване. Атрактивна атака на Валентин Братоев по правата от зона 4 с удар през рамото - 11:12. Блокада на Николай Учиков и равенство при 12:12.Националите поведоха при 13:12, след като бе отсъдена носена топка на иранците. След четири убийствени сервиса на Тодор Скримов \"лъвовете\" дръпнаха с 24:20 и имаха четири мачбола. Иранците обаче спасиха три последователни мачбола и Пламен Константинов взе прекъсване. И то обаче не помогна и персите изравниха за 24:24.", "date": "2018.09.21", "title": "Волейнационалите ни си го върнаха на Иран в София"}
{"url": "https://offnews.bg/politika/dobrich-i-tutrakan-stavat-gradove-na-bojnata-slava-reshiha-deputatite-688496.html", "text": "Депутатите решиха единодушно Добрич и Тутракан да бъдат обявени за градове на българската бойна слава.Предложението за това решение беше на председателя на парламента Цвета Караянчева и други народни представители. Инициативата е подкрепена и от вицепрмеиера и министър на отбланата Красимир Каракачанов. В мотивите за приетото решение пише, че Тутраканската и Добричката епопея от септември 1916 г. са едни от най-светлите примери за героизма и саможертвата на българския войник. \"Направихме това предложение в края на юли, но тази идея се зароди преди 2 години, когато се честваха 100 години от Добричката и Тутраканската епопея. Решенията на общинските съвети на двата града ни мотивираха да предложим това решение. Те са писали писма до президента, до премиера, до председателя на Народното събрание\", каза преди гласуването един от вносителите - Пламен Манушев от ГЕРБ.По думите му това е битка, при която \"патриотизмът и българският дух побеждават\". \"Там войникът отива или за дапобеди, или за да умре. Затова сме длъжни да почетем тези български мъже, загинали при тази славна битка\", каза още Манушев. Социалистите приветстваха предложението Добрич и Тутракан да бъдат обявени за градове на българската бойна слава, но подчертаха, че има и други градове, които заслужават такова признание. \"Наистина трябва да бъдем единни за такива неща. Но трябва да припомня, че гробовете на двама герои, загинали в Тутраканската и Добричката епопея, тънат в разруха на Софийските гробища\", коментира депутатът от БСП Славчо Велков. От ДПС пък обявиха, че трябва да съхраним паметта на героите от Добруджанската битка, а споменът за подвига им да бъде предаден на бъдещите поколения.\"Връщането на Южна Добруджа е доказателство, че българската демокрация е постигала резултати и трябва да бъде почетено\", каза депутатът от \"Обединените патриоти\" Милен Михов. Според вносителите на предложението обявяването на Добрич и Тутракан за градове на Българската бойна слава ще се отдаде дължимата почит на загиналите.", "date": "2018.09.21", "title": "Добрич и Тутракан стават градове на бойната слава, решиха депутатите"}
{"url": "https://offnews.bg/zdrave/tehnicheska-povreda-zabavi-rabotata-na-nzok-688499.html", "text": "Поради техническа повреда регистър \"Протоколи\" в информационната система на Националната здравноосигурителна каса (НЗОК) временно забави своята работа.Малко след 10 часа сутринта повредата беше отстранена и регистърът отново заработи.Заради проблема в системата районните здравноосигурителни каси не можеха да заверяват рецептурни книжки на хронично болни здравноосигурени, да изписват тест ленти на болните от диабет и да приемат документи за протоколи, които подлежат на разглеждане от комисия.", "date": "2018.09.21", "title": "Техническа повреда забави работата на НЗОК"}
{"url": "https://offnews.bg/temida/dvama-tijnejdzhari-opitali-da-oberat-rozhenskia-manastir-688502.html", "text": "Четирима души са привлечени като обвиняеми за опита за обир в Роженския манастир на 18 септември.Двама от тях са непълнолетни, на 16 и 17 години, съобщи прокурор Весела Стоилова, говорител на Окръжната прокуратура в Благоевград, цитирани от БНТ.Срещу тях са повдигнати обвинения за грабеж и кражба, както и унищожаване на 16 охранителни камери в манастира. Срещу един от тях е повдигнато и обвинение за притежаване на огнестрелно оръжие без надлежно разрешение. При претърсване в дома му е намерен газов пистолет, преработен в боен.Четиримата са задържани за 72 часа.Днес в Районния съд в Сандански ще се гледат мерките им за неотклонение, като наблюдаващият прокурор ще иска налагането на най-тежката мярка задържане под стража.След опита за грабеж в манастира бяха задържани още трима души за 24 часа. Възможно е по време на досъдебното производство да бъдат привлечени като обвиняеми и други, съпричастни към деянието, допълни прокурор Стоилова.", "date": "2018.09.21", "title": "Двама тийнейджъри опитали да оберат Роженския манастир"}
{"url": "https://offnews.bg/ikonomika/ministar-petia-avramova-e-pokanila-nikolaj-nankov-za-zam-ministar-688504.html", "text": "Новият регионален министър Петя Аврамова се надява предшественикът ѝ на поста Николай Нанков да остане неин заместник. Това обяви тя в първото си тв интервю след назначението в ефира на БНТ. След това уточни, че все още няма окончателно решение по въпроса.Аврамова обеща ведомството ѝ да работи усилено за развитието на Северна България.Според Аврамова до 2024 година АМ „Хемус“ ще бъде завършена. ", "date": "2018.09.21", "title": "Министър Петя Аврамова е поканила Николай Нанков за зам.-министър"}
{"url": "https://offnews.bg/politika/na-parvo-chetene-siracheta-bez-pravo-na-nasledstvena-pensia-shte-polu-688500.html", "text": "Децата с един или двама починали родители, които нямат право на наследствена помощ, ще получават месечни добавки, решиха депутатите, които приеха на първо четене промени в Закона за семейните помощи за деца.Новата месечна помощ е насочена към децата, чийто починал родител не е имал изискуемия осигурителен стаж за наследствена пенсия. Тя ще се получава от децата, докато навършат 20 години. За целта обаче те ще трябва да ходят редовно на детска градина или училище, да са преминали задължителните имунизации и профилактични прегледи.Около 5600 деца ще могат да се възползват от новата социална помощ. За целта в бюджета за догодина ще бъдат отделени 4 млн. лева. Персоналните помощи, които са били отпуснати на такива деца тази година, ще продължават да се изплащат до началото на 2019 година, когато новата помощ ще започне да се изплаща.Ако детето има един починал родител, помощта ще се изплаща на другия, а ако е кръгло сираче - ще се предоставя на настойника му. Правителството предвижда помощта да може да се получава от баби и дядовци или от семейства, които се грижат за детето. Условие в този случай е семейството да не получава месечна помощ за отглеждането на детето.Помощта ще се отпуска след доходен тест.", "date": "2018.09.21", "title": "На първо четене: Сирачета без право на наследствена пенсия ще получават помощи"}
{"url": "https://offnews.bg/112/shestima-uchenitci-se-biha-v-uchilishte-ediniat-e-v-bolnitca-688501.html", "text": "Шестима 16-годишни тийнейджъри се сбиха в училище в Благоевград.Единият от тях е пострадал - той е откаран в болницата в града с комоцио и охлузни рани по главата, ръцете и краката, съобщи полицията.Сигналът за сбиването в двора на училище бил подаден в 12:40 часа в четвъртък във Второ районно управление на МВР-Благоевград.Пристигналите на място полицаи установили, че скандалът избухнал между две момчета от Разлог и Благоевград и други четирима 16-годишни - трима от Благоевград и един от с. Самуилово, община Петрич.В резултат на инцидента, без опасност за живота, е пострадал младежът от Разлог, който е настанен за лечение в МБАЛ-Благоевград с комоцио и охлузни рани по главата, ръцете и краката.Уведомена е Районна прокуратура-Благоевград.Работата по случая продължава.", "date": "2018.09.21", "title": "Шестима ученици се биха в училище, единият е в болница"}
{"url": "https://offnews.bg/politika/shefat-na-gdbop-stava-za-glaven-sekretar-smiata-bivshiat-mvr-ministar-688506.html", "text": "Бившият вече министър на вътрешните работи Валентин Радев лансира идеята, че  е подходящ за поста главен секретар на МВР. Според Радев \"поне трима стават за тази позиция\", и: \"Единият според мен е Ивайло Спиридонов, другият е Христо Терзийски (директор на Главна дирекция \"Национална полиция\", бел. ред.). Но кой точно ще бъде, Младен ще си реши“. Радев допълни, че който и да е новият главен секретар, той трябва да притежава качествата на Младен Маринов.Ивайло Спиридонов беше основното \"действащо лице\" около скандала с . Акцията, която е координирана от тогавашния главен секретар на МВР Младен Маринов, влезе дори в световните медии, след като стана ясно, че журналистите са арестувани по подаден лично от тях сигнал. Както стана ясно по-късно, от ГДОБП вместо да докладват на прокуратурата за сигнал за изгаряне на документи, доказващи злоупотреба с евросредства, са предпочели да пратят двама униформени, които да задържат журналистите. Въпреки че първоначално Спиридонов се извини на главния редактор на \"Биволъ\" Атанас Чобанов за недоразумението и призна, че е имало пропуски в комуникацията, по-късно нападна същата медия и на свой ред поиска извинение.", "date": "2018.09.21", "title": "Шефът на ГДБОП става за главен секретар, смята бившият МВР министър"}
{"url": "https://offnews.bg/futbol/ronaldo-shte-se-razmine-s-malkia-diavol-688510.html", "text": "Суперзвездата на Ювентус Кристиано Роналдо ще получи само един мач наказание в Шампионска лига, твърди медийния гигант ESPN.Това означава, че португалският нападател ще е на разположение за гостуването на бившия му отбор Манчестър Юнайтед.Роналдо получи директен червен картон при победата на \"бианконерите\" с 2:0 над Валенсия на \"Местая\" за издърпване на косата на Жейсон Мурийо. Санкцията автоматично означава, че Роналдо е аут за един двубой – домакинството на Йънг Бойс на 2 октомври.Дисциплинарната комисия на УЕФА ще се събере на 27 септември и ще реши дали да удължи наказанието на Кристиано. Според източници на ESPN обаче е малко вероятно звездата да изгори за 2 или 3 мача.Роналдо се присъедини към \"бианконерите\" през лятото от Реал Мадрид. Преди \"белия балет\" той защитаваше именно цветовете на Юнайтед.", "date": "2018.09.21", "title": "Роналдо ще се размине с малкия дявол"}
{"url": "https://offnews.bg/tenis/grigor-dimitrov-otkriva-laver-cup-tazi-vecher-sreshtu-fransis-tiafo-688507.html", "text": "Най-добрият ни тенисист Григор Димитров ще започне участието си на демонстративния турнир Laver Cup тази вечер от 21:00 часа срещу американеца Франсис Тиафо.Срещата е първа в надпреварата и така хасковлията ще има възможност да даде преднина на отбора на Европа. Интересно ще е и при двойките, където в тандем ще действат Новак Джокович и Роджър Федерер.След 21,00 часа българско време: Григор Димитров - Франсис Тиафо следва: Кайл Едмънд - Джак Сок не преди 03,00 часа: Давид Гофен - Диего Шварцан Новак Джокович/Роджър Федерер - Кевин Андерсън/Джак СокИначе турнирът не прилича на нито един друг в календара на АТР. Всъщност концепцията на \"Лейвър Къп\" наподобява до голяма степен състезания в други спортове – например \"Райдър Къп\" в голфа и \"Москони Къп\" в билярда.Една от малкото съществени разлики е, че в споменатите две надпревари противопоставянето е между Европа и САЩ, докато тук единият тим може да бъде съставен от тенисисти от каквато и да е национална принадлежност, стига да не са европейци. Или както често се казва на английски – Rest of the World.", "date": "2018.09.21", "title": "Григор Димитров открива Laver Cup тази вечер срещу Франсис Тиафо"}
{"url": "https://offnews.bg/analizi-i-komentari/ventci-mitcov-zashto-otkazah-na-prezidenta-688508.html", "text": "Музикантът, писател и общински съветник от \"Глас Народен\" в СОС Венци Мицов публикува отворено писмо до президента Румен Радев на страницата си във фейсбук. В него Мицов обяснява защо не е приел да се включи във възванието за единение, създадено от Инициативен комитет, който вчера бе на среща с президента. Негов председател е историкът Георги Марков, членове са 32-ма учени и хора на изкуството.Сред поканените да се включат в това възвание бях и аз, обяснява Венци Мицов. Отвореното му писмо гласи:Уважаеми г-н Президент, с настоящото отворено писмо искам да благодаря за поканата да подкрепя Възванието за единение на българската нация.Със съжаление съм принуден да откажа и причините за това са много.Смятам, че дължа на Вас, а и на всички български граждани, към които е отправено това възвание, своето обяснение.Г-н Президент, опасявам се, че подобно възвание е твърде закъсняло.И се опасявам, че всички ние носим вина за това днес обществото ни да е разделено, мразещо се, подозиращо се, изпадащо в параноя и изпитващо усещането че някой друг дърпа конците, а ние сме едни прости марионетки в нечия чужда куклена постановка.В последните години ние градихме българската демокрация, но я градихме, разкрачени между научния марксизъм и заведенията за бързо хранене.Опитахме се да изградим съвременния капитализъм с изразните средства на научния социализъм.Опитахме се да направим какво ли не, но водени единствено и само от желанието си да „набием” опонентите си, ние създадохме един “Франкенщайн”, който не само че не може, но и не желае да бъде спасяван.Защото той се храни с енергията на разделението. Расте, става все по–голям и ужасяващ и изяжда всичко по пътя си.Този “Франкенщайн” са партиите на статуквото, които, вместо да управляват по волята на народа, се бият една с друга и боят е достояние на всички нас. Този “Франкенщайн” е Парламента, който е написал „Съединението прави силата” на фасадата си, но дейността му може да се охарактеризира с една поговорка – „След дъжд – качулка”.Днес ние пишем различни възвания, текстове, статии. И с тях целим да обединяваме нацията. Но нацията ни бе оставена 30 години на командно дишане по отношение на своите фундаменти – култура, образование, наука, ценности.", "date": "2018.09.21", "title": "Венци Мицов: Защо отказах на президента"}
{"url": "https://offnews.bg/politika/ninova-borisov-lazhe-che-evrodeputatite-na-bsp-sa-podkrepili-sanktci-688512.html", "text": "Премиерът Бойко Борисов лъже, че евродепутатите на БСП са подкрепили санкциите срещу Унгария.Това каза лидерът на БСП Корнелия Нинова пред журналисти в кулоарите на Народното събрание. Повод за думите ѝ са изказвания на Борисов през последните два дни.\"Явява се едно раздвоение на личността в БСП. Техните евродепутати гласуват едно, а в България лидерът им Корнелия Нинова говори друго\", каза вчера премиерът.Тя обясни, че от общо четиримата евродепутати на БСП само един е гласувал за санкциите и това е Сергей Станишев.\"Премиерът да се въздържа от подобни лъжи, да си погледне неговата група и да не се занимава с нас - Ева Майдел, като негов депутат, се е въздържала\", коментира Нинова.Председателят на БСП каза още, че важното е каква ще е позицията на България по темата в Съвета на ЕС.\"Там може да се налага вето и да се спре този процес. Думата има единствено министър-председателят Бойко Борисов. От неговите досегашни изявления разбираме, че едно говори в България, а друго там\", каза тя.Според Нинова Борисов \"лъже за БСП\", за да \"избяга от конфуза, в който сам се вкарва, и от двойната външна политика\".Попитана дали все пак не вижда проблем с демокрацията в Унгария и не трябва ли да се вземат мерки, тя отговори: \"Във всички държави, в които има проблеми с демокрацията, трябва да се вземат мерки. Според мен мярката не е отнемане на глас, защото това води до разделение и разпад на Европа, а не до обединена и силна\".", "date": "2018.09.21", "title": "Нинова: Борисов лъже, че евродепутатите на БСП са подкрепили санкциите срещу Орбан"}
{"url": "https://offnews.bg/112/otkriha-pistolet-vav-vrachanskia-zatvor-688509.html", "text": "Надзиратели са открили оръжие в затвора във Враца. Това е станало в сряда вечерта при внезапна проверка, съобщава Нова тв.Пистолетът е открит на части, които са изпратени за анализ, за да стане ясно какво точно е оръжието.По неофициална информация пистолетът е газов, а намеренията били да бъде преработен в боен и с него да бъде извършено бягство.По случая е образувано досъдебно производство, разпитват се свидетели, а от прокуратурата отказаха коментар, защото разследването е на много ранен етап.", "date": "2018.09.21", "title": "Откриха пистолет във врачанския затвор"}
{"url": "https://offnews.bg/112/otkriha-martvo-18-godishno-momiche-ot-dimitrovgrad-obiaveno-za-obshto-688530.html", "text": "18-годишната Силвия Петрова от Димитровград, обявена за общодържавно издирване на 17 септември, е намерена мъртва в парк \"Марица\" в града.Момичето е намерено обесено на дърво в затънтено място в парка.Най-вероятно става въпрос за самоубийство, съобщава Haskovo.info.30 полицаи и жандармеристи са издирвали момичето.На 20 септември полицията в Хасково обяви денонощен телефонен номер за информация за изчезналата Силвия Петрова.", "date": "2018.09.21", "title": "Откриха мъртво 18-годишно момиче от Димитровград, обявено за общодържавно издирване"}
{"url": "https://offnews.bg/istoria/istoriata-na-evropa-preporachvam-tozi-film-video-688419.html", "text": "Така започва всеки един от шестте епизода на \"Историята на Европа\" - документален сериал, който върви по .Рядко гледам филми, още по-рядко може филм да ме впечатли. Този е един от малкото и си позволявам да го препоръчам.Защо ли?Може би защото човек наистина трябва да погледне от другия край на света, за да види целия мащаб на чудото, което предците ни са създали и в което ние живеем.И може би защото чудеса не се разказват лесно. Ако някой би могъл, заслужава да е професор в Кеймбридж.В заглавието на този филм има игра на думи, която на български няма как да се предаде. Филмът не се казва History of Europe, както бихте предположили. Казва се The Story of Europe. Разликата е тънка - history е суха наука. Story е живият разказ, приказка по действителен случай. Кристофър Кларк я е разказал великолепно.Изкушените от историята едва ли ще научат от този филм факт, който не знаят. В този филм интересни са не фактите, интересни са връзките между тях. Историята, която учехме в училище, беше хроника на войни и преврати в различни държави, които се борят помежду си. Събития, които ни разделят и противопоставят.А гледано от Австралия, Константинопол и Ирландия са една общност. С общ произход и идентичност (Origins and Identity се казва първата серия). Ние сме неголям полуостров, заобиколен от море, което свързва, а не разделя. Който започва от Кабо да Рока в Португалия и свършва...Да, Европа е единственият континент, който не свършва с географска граница. Свършва там, където свършват нейните вярвания и идеи. Понякога границите ѝ се простират чак до другия край на света.Понеже рядко виждаме по-далеч от носа си, вероятно ни изглежда, че Европейският съюз е уникален феномен от края на 20 век. Всъщност не е. Под различни форми го е имало много пъти - в Римската империя, в империята на Александър Македонски, в елинистичните държави след разпада ѝ, във втория Рим - Константинопол, в претенциите за Трети Рим, в Германската Ханза, която е първообразът на Общия пазар, при викингите, които са населявали Гренландия и Сицилия.Този филм е като игра. Кристофър Кларк събира в пъзел парчета от много истории - зловещият конкистадор Кортес и Бийтълс, холандските търговци на роби и Петър Велики, Шекспир и гилотината. Малцина са хората, които могат да хванат такива исторически валенции, истинско предизвикателство за ума е да сглобяваш пъзела на най-великото постижение на човешката цивилизация.", "date": "2018.09.21", "title": "Историята на Европа. Препоръчвам този филм (видео)"}
{"url": "https://offnews.bg/obshtestvo/bez-voda-v-chasti-ot-orlandovtci-i-busmantci-688420.html", "text": "„Софийска вода” временно ще прекъсне водоснабдяването в части на столицата днес, съобщиха от дружеството. Подмяна на сградно водопроводно отклонение на ул. „Мир“, кв. „Орландовци“, налага спиране на водоподаването от 09:00 до 19:00 часа на ул. „Мир“, ул. „Железопътна“, №18, №20, №22, №24, №24А. Във връзка с подмяна на сградно водопроводно отклонение на ул. „Асен Игнатов“, с. Бусманци, се налага спиране на водоподаването от 09:30 до 16:30 часа на ул. „Асен Игнатов“ от ул. „Перуника“ до края на улицата. ", "date": "2018.09.21", "title": "Без вода в части от Орландовци и Бусманци"}
{"url": "https://offnews.bg/futbol/fenove-i-rakovodstvo-shte-se-opitat-da-zadarzhat-na-gerena-asove-na-le-688498.html", "text": "Фенове на Левски, както и футболисти на тима, са мобилизирани, за да помогнат на шефовете да задържат четирима играчи, чиито договори изтичат, пише \"Меридиан мач\".Както е известно, през лятото от \"Герена\" като свободни агенти могат да си тръгнат Габриел Обертан, Милош Цветкович, Давид Яблонски и Жерсон Кабрал.От ръководството на \"сините\" вече опипаха почвата с тях, но нито един от въпросните футболисти все още не дал категорична дума, че бъдещето му ще продължи да бъде свързано с тима.Според запознати най-сериозна е атаката към Габриел Обертан. Фенове на Левски под път и над път го спират, за да го молят да остане. Техничарят дори не може да си вземе дъх и в любимите си заведения.Съотборниците му също постоянно го подпитват за решението, което му предстои да вземе. На този етап обаче Габриел е съсредоточен върху представянето си в мачовете. Той дори не дава ухо и на слуховете, които го свързват с един или друг отбор.Както е известно, от Касъмпаша обявиха, че пращат човек, които да следи изявите му в дербито с ЦСКА, което идва след домакинството на Витоша. Французинът е в полезрението на клубовете от югоизточната ни съседка още от зимата.", "date": "2018.09.21", "title": "Фенове и ръководство ще се опитат да задържат на Герена асове на Левски"}
{"url": "https://offnews.bg/obshtestvo/sv-kodrat-napisal-apologia-na-hristianstvoto-688422.html", "text": "Църквата почита днес Св. апостол Кодрат, който бил ученик на някои от апостолите, преки ученици на Исус Христос.Той проповядвал словото Божие най-вече в Атина и в малоазийския град Магнезия. Подир много апостолски трудове и страдания в 130 г. св. Кодрат претърпял мъченическа смърт за вярата в Господа Иисуса Христа и бил погребан в Магнезия.Този апостолски ученик е известен още и като апологет, защитник на християнското учение.В 126 г. той написал такава блестяща апология на християнството, че император Адриан, като я прочел, издал указ да не бъде осъждан никой от християните само за това, че изповядвал вярата в Христа, без доказателства, че е извършил някакви престъпления.Апологията на св. Кодрат обаче е изгубена. ", "date": "2018.09.21", "title": "Св. Кодрат написал апология на християнството"}
{"url": "https://offnews.bg/kultura/preporachvame-vi-parti-za-detcata-na-90-te-688453.html", "text": "Тази вечер от 22.00 часа в клуб \"Терминал 1\" ще се проведе поредно парти от серията \"90's Kids\".Идеята му е доловима от самото заглавие - ще слушаме най-големите хитове, които пяха всички деца, тийнейджъри и пораснали през 90-те години.Бритни, Backstreet boys, Depeche mode, Red hot chili peppers, както и много, много други поп и рок хитове, които оглавяваха чартовете от 90-те и началото на новия век. За краткото време от създаването си \"90's Kids\" събират много хора, които заедно си спомнят за веселите отминали години под звуците на вече позабравени парчета. ", "date": "2018.09.21", "title": "Препоръчваме ви: Парти за 'децата' на 90-те"}
{"url": "https://offnews.bg/obshtestvo/i-dnes-shte-e-istinsko-liato-688481.html", "text": "Днес времето ще е предимно слънчево, максималните температури ще са между 25° и 30°, показва прогнозата на Националния институт по метеорология и хидрология (НИМХ). Атмосферното налягане ще остане без съществена промяна и ще е малко по-високо от средното за месеца.Минималните температури ще са между 8° и 13°. Ще духа слаб, в Източна България до умерен вятър от изток-североизток. Максималните температури ще са между 25° и 30°.По Черноморието ще бъде предимно слънчево. Ще духа до умерен североизточен вятър. Максимални температури на въздуха: 22-24°. Температурата на морската вода е 24°. Вълнението на морето ще бъде 2-3 бала. В планините ще бъде предимно слънчево с временни увеличения на облачността. Ще духа слаб до умерен вятър от изток-югоизток. Максимална температура на височина 1200 метра около 20°, на 2000 метра – около 14°.", "date": "2018.09.21", "title": "И днес ще е истинско лято"}
{"url": "https://offnews.bg/kultura/preporachvame-vi-paata-burchuladze-i-sofijskata-filharmonia-v-zala-ba-686199.html", "text": "Великият грузински бас Паата Бурчуладзе ще пее в зала \"България\" на 21 септември. Той ще представи сцени от “Борис Годунов” - операта, която му осигурява запазено място на най-големите оперни сцени. Във втората част на концерта Софийска филхармония ще изпълни Симфония №2 от Рахманинов.Бурчуладзе се превръща в звезда още с дебюта си през 1985 г. в Лондон, когато пее с Лучано Павароти в \"Аида\". За кратко време покорява Ла Скала, Виенската държавна опера, оперните театри в Мюнхен, Хамбург, Париж, Хамбург, Вашингтон, Сан Франциско и Метрополитън опера в Ню Йорк.Красивият му тембър и лекотата, с която изпълнява и най-сложните партии, прилягат идеално на признатото за образцово произведение на руската класика “Борис Годунов” от Модест Мусогорски.През сезон 1990/1991 Бурчуладзе приема поканата да изпълнява коронната си роля в Ковънт Гардън, Виенската държавна опера и Мюнхен, а пред 1995 г. отбелязва стотното си превъплащение в “Борис Годунов”.Столичани и гости на столицата ще се насладят на таланта на Бурчуладзе за първи път от над 30 години. Малко известен факт е, че в зората на своята кариера участва в “Севилският бръснар” в Софийска опера. С топли чувства Бурчуладзе си спомня за оперните ни звезди Николай Гяуров, Гена Димитрова, Анна Томава-Синтова, Никола Гюзелев, с които не веднъж е пял на големите оперни сцени.Фундаменталната Симфония 2 на Рахманинов ще звучи във втората част на концертната вечер. Един от най-талантливите ни съвременни диригенти Найден Тодоров ще води оркестъра през редуващите се лирико-драматични и епични елементи в яркото произведение на руския класик.Концертът на 21 септември е част от тематичния цикъл на Софийска филхармония “Руски приказки”, който включва още – “Звездите Светлин Русев и Людмил Ангелов в памет на Кристиан Таков” (4 ноември 2018), “Нежната цигулка на Божидара Кузманова - Жар птица” (24 януари 2019) и „Витруозът Светлин Русев“ (14 февруари 2019). Пакетни билети за поредицата може да закупите с отстъпка 20% от Ивентим само през август. Индивидуалните пропуски за концерта на Паата Бурчуладе в зала „България“ са на цени от 25 до 50 лв. и също са налични в мрежата на Ивентим и Ипей.", "date": "2018.09.21", "title": "Препоръчваме ви: Паата Бурчуладзе и Софийската филхармония в зала България"}
{"url": "https://offnews.bg/obshtestvo/avaria-spria-toplata-voda-v-goliama-chast-ot-tcentara-na-sofia-688513.html", "text": "Авария остави част от центъра на София без топла вода. Студеният душ е за хората, живеещи между бул. „Васил Левски”, бул. „Патриарх Евтимий”, ул. „Цар Самуил”, ул. „Петър Парчевич”, бул. „Христо Ботев”, ул. „Солунска”, бул. „Витоша”, ул. „Алабин”, ул. „Княз Александър I”, ул. „Иван Вазов”, ул. „Г. С. Раковски”, бул. „Цар Освободител” и бул. „Васил Левски”, съобщи Топлофикация София.Незабавно е създадена необходимата организация, като ще се работи до пълното отстраняване на аварията, уверяват от дружеството, като поднасят извинения на клиентите си.", "date": "2018.09.21", "title": "Авария спря топлата вода в голяма част от центъра на София"}
{"url": "https://offnews.bg/politika/borisov-shte-predlozhi-nov-glaven-sekretar-na-mvr-sled-konsultatcia-s-688520.html", "text": "Премиерът Бойко Борисов ще предложи кандидатура за нов главен секретар, след като тя бъде съгласувана първо с президента. „Това е нещо, което първо ще обсъдя с президента преди каквото и име да се спомене. В удобно за него време, ще го потърся. Ще мотивирам кандидатура, ще сложа няколко имена и вече тогава ще пристъпим към необходимите по закон съгласувателни действия. Системата има нужда от професионализъм, спокойствие. Убеден съм, че той ще погледне държавнически на тази задача. Първо с него ще го обсъдя, за да сме сигурни, че когато пуснем документи за съгласуване, няма да се получи стрес в системата“, заяви Борисов пред журналисти в Габрово.Той каза, че \"човекът или хората\", които ще предложи на президента за главен секретар на МВР \"и сега са добри професионалисти и ръководят големи структури\". По-рано днес бившият вече вътрешен министър Валентин Радев , като каза, че шефът на ГДБОП Ивайло Спиридонов и директорът на Главна дирекция \"Национална полиция\" Христо Терзийски са подходящи за поста.Наследникът на поста му - бившият главен секретар на МВР Младен Маринов пък заяви, че не е водил разговори с конкретен човек за поста. Индиректно Борисов потвърди имената на Спиридонов и Терзийски, като каза, че кандидатите за поста на главния секретар на МВР „ръководят големи структури и не би трябвало никоя от тях да пробуксува, ако примерно бъде отказано съгласуването“.Борисов коментира и отношенията му с държавния глава, като каза, че никога не е водил война с него. Според него никой не би трябвало да спира освобождаването на бившия главен секретар на МВР Младен Маринов. „Самият президент е бил в такава позиция“, каза отново Борисов, припомняйки освобождаването на Радев като командир на ВВС. „В сряда към 10-12 посланици пуснахме с предварително съгласуване на имената, така че да няма проблеми. Докато не договорим дадения пост - не ги пускаме“, заяви премиерът.", "date": "2018.09.21", "title": "Борисов ще предложи нов главен секретар на МВР, след консултация с президента"}
{"url": "https://offnews.bg/sviat/germanskata-politcia-zapochna-aresti-na-biachi-na-bezhantci-v-kemnitc-688482.html", "text": "Германската полиция претърси вчера жилищата на самозвани пазители на обществения ред, които са заподозрени в тормоз над приличащи на чужденци хора в източния град Кемниц, предаде ДПА, цитирана от БТА.Групата заплашвала и нападала иранци, пакистанци, но също така и германци миналия петък по данни на провинциалната служба за криминални разследвания.Полицията е задържала временно 15 души. Петима от тях ще се явят в съд по обвинение в нарушаване на мира и нанасяне на телесни повреди.По улиците на Кемниц в продължение на седмица имаше ежедневни антиимигрантски протеси след убийството с нож на германец на 26 август, което се предполага, че е извършено от кандидати за убежище.", "date": "2018.09.21", "title": "Германската полиция започна арести на биячи на бежанци в Кемниц"}
{"url": "https://offnews.bg/offtopic/prodadoha-shapkata-na-indiana-dzhouns-za-nad-polovin-milion-dolara-688485.html", "text": "Емблематичната шапка на Индиана Джоунс беше продадена на аукцион в Лондон за над 500 хил. долара, предава АФП, цитирана от БГНЕС.Търг в британската столица предложи на най-запалените киномани възможността да се сдобият с част от реквизита на най-популярните холивудски продукции от последните 40 години.За продажба бяха предложени повече от 600 костюма и други артефакти. Пилотското яке на Хан Соло, също изигран от Харисън Форд, от \"Междузвездни войни\" обаче остана непродадено. Никой от участниците в наддаването не пожела да предложи 500 хил. английски лири, колкото беше първоначалната цена. Организаторите на събитието се надяват да продадат артефакта през следващите няколко дни, тъй като вече са получили \"многобройни запитвания\".Федората, която Харисън Форд носи по време на снимките на \"Похитителите на изчезналия кивот\" беше оценена на 393 600 хил. английски лири (522 255 хил. американски долари). Шапката е ценна и заради автографа, който Форд е оставил от вътрешната част.Освен от \"Междузвездни войни\" и \"Индиана Джоунс\" аукционът предложи на заможните киноманите възможност да се сдобият с реквизит от филмите \"Джеймс Бонд\", \"Кръсникът\", \"Хари Потър\", \"Батман\", \"Пришълецът\", \"Стар Трек\", \"Блейд\", \"Томб Райдър\", \"Мъже в Черно\", \"Боен клуб\" и др.", "date": "2018.09.21", "title": "Продадоха шапката на Индиана Джоунс за над половин милион долара"}
{"url": "https://offnews.bg/obshtestvo/dansingat-veche-vi-e-tesen-kato-evropejski-grazhdani-mozhete-da-se-za-687821.html", "text": "Дансингът вече ви е тесен?Като европейски гражданин можете да пътувате и да се забавлявате в 28 страни от ЕС.Знаете ли, че в ЕС транспортните фирми нямат право да ви искат по-висока цена заради вашата националност или държавата, от която купувате билета? А при закъснение на транспорта имате право на компенсация и съдействие в чужбина в посолството на която и да е държава от ЕС.Научете повече за своите права на страницата на кампанията .", "date": "2018.09.21", "title": "Дансингът вече ви е тесен? Като европейски граждани можете да се забавлявате в 28 страни от ЕС"}
{"url": "https://offnews.bg/obshtestvo/mladen-marinov-oshte-ne-si-e-haresal-glaven-sekretar-na-mvr-688483.html", "text": "\"Не съм говорил с конкретен човек за поста на главен секретар. Сондирал съм мнения. Но има длъжност заместник-главен секретар. В момента той изпълнява функциите на главен секретар. Това е Георги Арабаджиев\". Това заяви за сутрешния блок на Нова телевизия новият вътрешен министър Младен Маринов.В четвъртък президентът Румен Радев отправи критики към номинацията на Маринов за министър. Той заяви:Маринов коментира това изказване с думите:", "date": "2018.09.21", "title": "Младен Маринов още не си е харесал главен секретар на МВР"}
{"url": "https://offnews.bg/sviat/zariti-sme-s-bokluk-a-do-2050-g-toj-shte-e-sas-70-poveche-688491.html", "text": "Без спешни мерки боклукът на света ще се увеличи със 70% до 2050 г. и ще достигне 3,4 млрд. тона, предупреди в доклад Световната банка.Лошото управление на отпадъците вреди допринася не само за замърсяването на околната среда и проблемите с климата, то вреди на човешкото здраве, посочи вицепрезидентът на Световната банка, цитирана от БТА.Богатите страни представляват едва 16% от световното, но произвеждат 1/3 (34%) от световната смет.Източна Азия и Тихоокеанският регион са отговорни за 23% от от боклуците. Очаква се Субсахарска Африка да утрои, а Южна Азия да удвои до 2050 г. обема на отпадъците си.Предоставянето на финансова помощ на страните, които се нуждаят от системи за управление на отпадъците и подкрепа за инициативи за намаляване употребата на пластмаса са сред препоръките на СБ. Банката съветва също да се ограничат хранителните отпадъци.От 2000 г. СБ е инвестирала над $4,7 млрд. в програми за управление на отпадъци по света.", "date": "2018.09.21", "title": "Зарити сме с боклук, а до 2050 г. той ще е със 70% повече"}
{"url": "https://offnews.bg/ikonomika/v-transporta-niamalo-pozhari-za-gasene-a-moskovski-bil-uspeshen-minis-688486.html", "text": "В Министерството на транспорта няма пожари за гасене, а Московски бе изключително успешен министър. Това обяви в първото си интервю за бТВ наследникът му на поста Росен Желязков.Той повтори и опорните точки на предшественика си как БДЖ били силно задлъжнели през 2009 г. и колко много било направило управлението на ГЕРБ за да бъдат погасени. Сега вече щяло да се мисли за инвестиции в нов подвижен състав. От думите на Желязков се разбра и че той не смята да спира скандалната обществена поръчка за 42 нови влака за 675 млн. лева, въпреки жалбите от страна на гигантите \"Сименс\" и \"Шкода\". Съдбата на търга щяла да се реши от Комисията за защита на конкуренцията и Върховния административен съд.Той коментира и слуховете за негова любовна връзка с началника на кабинета на премиера Бойко Борисов Румяна Бъчварова.", "date": "2018.09.21", "title": "В транспорта нямало пожари за гасене, а Московски бил успешен министър"}
{"url": "https://offnews.bg/ikonomika/dalgovete-na-darzhavata-kam-biznesa-i-grazhdanite-rastat-s-po-1-mln-l-688493.html", "text": "Просрочените задължения на администрацията към гражданите и фирмите се увеличават средно с по 1 млн. лева на месец, показват данни на Министерството на финансите, цитирани от Investor.В края на шестмесечието те са 330,4 млн. лв., а в края на първото тримесечие са почти 328 млн. лв. На годишна база увеличението е по-голямо – за първите 6 месеца на 2017 г. неразплатените договори възлизат на 212 млн. лв. (увеличението е с над 118 млн. лв. за година).През второто тримесечие на 2018 г. забавените задължения на централното правителство са 72 млн. лв. (при 65 млн. лв. за първите три месеца). Дълговете на социалноосигурителните фондове, включително просрочените плащания на НЗОК към чужди фондове, са близо 120 млн. лв.Общините дължат 138 млн. лв. за периода януари-юни.Просрочените задължения по сметки за средствата от ЕС за първото шестмесечие са малко над 9 млн. лв. Година по-рано те са били 10,7 млн. лв.", "date": "2018.09.21", "title": "Дълговете на държавата към бизнеса и гражданите растат с по 1 млн. лв. на месец"}
{"url": "https://offnews.bg/temida/mladezh-nakazan-s-probatcia-za-razvrat-s-detca-v-internet-688489.html", "text": "Районна прокуратура – Враца е постигнала споразумение със защитата на непълнолетен младеж, който е привлечен към наказателна отговорност за склоняване на деца към развратни действия. Младежът е с наказание пробация, включваща задължителна регистрация по настоящ адрес и периодични срещи с пробационен служител три пъти седмично за срок от десет месеца.На 21 е 22 юли 2016 г. чрез настолен компютър с използване на различни потребителски имена в „Скайп“, младежът склонявал деца да участват в похотливо показване на полови органи посредством уеб-камера. Момчетата били на девет и дванадесет години, уточняват от прокуратурата.В периода от 08.10.2016 г. до 29.12.2016 г. подсъдимият разпространил на няколко получатели порнографски материал – снимки, изобразяващи открито сексуално поведение.Освен това, на дисковото пространство на настолния си компютър, той държал тридесет и осем фотографски файла, за създаването на които са били използвани деца, видимо изглеждащи като ненавършили осемнадесетгодишна възраст.", "date": "2018.09.21", "title": "Младеж наказан с пробация за разврат с деца в интернет"}
{"url": "https://offnews.bg/sviat/pochina-prezidentat-na-vietnam-688488.html", "text": "Виетнамският президент Чан Дай Куанг почина днес на 61-годишна възраст във военна болница в Ханой, съобщиха виетнамски държавни медии, цитирани от БТА.\"Президентът се бореше с тежко заболяване, но въпреки всички усилия на отечествените и чуждестранни медици не можа да оздравее\", се казва в съобщение на централното управление за здравеопазване, което отговаря за грижите за здравето на партийните и държавните ръководители на Виетнам.", "date": "2018.09.21", "title": "Почина президентът на Виетнам"}
{"url": "https://offnews.bg/futbol/zhekov-bozhinov-niama-s-kakvo-tolkova-da-zastrashi-tcska-688514.html", "text": "Легендата на ЦСКА Петър Жеков сподели пред \"Тема спорт\", че е убеден, че \"червените\" ще победят Ботев Враца утре. Голмайстор №1 в историята на родния футбол вярва, че Валери Божинов няма как да изненада \"армейците\".\"Ботев Враца засега върви добре в първенството, при тях има еуфория. Но в събота трябва да се приготвят да паднат от ЦСКА. Нормално беше Валери Божинов да отбележи гол в първия си мач срещу Витоша Бистрица.Той дълго време игра в чужбина и има опит, но няма с какво толкова да застраши армейците. Не мисля, че в ЦСКА трябва да се притесняват от него.Важно е отборът да задържи първото място. След това идва вечното дерби, в него битката ще е голяма. В този мач силен или слаб няма. Който успее да се докопа до възможности, той ще победи. Голяма борба ни очаква.Мауридес започна силно сезона и дано да продължи така. Той игра добре срещу Черно море, въпреки че не вкара гол. Не може всеки път да бележи. Проблемът в ЦСКА все още е в комуникацията между играчите. Това ще се изчисти в течение на сезона. Привлякоха се доста нови и им е нужно време, за да се напаснат. Все още не знаят как да си подскажат, това си личи.От последния мач срещу Черно море най-доволен останах от Кирил Десподов и Едвин Джеси. Много силен мач изнесоха. Направиха пробиви, захранваха с пасове хората в наказателното поле и създадоха неприятности на противника.Също така мога да отлича и двамата португалци - Рубен Пинто и Тиаго Родригес. Това е най-добрата линия на отбора. Просто им личи, че са научени да играят футбол. Те действат бързо и с голяма лекота\", каза Жеков.", "date": "2018.09.21", "title": "Жеков: Божинов няма с какво толкова да застраши ЦСКА"}
{"url": "https://offnews.bg/razsledvane/tcenata-da-zhiveesh-v-obshtezhitie-na-su-lichni-danni-na-pokaz-haos-688436.html", "text": "Ако проблемите с тазгодишното настаняване на студенти бяха само липса на информация и приемливо за СУ ниво на хаос, може би щяхме да подминем разказа на студента Мартин Георгиев. Тази година обаче те са фрапиращи и съвсем не се изчерпват с хаоса. Започват с решението достъп до данните на студентите да имат хора, които не би трябвало да припарват до Комисията за настаняване, минават през публичното излагане на цялата информация за това кой студент в кой блок и стая в Студентски град е настанен и стигат до откази за настаняване в разрез с правилата на Университета.Нарушена е наредба, нарушен е правилникът на Софийския университет, студентите са потърпевши, но следите са заметени - не очаквайте някой да поеме отговорност.Нарушение след нарушениеПървата пукнатина в системата се появява през февруари 2018 г. Тогава Управителният съвет на ПСБО взема решение за назначаването на двама административни сътрудници в състава на Комисията по настаняване - Александър Попов, системен администратор в ПСБО и Евелина Ликова, главен инспектор \"администрация\" в ПСБО.На пръв поглед - нищо смущаващо. Да, но не. Комисията по настаняване се състои само и единствено от студенти, които се избират с конкурс и които имат мандат. Правилата - разписани не другаде, а в правилника на Университета, са нарушени от УС на ПСБО в състав:- доц. Юрий Кучев – председател;- Георги Гълъбов – председател на Студентски съвет;- Георги Божанин – началник отдел имоти и главен мениджър на Университета;- Изабела Маринова – адвокат.Управителният съвет има още един член - Катерина Костова, зам.-председател на Студентски съвет, която е единствената, гласувала \"против\".Ако ставаше въпрос за екстравагантно изискване, което не би имало отражение върху реалния живот, да подминем нарушаването му. Но липсата на мандатност и включването в Комисията по настаняване (КН) на хора от администрацията на СУ биха могли да означават две неща - векуване в КН и предпоставка за корупция.Именно опасенията за прокарването на корупционни практики при настаняването на студенти мотивират Студентския съвет през годините да се противопоставя остро на опитите администратори от СУ да влязат в КН. Уви, след доклад от месец май на директора на ПСБО инж. Росен Костов до ректора проф. Анастас Герджиков и ректорска заповед двамата предложени са настанени в КН.Освен с ПСБО, името на 57-годишния инженер Костов се свързва с бургаски фирми, на които е собственик или съсобственик. Една от тях - \"Евробилдинг груп\" ООД обаче е осъждана. Присъдата от октомври 2011 г. на Бургаския районен съд е за това, че фирмата не платила на \"СМК БУРГАС” АД строителни материали и транспорт, които поръчала с договор от 2008 г. Съдът осъдил \"Евробилдинг груп\" да плати 19 690,58 лв. - сбор от неплатена цена за продадени и доставени бетон и варови разтвори, транспортни услуги, лихви и разноските по делото.Нарушението с вкарването на двамата администратори в Комисията не е единственото. Неоторизиран студент е получил пълен достъп до всички имена, ЕГН, адреси и номера на лични карти на всички студенти от СУ, които живеят в общежитие.Студентът е Филип Сидеров от Факултета по математика и информатика. Той не е минал през задължителния конкурс на Студентския съвет, за да стане член на Комисията, името му не фигурира и в ректорска заповед, даваща му достъп.Едва на 17 септември - ден след обявяването на класацията на одобрените за настаняване студенти - председателят на Студентския съвет насрочва извънредно заседание за 21 септември от 19 ч. в зала 1 на Ректората с дневен ред от една точка: избор на нов член на КН с единствен кандидат Филип Сидеров.Сидеров кандидатства за мястото на подалия оставка преди по-малко от месец заради огромния хаос  Георги Стаменов. Без него в комисията остават Елена Иванова, Михаил Ангелов, Веселина Йорданова и Яна Обрешкова.Ако дотук проблемите изглеждат по-скоро формални, отколкото реални, помислете за следващия: обявяването на класацията на 16-и извади публично информация за това кой студент в кой блок и коя стая е настанен. Случи се следното: публикуваният във  списък с класираните студенти съдържаше потребителските им имена, блоковете и стаите. А потребителските имена, генерирани от системата, се формират от име, презиме и фамилия. Например ivcvetanov е студент с малко име, започващо с И., презиме, започващо с В. и фамилия Цветанов. Ако сте Георги Иванов Иванов, вероятно няма да ви разпознаят. Но ако фамилията ви е специфична, например не е българска - е елементарно да се открие точно къде ще живеете през следващата учебна година.Списъкът, с който и OFFNews разполага, беше свален от Фейсбук страницата и впоследствие там беше качен нов, съдържащ по-малко данни за студентите. Но предвидливо пълният беше разпечатан и вчера цялата информация спокойно можеше да се прочете в бл. 42.И ако това не стига, има и още - студенти, които по правилник имат право да запазят стаята, в която са живели до миналата година, са изхвърлени от нея.Замитане на следитеАко очаквате да има наказани, бъдете реалисти - не, това няма да се случи. Първо, защото в наредбата и в правилника на СУ, които касаят настаняването, не са предвидени наказания и, второ, защото хора, които са настанявали студенти тази година, са използвали чужди акаунти - на бивши членове на Комисията, и не е ясно кой човек стои зад даденото действие.И съвсем не бива да се нарочват членовете на комисията за всички гафове - тази година е бил даден достъп на доброволци, които да помагат. Благородно, но нерегламентирано. Какви са били правомощията на тези доброволци и достъп до каква информация са имали не става ясно.Може би студентите биха проявили разбиране към колегите си, които трябва да ги настанят, но очевидно не са обучени как да го направят, ако поне бяха срещнали човешко отношение. Уви, стотиците жалби разказват как в Комисията не се вдига телефонът, как ги гонят грубо, когато отидат да си потърсят правата и т.н.След множеството жалби бе свикано извънредно заседание на Управителния съвет на ПСБО. То се проведе вчера в Ректората. Какво е решено предстои да разберем.", "date": "2018.09.21", "title": "Цената да живееш в общежитие на СУ: лични данни на показ, хаос и часове по опашки"}
{"url": "https://offnews.bg/112/3-godishno-dete-podkara-kola-i-pregazi-baba-si-v-blagoevgradsko-688484.html", "text": "3-годишно дете прегази баба си, след като самò се качило в автомобил и го подкарало.Инцидентът е станал снощи в благоевградското село Долно Лешко, съобщи пресцентърът на МВР.Сигналът за него е подаден в 18:55 ч. в Първо районно управление. Колата \"Тойота Корола\" била паркирана в двора, но ключът бил оставен на таблото.  Момченцето се вмъкнало незабелязано и го завъртяло.Детето е от Благоевград, било на гости на баба си и дядо си.63-годишната пенсионерка Д. Х. е починала на място.", "date": "2018.09.21", "title": "3-годишно дете подкара кола и прегази баба си в Благоевградско"}
{"url": "https://offnews.bg/gimnastika/gratciite-ni-zameniha-sastezatelnite-trika-s-folklorni-nosii-688517.html", "text": "Състезателките ни по художествена гимнастика не скучаят по време на почивката си след световното първенство в София, на което те спечелиха 3 медала.Грациите ни смениха изящните трика, с които участваха в надпреварата, с прекрасни фолклорни носии от Тракийската и Северняшката етнографски области. Всички гимнастички не пропуснаха да се похвалят в социалните мрежи със снимки и забавни клипове, които за часове събраха множество хресвания и положителни коментари.Състезателката при индивидуалната надпревара Невяна Владинова е предпочела да се премени със северняшка риза, на която й липсва типичния за тази област бръчник. При други грации също се забелязват нестандартно разпределени елементи от носиите.Това обаче определено не може да засенчи факта, че гимнастичките ни изглеждат възхитително колкото с трика, толкова и с фолклорни костюми. ", "date": "2018.09.21", "title": "Грациите ни замениха състезателните трика с фолклорни носии"}
{"url": "https://offnews.bg/obshtestvo/puskat-dvizhenieto-po-montevideo-v-ponedelnik-688518.html", "text": "Движението по столичния бул. \"Монтевидео\" ще бъде пуснато в понеделник, работата по II-ри етап по разширението на приключва.Бул. \"Монтевидео\" ще бъде затворен през уикенда за нанасянето на последния износващ слой, съобщи Транспорт за София. Разширението до бул. „Никола Петков“ е направено в три ленти, като двете от тях са в посока на булеварда, а третата в обратната посока. Проектът е изпълнен с 3 ленти, за да не бъде нарушавана растителността и да не се унищожават дърветата в района.Направената велоалея ще продължи движението си в тротоарната част, тъй като обемът на тротоара позволява това.При подходящо време третият етап по разширението на бул. „Монтевидео“, в който се изпълнява метростанция при улица „763“, може да бъде изпълнен и до края на тази календарна година.", "date": "2018.09.21", "title": "Пускат движението по Монтевидео в понеделник"}
{"url": "https://offnews.bg/analizi-i-komentari/balgarite-v-chuzhbina-sami-li-diskreditiraha-protesta-si-688515.html", "text": "У нас възникна нов вид ксенофобия, която можем да наречем автоксенофобия – заедно с чужденците, изпитваш нетърпимост и към сънародниците си в чужбина. Тя избуя върху наследеното от комунизма отношение към тях като предатели, които трябва да лежат по затворите, но следва друга идеология – на национализма и иска да отнеме на напусналите родината само правото на мнение за това, което става в нея.Обявеният протест на българите в чужбина, чиято кулминация беше на площада пред Народното събрание, попадна именно в този капан и лесно беше дискредитиран – дотолкова, че немалко от сънародниците ни зад граница (поне много повече от протестиращите) побързаха да се дистанцират от него. За това кой точно го дискредитира обаче версиите са две. Според едната той – по замисъл или заради липса на каквото и да е политическа култура, е организиран така, че да се превърне в собствената си гротеска. Като се започне от видимо неизпълнимите му искания, които на моменти направо плашат с антидемократичността си, мине се през изтъркани популистки лозунги, останали на площада сякаш от предишни протести, и се стигне до присъствието на фашизоидни и путиново-сталиниски елементи, или вечни политически маргинали като Йоло Денев. Изглежда като че ли целта му е никой да не си и помисля, че българите извън страната са извън статуквото в нея. Така че в крайна сметка протестът им, който трябваше да сваля „управляващата мафия”, предизвика коментари от типа: „Много ми прилича на организиран от управляващата мафия”.Според другата версия автоксенофобията в случая е разпалвана от българските медии. Те са представили протеста като жалък и безсмислен, първо са го натоварили със свръхочаквания, а после са го свели до нелепи детайли, без да се интересуват от главното – срещу какво се бори.На същото мнение е и основният му организатор Емил Русанов, който на острова издава вестник „Будилникъ”. Там той пише, че протестът е бил обект на масова атака от „продажните грантаджийски „медии“, дезинформиращи и манипулиращи”. Може и наистина така да го е почувствал, макар че определението „грантаджийски” в устата на човек от Лондон звучи като нашепнато от София.Така или иначе, този протест охлади надеждата, че българите в чужбина могат да се превърнат в политическа сила, която да влияе на живота в страната. А може би просто още е рано за подобни надежди... Въпреки че ако за политиката е така, за журналистиката не е. Скандалът със задържането на журналиста Димитър Стоянов от „Биволъ” и румънския му колега Атила Биро показа, че когато разследващата журналистика у нас има подкрепа отвън, получава много по-голяма публична акустика, достига до световни медии от мащаба на „Ню Йорк Таймс” и „Вашингтон пост” и принуждава местните институции – искат или не – да следват дневния й ред. Явно бъдещето й е на износ на теми и внос на резултати. Защото ако хората все още могат да се разделят на такива от тук и на такива от чужбина, думите проникват навсякъде.Коментарът на доц. Георги Лозанов по темите от изминалата седмица е от авторското му предаване \"Необичайните заподозрени\" на телевизия Bulgaria ON AIR.", "date": "2018.09.21", "title": "Българите в чужбина сами ли дискредитираха протеста си?"}
{"url": "https://offnews.bg/drugi/veselin-ovcharov-s-unikalen-svetoven-rekord-v-akrobatichnia-paraplaner-688494.html", "text": "България може да се похвали с нов световен рекорд в акробатичния парапланеризъм. Веселин Овчаров успя да подобри рекорда за най-голям брой последователни \"безкрайни превъртания\", като направи повече от 600.Така нареченото Infinity tumbling е изпълнение на различни фигури във въздуха, при които центробежните сили, влияещи върху човешкото тяло, могат да достигнат до 7G.Съчетанието е смятано за едно от най-трудните, а досегашният рекорд наброяваше 568 последователни превъртания. Овчаров вече е носител на световния рекорд и преди това си постижение.През 2015 година той, заедно със сърбинът Петар Лонкар и чехът Онджей Прохазка изпълняват за първи път в историята троен инфинити тъмблинг. Тогава тримата парапланеристи успяват да направят 126 превъртания в идеален синхрон.", "date": "2018.09.21", "title": "Веселин Овчаров с уникален световен рекорд в акробатичния парапланеризъм"}
