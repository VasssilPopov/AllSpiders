{"url": "https://offnews.bg/futbol/mama-mia-iuventus-razbi-udineze-s-6-2-667813.html", "text": "Хегемонът на Италия Ювентус през последните шест сезона тропна с крак и демонстрира шампионски дух срещу Удинезе при гостуването от 9-ия кръг на Серия А.\"Бианконерите\" спечелиха важното си гостуване с 6:2, а за капак от 26-ата минута играеха с човек по-малко, тъй като Марио Манджукич бе изгонен.Под проливен дъжд на \"Дачия Арена\" момчетата на Масимилиано Алегри показа страхотен характер, като напълно заслужено прекъснаха серията си от един месец без победа в шампионата. \"Старата госпожа\" нямаше победа в първенството от 23 септември, когато разпиля с 4:0 Торино в Дерби дела Моле.След това стигнаха до 2:2 с Аталанта в Бергамо, въпреки двата гола преднина и пропуснатата дузпа от Пауло Дибала в края, а миналата седмицата отстъпиха с 1:2 от Лацио на \"Алианц Стейдиъм\", като Дибала отново сбърка от бялата точка в 96-ата минута.Успехът бе седми за Юве, като доближи звездите на Алегри само на три точки от лидера Наполи и на точка от втория Интер. Грандът от Торино има вече 22 точки, докато Удинезе записа пета загуба в последните си шест двубоя от Серия \"А\", като остана с шест точки на 14-то място.Автогол на Самир в 14-ата минута, първият хеттрик на Сами Кедира (20, 59, 87), Даниеле Ругани (52) и Миралем Пянич (90) отбелязаха головете на \"бяло-черните\", докато Стипе Перица (8) и Данило (48) се разписаха за \"фриуланите\".", "date": "2017.10.22", "title": "Мама миа! Ювентус разби Удинезе с 6:2"}
{"url": "https://offnews.bg/futbol/shef-na-levski-hvali-grisha-ganchev-667796.html", "text": "Президентът на БК Левски Константин Папазов похвали собственика на ЦСКА Гриша Ганчев за смелостта, с която се опълчва на статуквото в българския футбол.Тити, който е отявлено синьо сърце, не скри болката си в студиото на Sportal.bg, че футболът ни се дирижира от Разград и изрази задоволството си, че най-сетне се е намерил човек в лицето на Ганчев, който да хвърли камък в блатото.Според Тити с действия зад кулисите собственикът на Лудогорец Кирил Домусчиев е пропуснал исторически шанс да се превърне в най-обичания спортен човек и меценат в България.\"Ако г-н Кирил Домусчиев не влияеше с допълнителни фактори в първенството, би трябвало да бъде най-обичаният спортен човек и спортен меценат, защото два пъти изведе български отбор в Шампионската лига. Има обаче тежка манипулация във всички комисии на БФС, всеки път се стимулира всеки отбор, който играе срещу Левски или ЦСКА.Трябва да е щастлив г-н Домусчиев, това е единствената задача на съдиите. Сега обаче се появи един човек, който е със страхотен характер, писах му съобщение: \"Твоите са най-големите т*шаци в държавата, моите са след твоите\". Това беше до Гриша Ганчев съобщение\", каза известният баскетбол спец и привърженик на \"сините\".Качествата на Ганчев бяха оценени и от бившия албански футболист на Литекс Албан Буши, който говори пред ТВ+. Според него пред собственика на ЦСКА няма непреодолими пречки.\"Ако иска, Гриша Ганчев може да постигне всичко. Той е опасен. Ако иска, може да вземе и Шампионската лига! Харесва ми, защото има сърце. Иска да печели навсякъде. Ако играеш и даваш всичко от себе си, нямаш никакви проблеми с него. Другите отбори трябва да имат страх от него\", коментира Буши, който е един от най-добрите чужденци, играли в родното първенство, който в момента води младежкия национален отбор на Албания.", "date": "2017.10.22", "title": "Шеф на Левски хвали Гриша Ганчев"}
{"url": "https://offnews.bg/obshtestvo/10-balgarski-grada-uchastvaha-v-initciativa-za-masovo-krashtene-na-nov-667795.html", "text": "Най-мащабното Свето кръщение на новородени деца в съвременната история на България се провежда в големите православни храмове на 10 български града. Сред тях са София, Пловдив, Варна и Бургас. Събитието бележи финала на кампанията за насърчаване на раждаемостта „Направи го за България” и се организира от Движение за национална кауза (ДНК), съобщава БНТ.Инициативата е под патронажа на Патриарх Неофит и Българската православна църква, които освобождават участниците в кръщението от задължителната такса за ритуала и даряват безвъзмездно кръщелните свидетелства. Повече от 1200 деца в цялата страна се включиха в инициативата. Над шест хиляди лева ще бъдат дарени на Фондация \"Искам бебе\".18 бебета бяха кръстени в катедралния храм „Света Троица\" в Русе. Родителите им споделиха, че са избрали да се включат в инициативата, защото така дават пример и насърчават раждаемостта.60 деца участваха в масова церемония в Пловдив. Тя започна в 11 часа в митрополитския храм \"Света великомъченица Марина\".Със средства от кампанията „Направи го за България\" само в Пловдив са били подпомогнати 150 семейства с репродуктивни проблеми. Местната община също финансира инициативата и затова днес като почетен гост на кръщенето е и кметът на града Иван Тотев.В София кръстници на някои от децата станаха известни лица като певицата Хилда Казасян и Андрей Арнаудов.", "date": "2017.10.22", "title": "10 български града участваха в инициатива за масово кръщене на новородени"}
{"url": "https://offnews.bg/obshtestvo/inspektciata-po-truda-proveriava-monasi-zemedeltci-667798.html", "text": "Инспекцията по труда в Кюстендил провери монасите от манастира \"Благовещение\" край с. Копиловци, които обработват около 800 декара земя под аренда. Проверката е била за това дали се спазва трудовото законодателство, съобщава БНР.Сега монасите прибират богата реколта от картофи, за което манастирът има сключени договори с няколко работници. Засега монасите не използват еднодневни трудови договори с наети в прибирането на картофите от около 100 декара площи работници. Кампанията с картофите ще приключи до 20-тина дни, а очакваните добиви са по около 4 тона от декар, каза йеромонах Висарион от светата обител.Монасите са на полето всеки ден ежедневно, а неангажираните с работата по прибирането на реколтата, участват в ремонтите на манастирския корпус.", "date": "2017.10.22", "title": "Инспекцията по труда проверява монаси земеделци"}
{"url": "https://offnews.bg/zvezdi/ed-shijran-razkaza-za-zavisimostta-si-kam-narkotitcite-667784.html", "text": " сподели, че зависимостта му към наркотиците и алкохола е пряко свързана с музикалната му кариера. Певецът разказа пред Daily Mail за проблема си и разкри подробности около, която преживя преди седмица.„Когато се ударих, си помислих: „това боли”, но станах и отидох в кръчмата. Чак на следващия ден в 5 сутринта се събудих от невероятни болки в ръцете и отидох в болницата”, разказва Шийрън.След посещението в болница се оказа, че певецът има фрактури и на двете ръце, заради което. Шийрън имаше огромно желание да се качи по-бързо на сцената, но лекарите му обяснили, че ако не се възстанови изцяло, има вероятност повече никога да не свири на китара.26-годишният музикант разказа, че за да помогне за възстановяването си, е намалил алкохола. Но той не е бил единственото изкушение за него.Шийрън разказа за наркотичната си зависимост.„Всички клопки, за които предупреждават, са истина. В началото беше по време на купон, когато си с приятели, но впоследствие започваш да го правиш и когато си сам. Именно тогава се отдръпнах от музиката и една година бях неактивен”, разказва певецът.Той споделя, че благодарение на неговата приятелка е успял да се отдръпне от наркотиците и вече се е изчистил от тази зависимост.„Не мога да пея, свиря или творя, когато съм под въздействието на каквито и да било наркотици. Затова и спрях да се занимавам с музика за цяла година. Най-много ми помогна моята приятелка. Ние живеем заедно и смятам, че тя беше най-голямата ми подкрепа”, споделя певецът.", "date": "2017.10.22", "title": "Ед Шийрън разказа за зависимостта си към наркотиците"}
{"url": "https://offnews.bg/sviat/petima-amerikanski-prezidenti-sabraha-sredstva-za-postradalite-ot-urag-667794.html", "text": "Всички петима живи предишни президенти на САЩ се събраха в инициатива за набиране на средства за пострадалите при урагани. Към Барак Обама, Буш баща и син, Бил Клинтън и Джими Картър индиректно се присъедини и настоящият американски президент Доналд Тръмп, който се появи в предварително записано видеообръщение.Бившите президенти се събраха на концерт в Рийд Арена в Тексас, на който бяха събрани повече от 31 млн. долара в помощ на пострадалите при ураганите Харви, Ирма и Мария. В обръщението си Тръмп се обърнал към своите предшественици, като им благодарил за подкрепата. В същото време Буш младши направи изказване от сцената, в което обаче името на Тръмп не било споменато нито веднъж, отбелязват световните агенции. В концерта участие взеха кънтри певецът Лий Грийнууд и Лейди Гага, която публикува своя снимка с петимата президенти. Повече от 60 хил. души дариха средства в благотворителната кампания, която ще придължи и през следващите дни във Флорида, Пуерто Рико и американскити Вирджински острови.Конзертът в събота не е първото събитие, на което се събират петимата президенти. За последен път те се събраха през 2013 година при откриването на библиотека в Тексас. ", "date": "2017.10.22", "title": "Петима американски президенти събраха средства за пострадалите от урагани"}
{"url": "https://offnews.bg/sviat/podkrepiani-ot-sasht-sirijski-opozitcioneri-prevzeha-naj-goliamoto-pet-667791.html", "text": "Сирийски бойци от подкрепяната от САЩ антиджихадистка коалиция са превзели от \"Ислямска държава\" най-голямото сирийско петролно находище \"Ал Омар\", съобщиха Ройтерс и Асошиейтед прес, цитирани от БТА.Отрядите на Сирийските демократични сили (СДС), в които главна роля играят местни кюрдски бойци, са в надпревара с подкрепяните от Русия сирийски правителствени сили кой ще завладее по-голяма част от богатата на петрол провинция Дейр аз Зур.Според Сирийския център за наблюдение на човешките права проправителствените сили са се изтеглили от района, след като се били подложени снощи на силен обстрел от джихадистите от \"Ислямска държава\". Това помогнало на силите на СДС да контраатакуват и да овладеят петролното поле. От СДС съобщават, че правителствените сили са на три км от петролното поле.От Дамаск няма официален коментар до момента.", "date": "2017.10.22", "title": "Подкрепяни от САЩ сирийски опозиционери превзеха най-голямото петролно находище в Сирия"}
{"url": "https://offnews.bg/zdrave-i-krasota/7-faktora-koito-ni-prechat-da-otslabvame-667797.html", "text": "Честите тренировките и правилното хранене не винаги са достатъчни за свалянето на килограми. Ако не постигнете правилната комбинация между двете, не можете да постигнете желания ефект, пише Time. Изданието посочва 7 фактора, които пречат в усилията за намаляване на теглото. 1. Не се храните правилноАко не губите тегло, най-вероятно не се храните правилно. Някои хора съсредоточават цялата си енергия върху изгарянето на калориите и не отделят време, за да разерат какво представляват те.Диетата е най-малко 80% от отслабването. Храната, която трябва да приемате, зависи много от метаболизма ви, затова трябва да се храните само с качествени храни. Когато тренирате по-усилено, приемайте повече въглехидрати, но ако почивате, приемайте леки храни. Избягвайте тестените храни и захарта.2. Ядете прекалено многоАко сте на диета от дълго време, но не отслабвате, то най-вероятно се храните прекалено много. За да намалите теглото си, трябва да приемате по-малко калории, отколкото горите на ден. Яжте, когато сте гладни и се хранете бавно, за да избегнете приемането на повече храна, отколкото е нужна на организма ви.3. Правите прекалено много кардио упражненияТези упражнения са важна част от тренировката, но ако се съсредоточавате прекалено много върху тях, вие принуждавате тялото ви да задържа калории. Причината е, че кардио упражненията се възприемат от организма като продължително ходене и всеки следващ път, когато тренирате, тялото ви ще задържа калории, за да се запаси с достатъно енергия за продължителното „ходене“.4. Не вдигате тежестиНай-добрият начин за отслабване е да изградите чиста мускулна маса. Колкото повече мускули има тялото ви, толкова повече мазнини ще гори, а това се постига с повече силови упражнения. Ако не искате да намалите карио тренировките, опитайте се да добавите силови упражнения към тях. Тези тренировки са много по-ефективни за насърчаването на хормоните, които са насочени към упоритите мазнини.5. Не тренирате достатъчноСериозна пречка са редките тренировки. Те не трябва трябва да зависят от времето, а от интензитета на тялото ви.Тренирайте колкото можете по-често. Няма нужда всеки ден да тренирате продължително, но ако правите упражнения по-често, ще активирате ефекта „afterburn“, който поддържа обмяната на веществата ви за 24-48 часа след това.6. Не си отделяте време за възстановяванеКогато постигнете ефекта „afterburn“ и наистина усещате резултата от усилията ви на следващия ден, трябва да се съсредоточите върху друга мускулна група и да тренирате само нея. Или тренирайте всички си мускули заедно и на следващия ден просто направете няколко леки упражнения.Възстановяването и почивката често са по-важни от самата тренировка, тъй като по време на почивката се изгарят повечето мазнини.7. Тялото ви е под твърде голямо напрежениеУпражненията са стрес за тялото ви. Ако не му дадете достатъчно време да се възстанови, ще започнете да произвеждате прекомерно количество кортизол - хормон на стреса. Кортизолът е важен при работа, тъй като участва в процеси, които дават на мускулите ви енергията, необходима за движението. Ако в тялото ви има кортизол за по-дълъг период от време, то започва да трупа мазнини. Но не само тренировките са стрес за тялото ви. Уверете се, че поддържате психическото и емоционалното си здраве в унисон със физическото здраве.", "date": "2017.10.22", "title": "7 фактора, които ни пречат да отслабваме"}
{"url": "https://offnews.bg/obshtestvo/novata-sedmitca-idva-s-niski-temperaturi-i-dazhd-667793.html", "text": "Новата седмица идва с понижение на температурите и валежи, които първоначално ще са в Западна Българиякато постепенно ще обхванат и цялата страна.Синоптиците очакват на места валежите да бъдат интензивни, придужени с гръмотевици. Температурите ще паднат рязко с близо 10 градуса. Очакваните температури ще варират между 9 и 14 градуса. Най-дълго времето ще се запази сравнително топло и без валежи в източната част на страната, като очакваната промяна ще започне във вторник. Над планините ще е облачно, като валежите там ще преминат в сняг на височина над 2500 метра. До края на откомври средните месечни температури се очаква да бъдат малко по-ниски от нормалните за сезона. Валежите ще са в рамките на нормалните количества. Ноември се очаква да бъде малко по-топъл с валежи, нормални за сезона. Очакванията са през декември да има повече валежи и температури близки до средните.", "date": "2017.10.22", "title": "Новата седмица идва с ниски температури и дъжд"}
{"url": "https://offnews.bg/tenis/grigor-dimitrov-ne-uspia-da-specheli-trofeia-v-stokholm-667800.html", "text": "Най-добрият ни тенисист Григор Димитров пропусна възможността да спечели четвърта титла за сезона, след като отстъпи във финала на турнира в Стокхолм пред аржентинеца Хуан Мартин дел Потро с 4:6, 2:6.Така Кулата от Тандил защити трофея си от миналата година и прекъсна серията от две поредни загуби от българина. За Григор обаче остава \"утехата\", че в шведската столица спечели необходимите точки за участие във финалния Мастърс в Лондон.Първи сетГригор Димитров изпита проблеми със сервиса още в първото си подаване, но успя да го спечели, макар и трудно. След това двамата тенисисти спечелиха следващите си подавания, за да се стигне до петия гейм, когато Дел Потро постигна пробив. Димитров не успя да го върне, макар да стабилизира сервиса си и аржентинецът спечели първия сет с 6:4.Втори сетДвамата тенисисти взеха първите си подавания, след което Дел Потро стигна до ранен пробив след неуспешно излизане на Григор на мрежата и непредизвикана грешка на българина. Григор беше близо до връщане на пробива в четвъртия гейм, но не успя да прехвърли мрежата и след сгрешен ретур спаси гейма за Дел Потро. В седмия гейм обаче аржентинецът постигна втори пробив и след това безпроблемно сервира за успех в сета и мача.", "date": "2017.10.22", "title": "Григор Димитров не успя да спечели трофея в Стокхолм"}
{"url": "https://offnews.bg/temida/sadat-osvobodi-vlado-platcentata-toj-poiska-prokuraturata-da-mu-se-iz-667802.html", "text": "Софийският районен съд освободи Владимир Стоянов, познат още като Владо Плацентата, .Стоянов се прочу, след като  в болница Шейново. Причината - тя отказала да му предостави плацентата на новородено. Самият той твърди, че знае каква е рецептата за дълголетие.Към момента той е задържан по обвинение за незаконно притежание на оръжие. Оказва се, че Стоянов има дълго криминално досие. В неделя държавното обвинение поиска той да остане в ареста за постоянно, а Стоянов настоя прокуратурата да му се извини, тъй като срещу него нямало доказателства. Незаконната пушка, в чието притежание той е обвинен, е открита преди години по време на разследване срещу него за укриване на мигранти.Според прокурора обаче всички събрани до момента доказателства сочат именно него за извършител, заедно със свидетелските показания на чужденци.Стоянов държал оръжието и произвеждал изстрели с него. Балистичната експертиза сочи, че пушката е действаща и може да нанася поражения, уточняват от прокуратурата.Според Владимир Стоянов обаче свидетелските показания били от „трима така наречени свидетели, които не са видели нито придобиване, нито държане на оръжие”, а съдът не трябвало да приема такива показания като адекватни.По думите му, свидетелите не били със статут на граждани на България и не можели да бъдат свидетели, а процедурата по разпознаване не била спазена.Според него нямало данни чужденците и полицаите да говорят английски език със сертификати, а мигрантите не говорели български.Затова Стоянов обвинява полицаите в лъжа, а следствието и прокуратурата – че ги подкрепят.По думите му няма пръстови отпечатъци, както и връзка между него и пушката, което показвало, че няма смисъл от задържане под стража.Стоянов е осъждан два пъти – за грабеж и притежание на наркотици, и незаконно преминаване на границата, като е реабилитиран и по двете, стана ясно още днес.Според прокуратурата Стоянов е изградил трайни престъпни навици, има 5 висящи дела за извършване на умишлени престъпления, част от тях за упражняване на сила или принуда.Обвиняемият отново се появи с маска и шапка на заседанието. Съдът го помоли няколко пъти да махне маската, за го разбира по-добре. Той обаче така и не се съгласи, за да запазел личното си пространство.", "date": "2017.10.22", "title": "Съдът освободи Владо Плацентата, той поиска прокуратурата да му се извини"}
{"url": "https://offnews.bg/futbol/totnam-razgromi-livarpul-za-kef-na-berbatov-667807.html", "text": "Тотнъм разгроми Ливърпул с 4:1 на \"Уембли\" в двубой, който се превърна в исторически поради факта, че стана най-посетената среща в историята на Висшата лига.Точно 80 827 зрители изгледаха мача на живо, като един от тях бе легендата на световния футбол Диего Марадона. Задочно двубоят изгледа и бившият ас на Тотнъм Димитър Бербатов, който си пусна снимка във Фейсбук как следи срещата по телевизията.С този успех Тотнъм се изравни по точки с Манчестър Юнайтед. Отборът на Ливърпул, който отново се представи катастрофално в защита, вече изостава на 12 точки от лидера Манчестър Сити и има отрицателна голова разлика.Хари Кейн (4, 56) отново блесна с два гола, а Сон Хюн-Мин (12) и Деле Али (45) добавиха другите попадения за лондончани. Мохамед Салах (24) отсрами гостите.Тотнъм нямаше победа над Ливърпул в последните девет мача в Премиър лийг между двата тима.", "date": "2017.10.22", "title": "Тотнъм разгроми Ливърпул за кеф на Бербатов"}
{"url": "https://offnews.bg/futbol/fenove-na-minior-izrevaha-ot-tcenite-v-treta-liga-667804.html", "text": "Фенове на Миньор Перник се оплакаха от високите цени, наложени от ръководството на третодивизионния ЦСКА 1948, за двубоя от 12-ия кръг на Югозападна Трета лига, който се изигра днес на стадиона в Драгалевци.Хит в социалните мрежи стана снимка на пропуските с различни цени за гости и домакини. Оказва се, че любителите на футбола от Перник са плащали по 10 лева, докато тези на домакините - по 3,50.Естествено, право на домакините е да определят цените, но доколко честна е разлика от 300%. \"Нашият клуб предлага и билети на цени 3,50 лева и 2,50 лева. Първите са за хора над 62 години, а вторите за подрастващи под 18 години\", обясниха домакините в отговор на оплакванията от страна на пернишките фенове.Високите цени не спряха феновете от Перник, като над 200 от тях подкрепяха любимците си. Това обаче не бе достатъчно, тъй като отборът им отстъпи с 1:2.Головете за играчите на Валентин Илиев реализираха юношите на ЦСКА Герман Петров (2) и Йоан Маринов (49). Единственото попадение за “чуковете” от Перник заби Кристиян Ковачев (51).С този успех ЦСКА 1948 събра актив от 32 точки, с четири повече от втория Вихрен (Сандански). Миньор пък е на шеста позиция с 20 точки. В следващия кръг \"червените\" гостуват на Чавдар (Етрополе), а \"чуковете\" са домакини на Рилски спортист.", "date": "2017.10.22", "title": "Фенове на Миньор изреваха от цените в Трета лига"}
{"url": "https://offnews.bg/sviat/mazh-vze-zalozhnitci-v-britanskia-grad-nanijtan-667803.html", "text": "Британската полиция е вдигната на крак заради въоръжен мъж, за който към момента се знае, че е взел заложници, съобщава Би Би Си. Инцидентът е станал в Нънийтън, който е на изток от Бирмингам. Акцията се провежда в парка \"Бермуда\", уточнява БНТ.По непотвърдени от властите данни въоръженият е взел заложници в зала за боулинг. По данни на в. „Сън” неизвестният държи хора в клуб MFA (Ем Еф Ей), а над зоната на инцидента кръжи полицейски хеликоптер. Органите на реда са блокирали входа за киносалона „Одеон”, детска площадка и фитнес зала.30 служители на реда са пристигнали на местопроизшествието.Според „Дейли мейл” престъпникът държи двама души.Няма пострадали при продължаващата заложническа криза в централна Англия. От местната полицията заявиха, че не става дума за терористичен акт, съобщава БНР.Стотици хора са били по време на инцидента в комплекса, където има кино, фитнес зала, голяма детска площадка и заведения за хранене. Някои от тях са били евакуирани в хотел наблизо, други все още се намират в комплекса. ", "date": "2017.10.22", "title": "Мъж взе заложници в британския град Нънийтън"}
{"url": "https://offnews.bg/obshtestvo/zhiteli-na-stolichnia-kvartal-lozenetc-protestiraha-zaradi-stroezha-na-667810.html", "text": "Жители на столичния квартал \"Лозенец\" излязоха на протест заради строежа на 120-метрова сграда на улица „Златен рог“.Те настояват -а бъде спазена височината от 26 метра за ново строителство в района, като се опасяват, че новата сграда ще усложни трафика и ще закрие изгледа на съседните кооперации, съобщава БНТ.Хората недоволстват и от идеята, че през близката градинка ще минава улица заради бъдещия строеж. Той е започнат по специална технология и ще е два пъти по-висок от така наречения \"Японски хотел\".По информация на инвеститора сградата ще е жилищна на 34 етажа. На протеста дойдоха и привърженици на новият строеж, според тях сградата ще допринесе за развитието на София.", "date": "2017.10.22", "title": "Жители на столичния квартал Лозенец протестираха заради строежа на небостъргач"}
{"url": "https://offnews.bg/obshtestvo/protest-zaradi-namereniata-za-dobiv-na-gaz-v-dobrudzha-667792.html", "text": "Жители на Генерал Тошево отново излязоха на протест срещу инвестиционното намерение за добив на природен газ в землищата на 18 села от района, съобщава БНР.С надути клаксони и форсирани двигатели стотици мотори и автомобили потеглиха от Генерал Тошево към село Кардам, където са се събрали още протестиращи. Те възнамеряваха да затворят половината от път 2-29, водещ към ГКПП „Йовково“, но от Агенция „Пътна инфраструктура“ не им дадоха разрешение, затова протестиращите решиха да се движат по пътя без да спират.Подписката, която беше разпространена от Инициативния комитет срещу добива на природен газ в Добруджа, вече е събрала над 4000 подписа, тече петиция и в интернет. Целта на протестиращите е инвестиционните намерения за добив на природен газ да бъдат преустановени.Инвеститорите предвиждат изграждането на 5 площадки и 41 сондажа. Хората са категорични, че няма да го допуснат и искат държавата да се намеси. „Добруджа няма да се предаде“ е основното мото на протестиращите.Другата седмица продължават обществените обсъждания в селата от община Генерал Тошево с местното население и експерти от фирмата инвеститор.Предишният протест беше на 19 октомври. Хората са притеснени, че водата и въздухът ще бъдат замърсени, а основният поминък в региона - земеделието, ще бъде унищожен. На 1 ноември ще започне процедурата за свикване на референдум дали в Добруджа да има проучвания и добив на природен газ, обяви тогава кметът на общината Валентин Димитров.", "date": "2017.10.22", "title": "Протест заради намеренията за добив на газ в Добруджа"}
{"url": "https://offnews.bg/futbol/palaviat-sadijski-shef-ot-montana-karal-mlada-referka-da-se-sablicha-p-667801.html", "text": "Жертвата на жестокия секс скандал, който разтърси родния футбол - кандидат-футболната съдийка Теодора Тодорова  разказа подробности около атаките на областния шеф БФС в Монтана – Ангел Стоянов. Тя сподели защо и как е действала и изрази разочарованието си от липсата на подкрепа и разбиране в първите дни след избухването на скандала.\"От самото начало той беше мъж, който просто иска връзка с жена. После се превърна в мой шеф. От него ми зависеше професията. Мечта ми е да съм футболен съдия, а покрай футбола се запознах с Ангел Стоянов. Той беше председателя на Областния съвет на БФС в Монтана. Понеже не се познавахме и не знаеше как ще реагирам, започна с нещо от сорта \" много си интересна като личност...\", \"за теб може да се измисли нещо...\". Тогава съпругът ми каза - Този те сваля и ще имаме проблеми с него. Издържах без грешка теста, но нарядите и излизането на терен зависеха от него. Не бях пусната нито веднъж, а той каза,, че причината е, че съм обвързана с клуба. Това е така,  но и други съдии бяха обвързани по този начин, а за тях не беше проблем.Причината е, че толкова месеци не получи това, което иска. Каза ми какво е то на служебен обяд - иска неангажираща сексуална връзка, на което останах безмълвна. Той усети притеснението му и ми даде срок да си помисля. Започна да ми звъни и да ми пише СМС-и. Заплаши ме, че съм стара, за да стана съдия. Много внимавах къде се виждаме с него, исках да има други хора наоколо. Разбрах, че колкото съм по-груба с него, толкова повече пречки ще ми създава. Започна да ми налага психически тормоз. Искаше да меря екипировката пред него. Прибирах се разплакана вкъщи и това отношение започна да ми омръзва. През ден ми искаше снимки (голи), които отказвах да правя. Знаеше, че не го спирам, защото съм зависима.Много бях наранена от всички коментари, след като разкрих цялата история. Започнаха да ме обвиняват, но никой не обърна внимание на злоупотребата му със служебно положение. Жертва съм. Българките са склонни да си мълчат за такива неща, защото ги е страх да се опълчат срещу човека с власт. Може би ги е страх, че обществото  няма да ги подкрепи\", разказа футболната съдийка Теодора Тодорова пред камерата на Нова телевизия.", "date": "2017.10.22", "title": "Палавият съдийски шеф от Монтана карал млада реферка да се съблича пред него"}
{"url": "https://offnews.bg/obshtestvo/stotitci-se-prostiha-s-d-r-evgenij-zhelev-667799.html", "text": "Близки, приятели и жители на Стара Загора се протиха с д-р Евгений Желев. Бившият здравен министър  в с. Ездач. Поклонението беше в сградата на старозагорската опера, а пред сградата общинският духов оркестър изпълнява траурни мелодии, докато хората чакаха на опашка, съобщава БНТ.Сред първите, които се поклониха пред тленните останки на доктора, беше неговият приятел президентът Георги Първанов. Опело отслужи Старозагорският митрополит Киприян.Тази вечер приятелите му ще пуснат в негова памет 1000 фенера над Стара Загора.Евгений Желев беше специалист по ортопедия и травматология.През 1999 г. беше избран за кмет на Стара Загора като независим кандидат, подкрепен от БСП. Четири години по-късно той беше избран за втори мандат.Желев беше здравен министър в кабинета на Сергей Станишев между 2008 и 2009 г.Той беше член на висшия съвет на БСП и депутат от БСП в 41-вото Народно събрание. След това се прехвърли към АБВ.", "date": "2017.10.22", "title": "Стотици се простиха с д-р Евгений Желев"}
{"url": "https://offnews.bg/politika/desnite-se-obediniavat-sreshtu-oligarhiata-667808.html", "text": "ДСБ, \"Да, България\", ДЕОС, \"Зелените\" и БЗНС ще направят общо обединение срещу \"завладяната държава\". Проектът беше представен на форум.\"Имаме фиктивно съществуване на разделение на властите\", обяви лидерът на ДСБ Атанас Атанасов, цитиран от в. \"Сега\".\"Монополизират се основните отрасли на икономиката. Гръбнакът на демократичната държава е унищожен. Парите от обществените поръчки се раздават на приближените. Част от модела е контролираната корупция, корупцията е повсеместна днес\", коментира лидерът на тъмносините. \"Олигархията днес е движеща сила на прогреса. Поддържа се репресивна машина за елиминиране на неудобните на властта. Ето това имаме на терен в България\", изтъкна Атанасов. Той посочи, че десните трябвало да отлеят фундамента, за да поискат властта и да отвоюват държавата.Лидерът на \"Да, България\" Христо Иванов посочи на свой ред, че се създавало усещане за безалтернативност благодарение на пропагандната машина. Той коментира, че в България се е възцарило мълчание за борба с корупцията, засилват се антидемократичните практики. Не спира инвестирането в пропагандата и това води до нарастващ страх в хората. Според десния политик е необходим челен сблъсък с модела на управление на държавата в момента. \"Трябва да се конфронтираме с управлението на страха\", обяви Иванов и настоя десницата да се подготвя за предсрочни избори.", "date": "2017.10.22", "title": "Десните се обединяват срещу олигархията"}
{"url": "https://offnews.bg/sviat/hiliadi-v-portugalia-protestiraha-sreshtu-neefektivnite-merki-sreshtu-667773.html", "text": "Хиляди хора излязоха по улиците на няколко града в Португалия вчера, за да изразят тъгата и гнева си, породени от неспособността на правителството да предотврати горските пожари, които тази година отнеха живота на над 100 души, съобщи Франс прес, цитирана от БТА.В Лисабон, Порто и други населени места се проведоха мълчаливи протести, организирани във \"Фейсбук\". \"Достатъчно! Твърде много загинали, твърде много разруха\", гласяха много плакати, а някои протестиращи призоваха за оставка на правителството.\"Държавата признава отговорността си\", заяви министър-председателят Антониу Коща на пресконференция вечерта, след заседание на министерския съвет, на което той представи серия от мерки за предотвратяване на подобни катастрофи в бъдеще и обеща над 400 милиона евро помощи.Португалия бе засегната тази година от най-смъртоносните пожари в историята си, които взеха 64 жертви през юни в района на селището Педрогау Гранд, на около 100 км северно от Лисабон, и още 44 жертви на 15 и 16 октомври в северната и централната част на страната.", "date": "2017.10.22", "title": "Хиляди в Португалия протестираха срещу неефективните мерки срещу пожари"}
{"url": "https://offnews.bg/futbol/futbolat-v-efir-dnes-667777.html", "text": "Още не са отшумели емоциите от вълнуващото дерби между Левски и ЦСКА и феновете на футбола ще бъдат ударени от нова мощна доза от любимата игра.Днес ефирът предлага огромен избор от мачове от Холандия, Германия, Англия, Франция, дори и от далечен Китай. Родната Първа лига също ще бъде представена с две срещи.13,30 ч \"Айндховен\" - \"Хераклес\" Mtel sport 114,00 ч \"Ипсуич\" - \"Норич\" Диема спорт14,30 ч \"Кьолн\" - \"Вердер\" Евроспорт 214,35 ч \"Гуанчжоу Евъргранде\" - \"Гуйчжоу\" Mtel sport 215,30 ч \"Евертън\" - \"Арсенал\" Диема спорт15,30 ч \"Фейенорд\" - \"Аякс\" Mtel sport 216,00 ч \"Торино\" - \"Рома\" Ринг 16,00 ч \"Ница\" - \"Страсбург\" Нова спорт16,30 ч \"Фрайбург\" - \"Херта\" Eвроспорт 216,30 ч ЦСКА (М) - \"Зенит\" Mtel sport 217,15 ч \"Верея\" - \"Септември\" Диема спорт17,15 ч \"Селта\" - \"Атлетико\" F+18,00 ч \"Тотнъм\" - \"Ливърпул\" Диема спорт 218,00 ч \"Троа\" - \"Лион\" Нова спорт19,00 ч \"Волфсбург\" - \"Хофенхайм\" Евроспорт 219,00 ч \"Удинезе\" - \"Ювентус\" Ринг19,30 ч \"Витоша\" - \"Берое\" Диема спорт19,30 ч \"Леганес\" - \"Атлетик\" F+19,30 ч \"Динамо\" (К) - \"Шахтьор\" Mtel sport 221,45 ч Реал Мадрид - \"Ейбар\" Sport+21.45 ч \"Лацио\" - \"Каляри\" Ринг22,00 ч \"Марсилия\" - \"Пари СЖ\" Нова спорт23,00 ч \"Реал Солт Лейк\" - \"Канзас С\" Евроспорт 2", "date": "2017.10.22", "title": "Футболът в ефир днес"}
{"url": "https://offnews.bg/evropa/katalunia-gotvi-da-obiavi-nezavisimost-predi-ispania-da-otneme-avtonom-667774.html", "text": "Президентът на Каталуния Карлес Пучдемон подготвя едностранно провъзгласяване на независимост на областта от Испания на 23 октомври, съобщава вестник \"Конфиденсиал\", цитиран от БГНЕС. Не е известно как ще бъде обявено отделянето от Испания, не е изключено свикването на извънредно заседание на регионалния парламент за \"анализ на сегашната политическа ситуация\".Каталунските власти искат да провъзгласят независимост преди испанският Сенат (горната камара на парламента) да одобри мерките на централното правителство за ограничаване на самоуправлението на региона.Решението на испанския премиер Мариано Рахой да поиска от Сената разпускане на регионалното каталунско правителство и да го постави под опеката на Мадрид, е \"най-страшното нападение срещу институциите и народа на Каталуния след военната диктатура на Франсиско Франко\", каза вчера Пучдемон в телевизионно обръщение към каталунските граждани.\"Призовавам парламентът да се събере на пленарно заседание, на което ние, представителите на гражданския суверенитет, да вземем решение как да действаме в отговор на този опит за ликвидиране на нашето правителство и нашата демокрация\", каза регионалният каталунски лидер.Той не препоръча изрично на регионалния парламент да гласува за едностранно обявяване на независимост. Но според Асошиейтед прес казаното от него е завоалирана заплаха, че проспериращата автономна област в Североизточна Испания ще обяви независимост.\"Налагането на форма на управление, която не отговаря на избора на гражданите. . . е несъвместимо с правовата държава\", каза Пучдемон.Той се обърна към европейците на английски с думите \"европейските ценности\" са \"в опасност\". След това предупреди испанците, на кастилски, че могат да очакват \"още злоупотреби\".Мадрид иска да поеме всички управленчески лостове в Каталуния, от местната полиция \"Мосос д'ескуадра\", през обществените радио и телевизия, до регионалния парламент.Вчера близо 450 хиляди души излязоха на протест в Барселона часове след решението на правителството на Испания да свали регионалното правителство и да насрочи нови избори до 6 месеца.", "date": "2017.10.22", "title": "Каталуния готви да обяви независимост преди Испания да отнеме автономията ѝ"}
{"url": "https://offnews.bg/obshtestvo/10-mln-struva-isliamat-u-nas-glavnoto-miuftijstvo-ne-znae-kolko-bg-i-667778.html", "text": "„За цялостната поддръжка на ислямското вероизповедание у нас са необходими 10 милиона лева годишно”. Това заяви в студиото на „Събуди се” по телевизия \"Нова\" главният секретар на Главното мюфтийство Джелал Фаик.Той гостува в предаването, за да коментира предлаганите законопроекти в сферата на вероизповеданията и в частност борбата с радикалния ислям. Според патриотите чрез чуждестранно финансиране, най-вече от страна на Турция, се прокарва радикален ислям в страната.Законопроектите предвиждат .Министърът на отбраната Красимир Каракачанов заяви, че предлага още имамите да се обучават в България във факултет към Софийския университет или във Висш мюсюлмански съвет.Според Фаик държавата не дава достатъчно пари за вероизповеданията, което налага нуждата от чуждестранно финансиране. Ако пък държавата реши да финансира исляма у нас, ще трябва да заделя 10 милиона годишно - за заплати, поддръжка на духовни училища и други.„Не сме позволили да се прокара радикален ислям и Главното мюфтийство е една превенция за това”, увери Фаик. Според него изказванията на Патриотите „сеят раздор и омраза в обществото”.\"Езикът на Каракачанов сее омраза и разделение в обществото, той наистина и некомпетентен, трябва да се смени съветниците по религиозните въпроси. Той не е вещо лице в тази сфера\", категоричен е Фаик.По данни огласени от него, съгласно договор от 1998 г. между България и Турция в страната ни периодично идват имаме от Турция, но техният брой не надвишава 10, \"на фона на 400 чужди проповедници\", каза Фаик, \"те проповядват традиционния и познат ислям”.\"Нямаме точа бройка за това колко от българските имами са завършили в чужбина. В Главното мюфтийство се представя диплома, когато те ще работят в там\", каза той.", "date": "2017.10.22", "title": "10 млн. струва ислямът у нас, Главното мюфтийство не знае колко бг имами са завършили в чужбина"}
{"url": "https://offnews.bg/obshtestvo/samo-za-denonoshtie-3-zaginali-i-2-s-opasnost-za-zhivota-sled-katastr-667782.html", "text": "Трима са загинали и двама са с опасност за живота при транспортни произшествия за последните 24 часа в страната. Това съобщиха от МВР. Общо 16 души са ранени, а инцидентите са 15.За последното денонощие в София са станали 130 леки произшествия и две тежки, като двама са били ранени.", "date": "2017.10.22", "title": "Само за денонощие: 3 загинали и 2 с опасност за живота след катастрофи на пътя"}
{"url": "https://offnews.bg/sviat/osvobodiha-navalni-sled-20-dni-arest-667786.html", "text": "Руският блогър и опозиционер Алексей Навални бе освободен след 20 дни административен арест от московския център за задържане заради това, че е  срещу президента Владимир Путин, съобщиха ТАСС и Франс прес, цитирани от БТА.\"Привет! Излязох от затвора\", е написал Навални в Инстаграм в пост, придружен с негова снимка на улицата. Полицията организира освобождаването му по такъв начин, че да избегне тълпата журналисти, чакащи пред ареста, посочва АФП.Навални, който обяви намерение да се кандидатира за президентските избори през март 2018 г., добавя, че е \"готов за работа\" и ще замине тази вечер в Астрахан, за да участва в опозиционен митинг, за който местната власт е дала разрешение.В поста в Инстаграм 41-годишният блогър, който се бори срещу корупцията, съобщава със задоволство, че докато е бил в ареста, е прочел 20 книги, научил е няколко думи на киргизки и е изпил 80 литра чай.Вчера негови симпатизанти окачиха на мост близо до Кремъл транспарант с думите: \"Време е да се отървем от Путин и да изберем Навални\".Навални бе задържан на 29 септември край дома си в Москва, след като полицията му състави протокол за административно нарушение за това, че призова чрез Фейсбук свои привърженици да излязат на неоторизиран митинг в Нижни Новгород.", "date": "2017.10.22", "title": "Освободиха Навални след 20 дни арест"}
{"url": "https://offnews.bg/futbol/kiril-despodov-lasna-kato-kosmonavt-667780.html", "text": "Нападателят на ЦСКА Кирил Десподов стана обект на шегите на феновете на Левски заради думите след дербито на \"Васил Левски\" вчера, завършило 2:2.Таранът се появи в игра като резерва, но не успя да разчупи синия бетон, което предизвика реакция от негова страна пред репортерите.“Ако това е футбол, който Левски игра, аз съм космонавт. За мен те не показаха нищо. Чакаха отзад и разчитаха на статични положения. Ако вкарат - вкарат, само да не им вкарат гол. След мача се радваха все едно са победили с 5:0\", каза Десподов и в отговор няколко часа по-късно в групата \"Сектор Б се забавлява\" се появи негов колаж в скафандъра на космонавт.\"Дерби е. Да излезеш и да играеш и да се браниш 90 минути. Да не ти вкарат гол… Те са гранд, но както и да е. Техният треньор така е решил”, каза още Десподов.", "date": "2017.10.22", "title": "Кирил Десподов лъсна като космонавт"}
{"url": "https://offnews.bg/obshtestvo/radev-pravi-opit-da-smeni-shefa-na-nso-667785.html", "text": "Президентът Румен Радев иска да смени началника на НСО.Държавният глава иска настоящия шеф на Националната служба за охрана Ангел Антонов да бъде заменен от полицая Тодор Гребенаров, предаде . Гребенаров в момента е зам.-шеф на полицията с ресор \"Охранителна полиция\".Радев вече е сезирал правителството за промяната. Според вестника Радев не харесва начина, по който Антонов управлява службата и кадровата му политика. От него са се оплакали няколко политици и държавници, допълва изданието.Към момента от президентството отказват да коментират информацията. От администрацията на държавния глава я определят като слух. Правителствената пресслужба и от пресцентъра на НСО също не потвърждават. По информация на OFFNews обаче има правни недомислици при назначението на Антонов, които са изцяло от правен характер. Бившият началник на Националната полиция беше назначен през 2014 г. с указ на президента Росен Плевнелиев. По това време НСО работеше по правилник, според който началникът ѝ няма мандат. През 2015 г. беше приет специален закон, според който обаче мандатът на началника на НСО е 5 години. На практика Ангел Антонов не е назначен с втори указ според изискванията на действащия закон. Получава се така, че той е назначен по старите правила, а след като е в заварено положение би трябвало да бъде преназначен.Случаят напомня този с председателя на ДАТО, за който към момента няма издаден указ, официализиращ назначението му. Според юристи това може да постави под съмнение и правната стойност на подписаните от него разрешения за прилагане на СРС. На практика това важи и за началника на НСО и легитимността на решенията, които са взети за охрана на ВИП лица.Друга причина за намерението на президента да смени Антонов е и , по която той беше назначен.В същото време лансираната версия за кандидатурата на Тодор Гребенаров влиза в противоречие с изискването той да бъде назначен на военна служба като началник на НСО. За това той трябва да бъде приравнен по звание според действащ акт на Министерски съвет и така от цивилен да получи военни пагони. За да изпълни това условие обаче, той би трябвало да е част от резерва на МВР.", "date": "2017.10.22", "title": "Радев прави опит да смени шефа на НСО"}
{"url": "https://offnews.bg/zimni/skiorite-ni-propuskat-starta-na-sezona-667781.html", "text": "Българските скиори ще пропуснат старта на сезона за световната купа, който е идния уикенд по традиция австрийския курорт Зьолден.И двамата ни състезатели, които имаха шанс да се появят сред най-добрите - Алберт Попов и Камен Златков, се възстановяват от контузии и са по-назад от необходимото в подготовката си, информира \"24 часа\".Заради това бе преценено, че няма смисъл да се рискува с тяхното участие. Иначе всичко в австрийския курорт е готово за старта на сезона, като снегът е достатъчно въпреки високите температури.Доста хора ще пропуснат обаче състезанието заради контузии и това включва Линдзи Вон и Марсел Хиршер. Сезонът в ските е изключително важен, защото е предолимпийски и доста за квотите зависи от него. България ще се бори за три при мъжете и една при жените.", "date": "2017.10.22", "title": "Скиорите ни пропускат старта на сезона"}
{"url": "https://offnews.bg/protesti/politcaite-otnovo-na-protest-za-po-visoki-zaplati-667775.html", "text": "Полицаите отново излизат на протест днес.Протестът е организиран от Синдикална федерация на служителите в МВР (СФСМВР). Надсловът е \"За достойно заплащане\".Те искат 15% увеличение на заплатите си още от тази година със задна дата и промени в Закона за МВР.Държавата вече преведе 17 милиона лева за униформи на полицаите. Вътрешният министър Валентин Радев обяви, че ръководството на МВР се вслушва в исканията им и се водят преговори с Министерството на финансите.В 12:30 часа. Шествието ще тръгне от градинката до сградата на МВР и ще приключи пред Народното събрание, предаде БНТ. В 13:00 часа пред НС ще започне протестният митинг. Това не е първи протест на полицаите с искане за по-добро заплащане и условия на работа. В началото на лятото и през есента отново се проведоха организирани събития, а от СФСМВР заявиха, че са категорични, че няма да спрат с исканията докато те не се изпълнят.", "date": "2017.10.22", "title": "Полицаите отново на протест за по-високи заплати"}
{"url": "https://offnews.bg/112/bashta-i-sin-ubiti-sled-masov-boj-v-diskoteka-v-starozagorsko-selo-667789.html", "text": "Масов бой в дискотека в село Паничерево завърши с две жертви, съобщи БНТ.Две групи се сбили и използвали ножове, в резултат на което двамата души са били ранени смъртоносно и са починали на място.След побоя други двама са били откарани в болница, но след преглед е установено, че са с леки наранявания и са изписани за домашно лечение.По информация на БГНЕС враждата избухнала между две групи от Нова Загора и село Николаево. Мелето е започнало вътре в заведението, след което се е пренесло навън. Именно там загиват двамата души, които са баща и син.В радиус от 500 метра около дискотеката всичко е оплискано с кръв. Навсякъде се въргалят счупени бутилки и други остри предмети, които са влезли в употреба.", "date": "2017.10.22", "title": "Баща и син убити след масов бой в дискотека в старозагорско село"}
{"url": "https://offnews.bg/sport/sportat-v-efir-na-22-oktomvri-grigor-izliza-za-4-a-titla-667776.html", "text": "Вълнуващ ден очаква феновете на спорта. Най-добрият ни тенисист Григор Димитров ще ни поднесе отново големи емоции с участието си във финала на турнира в Стокхолм срещу аржентинеца Хуан Мартин дел Потро.Двубоят е от 16 часа и ще бъде излъчен в ефира на Спорт +. При победа това ще е четвърта титла за сезона на Григор, който изпраща страхотна година на корта.12,00 ч Тенис, \"Мастърс\" (ж) в Сингапур F+12,00 ч Тенис на маса, СК Евроспорт 213,30 ч Баскетбол, \"Естудиантес\" - \"Барселона\" Нова спорт14,00 ч Тенис, турнир за мъже в Стокхолм Sport+15,00 ч Снукър, открито на Англия Евроспорт 116,00 ч Тенис, турнир за мъже в Стокхолм – финал (Григор Димитров – Дел Потро) Sport+17,50 ч Тото, теглене на тиража bTV18,00 ч Колоездене, ЕП на писта Евроспорт 118,30 ч Тото, теглене на тиража  БНТ 121,00 ч Снукър, открито на Англия Евроспорт 122,00 ч Формула 1, Гран при на САЩ Диема спорт22,00 ч НАСКАР Mtel sport 122,30 ч NBA ”Бруклин\" - \"Атланта\"  Диема спорт 202,00 ч NHL \"Детройт\" - \"Ванкувър\" Mtel sport 202,00 ч NHL \"НЙ Рейнджърс\" - \"Питсбърг\" Mtel sport 2", "date": "2017.10.22", "title": "Спортът в ефир на 22 октомври, Григор излиза за 4-а титла"}
{"url": "https://offnews.bg/izvan-terena/fen-na-levski-predlozhi-brak-pred-sektor-b-667779.html", "text": "Фен на Левски предложи брак на приятелката си пред пълните трибуни на Сектор \"Б\".В паузата на двубоя между Левски и ЦСКА-София (2:2), красивата Теодора получи едно неустоимо предложение и то не къде да е, а пред очите на най заклетите \"сини\" привърженици. Пред цялата агитка на Левски Теодор Тодоров падна на колене и предложи брак на своята любима. А тя с голямо удоволствие му каза: \"ДА!\". Хилядите фенове на \"сините\" по трибуните мощно аплодираха случващото се на пистата на Националния стадион \"Васил Левски\" и скандирания: \"Горчиво, горчиво\".По-късно в социалните мрежи Теодор благодари задочно на всички за отношението и превръщането на деня 21 октомври в незабравим за него и бъдещата му съпруга.", "date": "2017.10.22", "title": "Фен на Левски предложи брак пред Сектор \"Б\""}
{"url": "https://offnews.bg/sviat/moda-li-stana-2-italianski-oblasti-s-referendum-za-avtonomia-667787.html", "text": "В две северни италиански области - Ломбардия и Венето, започна гласуването по въпроса за получаване на автономия, предаде ТАСС. Агенцията цитира местното \"Радио-1\", според което са приканени да изразят мнението си около 12 млн. души. Населението на двете области е общо 20 млн.Те трябва да отговорят дали искат регионалните власти да получат повече пълномощия, като най-вече се има предвид по-голяма част от събираните данъци да остават в областните хазни. Референдумите имат консултативен характер и резултатът от тях няма да има преки последствия, тъй като италианската конституция предвижда, че определени степени на регионални пълномощия са възможни само чрез преговори с държавата.Ако стремежите за автономия бъдат подкрепени от избирателите, лидерите на регионалните администрации - губернаторите - фактически ще получат народен мандат за начало на този процес. Макар че признава законността на гласуването, правителството на Италия го смята за \"безполезна политическа стъпка\", тъй като конституцията позволява да се започнат преговори за автономия и без провеждането на референдум.Гласуването ще продължи до 23 ч. местно време (полунощ българско). В Ломбардия за първи път в Италия се използва система за електронно гласуване. Във Венето пък за да се признае резултатът се изисква кворум./БТА/", "date": "2017.10.22", "title": "Мода ли стана: 2 италиански области с референдум за автономия"}
{"url": "https://offnews.bg/obshtestvo/zaharieva-nadiavam-se-da-vlezem-v-shengen-po-vazduh-i-more-dogodina-667783.html", "text": "Външният министър Екатерина Захариева очаква до 2018 г. да влезем в шенгенското пространство \"поне по въздух и море\". Това заяви тя в студиото на Нова тв.„Изпълнили сме всички критерии за влизане в Шенген. Надявам се догодина поне по въздух и море да получим достъп”.Тя допълни, че в момента Шенген не работи заради засиления граничен контрол, който се извършва заради големия поток от незаконни мигранти. По думите и, страната ни се справя най-добре с опазването на външната граница на ЕС, въпреки, че страната ни не е член на Шенген.В студиото Захариева коментира и събитията в Каталуния от месеца.Според нея диалогът между сепаратистите и испанското правителство \"трябваше да се случи още преди референдума\".\"Надявам се да няма гражданска война, разумни хора са каталунците, със сигурност доста емоционални по отношение на независимостта им\", допълни тя.\"Над 600 фирми напуснаха Каталуния на фона на напрежението и нестабилността. Привържениците на независимостта призовават по-скоро за нови избори. А по-голямата част от тях настояват за оставане на ЕС”.На въпрос за отношенията между страната ни с почетния консул на България в Барселона Христо Стоичков Захариева отговори: \"Отношенията са ни добри, ние сме много благодарни за това, което Христо Стоичков направи. Когато си почетен консул, трябва да изразиш позицията на държавата, а не личната си. А той заяви, че изразява личната си и не живее в Испания повече от година\".", "date": "2017.10.22", "title": "Захариева: Надявам се да влезем в Шенген по въздух и море догодина"}
{"url": "https://offnews.bg/protesti/protestat-na-politcaite-ako-ne-se-izpalniat-iskaniata-ni-shte-izleze-667790.html", "text": "\"Ако исканията ни не бъдат изпълнени, ще продължим с протестите си по време на Българското председателство на Съвета на ЕС\", каза - Валентин Попов, председател на Синдикалната федерация на служителите в МВР, цитиран от \"Фокус\".„Днешният протест е част от програмата за протестни действия, която ние оповестихме още в началото на юли. Ако исканията ни не бъдат изпълнени, ние ще продължим по време на Българското председателство на Съвета на ЕС“, каза Попов.Той допълни, че неглижирането на проблема със заплащането на служителите на МВР \"минава всякакви граници\".Илия Кузманов, зам.-предс. на УС на СФСМВР, пък заяви пред БНТ, че обещаните 55 млн. лева не стигат. По думите му сумата не е официално предложена, а полицаите чули за нея чрез медиите. Той заяви, че парите не отговарят на искането на служителите на реда за 15 на сто увеличение на заплатите.\"Логиката е много ясна - осигуровките ще погълнат около 25 млн., големият обем извънредния труд по председателството също ще отнеме. Това не кореспондира с казаното от министър Радев, че това е 5%-но увеличение. Това не кореспондира с нашите искания\", заяви той.В 12.30 започна протестно шествие от сградата на МВР, а в 13.00 ще стартира и протестен митинг пред сградата на Народното събрание.Днес пък вътрешният министър Валентин Радев заяви, че 15% увеличение на заплатите може да бъде достигнато догодина и то само за някои служители, цитиран от БГНЕС.Той каза, че тази седмица предстои да се проведе извънреден съвет за социално партньорство между синдикатите на МВР и ръководството, за да се стигне до решение на проблема. Министърът допълни, че държавата ще се опита за изпълни повечето от нещата, които искат протестиращите.\"Аз им казвам - да, сигурно ще има 15, но на някои. На някои ще има 10, на някои 2, на някои 1. Много по-важно е не да увеличим заплащането в момента, а това да бъде трайно, те да знаят, че всяка година ще бъде по малко, ще има някаква устойчивост, да бъдат давани тези пари, които ще бъдат допълнително на тези, които най-много ги заслужават, както те се изразяват - на терен“, каза вътрешният министър.", "date": "2017.10.22", "title": "Протестът на полицаите: Ако не се изпълнят исканията ни, ще излезем по време на председателството"}
