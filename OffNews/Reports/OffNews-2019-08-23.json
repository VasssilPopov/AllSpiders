{"url": "https://offnews.bg/futbol/borisov-poseti-kardzhali-i-se-zapozna-s-proekta-za-stadiona-na-arda-709915.html", "text": "Министър-председателят Бойко Борисов се срещна с ръководството на професионален футболен клуб ПФК Арда и с проектанти, изготвили проект за допълнително модернизиране на стадиона \"Арена Арда\" в Кърджали.Модернизирането се налага, за да може футболният клуб да провежда домакинските си мачове на собствен терен в Кърджали.По време на разговорите бяха обсъдени възможностите за справедливо решение за финансиране на клуба, каквото получават всички останали отбори от Първа професионална лига, като целта е разходите по реновирането да бъдат оптимизирани максимално.Министър-председателят Бойко Борисов подчерта, че правителството изпълнява последователна политика за изграждане и реновиране на спортната база в цялата страна. Той коментира, че всички останали отбори в \"А\" група са получили финансиране от държавата.\"Помогнали сме на всички - или с тревно покритие, или с осветление. Надявам се следващата сряда да ми дадат точна сметка, за да помогнем и на Арда да играят домакинските си мачове тук\", заяви Бойко Борисов.Срещата днес е в резултат на разговора на ръководството на Арда с премиера Борисов в началото на месец август, когато те поеха ангажимент да бъдат представени подробно плановете за подобряване на спортното съоръжение в Кърджали.От месец юли тази година ПФК Арда играят в Първа професионална футболна лига на българското първенство. Едно от изискванията за провеждането на домакински мачове на отборите от Първа лига е да разполагат със специално осветление на стадиона си.Изцяло обновеният през 2018 г. стадион в Кърджали няма такова осветление, поради което ПФК Aрда игрae дoмaкинcкитe cи мaчoвe нa cтaдиoн \"Лoкoмoтив\" в Плoвдив.На срещата в Кърджали присъстваха министърът на младежта и спорта Красен Кралев, министърът на финансите Владислав Горанов и представители на местната власт.", "date": "2019.08.23", "title": "Борисов посети Кърджали и се запозна с проекта за стадиона на Арда"}
{"url": "https://offnews.bg/ikonomika/bdzh-shte-kupuva-avtobusi-koito-se-dvizhat-po-zhp-relsite-709912.html", "text": "БДЖ ще стартира обществена поръчка за доставка на шинобуси (автобуси, движещи се по жп релсите) през септември.Компанията обмисля да купи около 10 такива превозни средства като алтернатива за влаковете, за които има малко пътници, а в същото време трупат големи експлоатационни разходи. В същото време шинобусите са изключително икономични.Производителите и клиентите за подобен подвижен състав не са много, но при сегашното трагично състояние на БДЖ би свършил работа. Прилично изглеждащи модели шинобуси имат чешката \"Шкода\", която е традиционен историчести доставчик на българските железници, и полската ПЕСА, която стъпи у нас с доставката на нови трамваи за градския транспорт в София.Цената на автобусите върху жп релси с капацитет 60-80 пътници би била от порядъка на 1,5 млн. евро.Освен за шинобусите през септември се очаква БДЖ да открие още няколко обществени поръчки за нов подвижен състав. Плановете на компанията са да бъдат закупени 5 или 6 нови локомотива с характеристики подобни на \"Смартрон\" на германския гигант \"Сименс\", а освен това са проучвани и възможностите за закупуване на пътнически вагони втора ръка от \"Дойче Бан\". Вероятно бъдещата обществена поръчка ще е за 30 такива второкласни употребявани вагона на цена от порядъка на 30 000 евро за брой. Ако подобна стойност наистина бъде постигната, това определено би спестило огромни средства на жп превозвача, тъй като в момента компанията плаща над 300 000 лева за капитален ремонт на пътническите вагони в завода в Септември.Освен вагони втора ръка БДЖ ще пусне търг и за 30 чисто нови вагона, чиято единична цена е около 1 млн. евро за брой. Амбицията на националния превозвач са всички обществени поръчки да бъдат с максимално кратки срокове и доставката на новия подвижен състав да е до 12 месеца.От БДЖ ще кандидатстват за финансиране от около 80 млн. лева по оперативна програма \"Околна среда\" за закупуване на нов подвижен състав.", "date": "2019.08.23", "title": "БДЖ ще купува автобуси, които се движат по жп релсите"}
{"url": "https://offnews.bg/kultura/zapochna-desetoto-iubilejno-izdanie-na-festivala-za-operna-i-klasiches-709913.html", "text": "Традиционният фестивал за оперна и класическа музика Банско Опера Фест празнува десетия си юбилей. Културното събитие се състои на централния площад в Банско в последните седмици на месец август и събира почитатели на високо изкуство от България и чужбина.Тазгодишното издание на феста беше открито от кмета на Банско Георги Икономов и представителя на организаторите Монте Мюзик Магдалена Сотирова. Двете страни изразиха задоволство от дългосрочното си партньорство и си пожелаха още много години успешни концерти в програмата на Банско Опера Фест.Първата вечер на фестивала донесе много усмивки и добро настроение на малки и големи. Софийска филхармония и детската образователна програма Фортисимо Фамилия представиха концерта “Вивалди и Малкия Ото”. Любимите български актьори Юлиан Вергов и Герасим Георгиев – Геро бяха главните действащи лица, които по забавен начин запознаваха публиката с детайли от живота и творчеството на гениалния композитор. Цигуларят Павел Златаров и Софийската филхармония от своя страна представиха най-любимите произвенения на Вивалди.Оперният фестивал в Банско ще продължи още две вечери – петък, 23 август, Дължавна опера Варна ще представи операта на Джузепе Верди “Набуко”, а закриването ще е в събота, 24 август с хитовия мюзикъл “Чикаго”.Според организаторите Община Банско, Кемпински Хотел Гранд Арена Банско и Монте Мюзик основната идея на фестивала е да представя класическото изкуство по достъпен начин, да запознава гостите и жителите на Банско с различните му форми, да носи разнообразие и емоция на зрителите. Това е причината входът за събитието винаги да е свободен.", "date": "2019.08.23", "title": "Започна десетото юбилейно издание на фестивала за оперна и класическа музика Банско Опера Фест"}
{"url": "https://offnews.bg/temida/prokuraturata-pusna-novi-dokazatelstva-sreshtu-tad-grup-709918.html", "text": "Специализираната прокуратура разпространи още информация и доказателства за ТАД Груп и обвинените за източването на данните на 5 милиона българи, заради големия интерес, съобщиха от държавното обвинение. Този път до медиите бяха разпространени разпечатки от разпити на свидетели Обвинените по делото са шефът на „Тад груп” Иван Тодоров, търговският директор Георги Янков и служителят Кристиян Бойков. Специализираната прокуратура споделя разбирането, че българските граждани имат право на информация по въпроси, които представляват за тях законен интерес, ако информацията не е държавна или друга защитена от закона тайна, или не се засягат чужди права, се казва в съобщението. Спецпрокуратура ще продължи да информира българските граждани по дела с голям обществен интерес, при спазване на презумпцията за невиновност и без да застрашава хода на наказателното производство, допълват от държавното обвинение. Разпити на свидетелиРазпит на свидетел А.И. Аз съм собственик на дружеството **** ООД. Дружеството се занимава с известяване на бизнес клиенти на фирми. Сайтът на дружеството е ******.bg. Данните от сайта се съхраняват на компютърна конфигурация собственост на фирма за предоставяне на хостинг услуги. Изграждането и поддръжката на сайта се осъществява от служител на дружеството. В сайта на дружеството се съхраняват чувствителна информация, имам предвид данни за клиенти – име на фирма, булстат, телефон за връзка, адрес, банкова сметка, фактури към клиенти, суми за плащане. Искам да поясня, че нашите клиенти влизат в сайта ******.bg посредством име и парола, след което чрез сайта изпращат съобщения до техни клиенти. Съобщенията, които изпращат могат да бъдат SMS или вайбър.По време на разпита ми беше предявена експертна справка №****По отношение на предявените материали мога да кажа, че това са файлове, в които се съдържа чувствителна информация за клиенти, които са част от базата данни на дружеството, които пък се съхраняват в сайта надружеството ******.bg. В папката  „backDB“ се съдържат следните файлове: blackList**********.***, company.***, credit_debit_invoice.***, globalSettings.***, paypalPayments.***, phonebook.***, users.***, users_bitcoin.***, users_copy.***, usersSettings.***, usersVas.***, както и други файлове. Искам да поясня, че наименованието на файловете в предявената ми експертна справка са абсолютно идентични с наименованието на файловете в базата данни на дружеството. Първият файл blackList********.*** съдържа данни за клиенти и техните телефонни номера, до които не трябва да се изпращат съобщения. В цитираната папка са обобщени всички клиенти и техните телефонни номера, като това са клиентите на нашите клиенти.  Вторият файл company.*** съдържа също информация за клиенти, до които не трябва да се изпращат съобщения.Третият файл credit_debit_invoice.*** съдържа кредитни и дебитни известия към фактури на фирма ****, които се издават към нашите клиенти. Имаме система за фактуриране и там се генерират фактурите към клиентите, кредитните и дебитните известия, като кредитните и дебитните известия се съхраняват в този файл.По време на разпита ми беше предявена експертна справка № ****, като по отношение на съдържанието на файл credit_debit_invoice.*** категорично заявявам, че е абсолютно идентично със съдържанието на нашата база данни. Това е част от нашата база данни и представляват информация за кредитни и дебитни известия към фактури на клиенти на дружеството.Във файлът globalSettings.*** се съхраняват имейли на служители на дружеството, които следва да бъдат известени при проблем с компютърната система на дружеството. В paypalPayments.*** се съхраняват на данни за всички опити за плащане от страна на клиентите ни.В phonebook.*** се съдържат имена и телефонни номера на клиентите на нашите клиенти.Следващият файл users.*** съдържа информация за потребителските имена и паролите на всички наши клиенти, чрез които те използват нашия сайт. Ние записваме потребителските имена и паролите на нашите клиентии те се запазват именно в тази папка. Това е доста чувствителна информация, тъй като дава пълен достъп до профила на конкретния клиент. В следващия файл users_bitcoin.*** би трябвало да се съдържат данни за плащания с биткойн. Това обаче беше само тестова система и в папката реално не се съдържа информация, с изключение на една тестова транзакция. В експертната справка, от която ми беше предявена се съдържа именно тази тестова транзакция, за която категорично заявявам, че е част от базата ни данни и има идентично съдържание.Във файла users_copy.*** съдържанието е идентично със съдържанието на users.***. Този файл всъщност представлява копие на users.***.В следващият файл usersSettings.*** няма никакво съдържание. Това е празна таблица. Последният файл usersVas.*** съдържа празна таблица. По-подробна информация какво точно е съдържанието на тази папка и файловете в нея би могъл да даде служителят, който поддържа сайта. При всички положения тази информация представлява част от базата данни надружеството, която не се намира в публичното пространство и е собственост на дружеството.Категорично заявявам, че ние, имам предвид дружеството не сме предоставяли гореописаната информация на Тад Груп ЕООД. Нямаме сключен договор с Тад Груп ЕООД по отношение на информационната сигурност на дружеството. Не познавам собственика на Тад Груп ЕООД или техни служители. Служители на Тад Груп ЕООД не са влизали в контакт с нас.Разпит на свидетел Р. П.На 25.07.2018г. около 11.00 часа Отделът за поддръжка на клиенти на дружеството **** ми препратиха имейл, който са получили на ************.bg. Писмото беше изпратено от todorov_i@tad.group, беше подписано от Иван Тодоров /Ivan Todorov, Founder/, като след името се виждаше логото на ТАД Груп, адресите на фирмата и мобилен телефон.В цитираното писмо беше посочена уязвимост в сайта на дружеството - ****.bg от тип XSS. При успешно експлоатиране на този тип уязвимост има възможност за изпълнение на външен javascript и придобиване на sessioncookie на потребител в сайта. Имам предвид, че използването на сайта на дружеството в пълната му функционалност изисква регистрация. След като потребителят се регистрира успешно, има възможност да влиза в сайта спосочения при регистрацията имейл и парола. Успешното експлоатиране на този тип уязвимост, посочен в имейла на Тад Груп, дава възможност на трето лице да влезе в сайта с чужд профил и да придобие данните, дадени от клиента при неговата регистрация. В писмото Тад Груп ни обясняваха, че с тази уязвимост могат да крадат данни на клиентите и да се достъпи до администрацията на сайта. Освен това бяха изпратили примерен линк, чрезкойто демонстрираха как може да се вгради javascript код в сайта. Писмото им завършваше с предложение за съдействие от тяхна страна. ********************************************************************************************************************************************************************************************************************************Искам да поясня, че до този момент не бях чувал за Тад Груп, не сме се свързвали с тях и не сме се договаряли да извършват подобни тестове на сайта. Дружествата **** АД и **** ООД нямат никакви правоотношения сТад Груп. Още същия ден написах технически обоснован отговор и го изпратих до отдела за поддръжка на клиенти, който да го препрати до Тад Груп. След около час получих ново писмо от Тад Груп, подписано от г-н Иван Тодоров. Във второто писмо Иван Тодоров потвърждаваше нашата техническа обосновка и факта, че написаното в първия имейл няма как да се случи. Въпреки необоснованите твърдения в първия имейл, във второто писмо отново ни предложиха провеждане на цялостен тест за сигурност на сайта, чрез подписване на договор и споразумение за конфиденциалност, без финансов ангажимент.Не проявихме интерес към направеното предложение и изобщо не отговорих на второто писмо на Тад Груп, с което комуникацията ни приключи.От горепосочените писма става ясно, че представител на Тад Груп е извършил тест за сигурност на сайта на дружеството – ****.bg, категорично без нашето знание и съгласие очевидно, с цел да си натрапят услугите и дасключим договор за провеждане тестове за информационна сигурност с Тад Груп.Разпит на свидетел Р.И.По случая ще кажа следното: От около 3 години работя в ***** на длъжност „Ръководител информационни технологии“. Предмета на дейност на фирмата е застрахователен брокер – застраховките ни са „****“, “****“, „****“ и др. Собственик на фирмата ****. Централният офис се намира в ****, където работя и аз. В моите задължения се включва инсталация на софтуер, хардуер, създаване на достъпи, сигурността на компютърните системи. **** е регистрирана през ………..г, фирмата има сайт от доста години, домейна е ****. същия е обновяван през годините. Поддържа се от външна фирма ****. Поддръжката на сайта като структура, а актуализирането на данните в сайта го правя аз и моите колеги П.Б., която е секретар във фирмата. Самият сайт дава информация за предлаганите от нас продукти на клиенти, адрес, контакти на офисите, работно време и информационни статии свързани със застраховки и застраховането като цяло, има и калкулатор за «Гражданска отговорност» с който обикновенпосетител на сайта може дори без да си прави регистрация да изчисли колко ще му струва гражданската отговорност, като въведе, модел марка на автомобила, обем на двигателя, мощност, регистрационен номер катонаселено място /първите две букви/, възраст на собственика / не е задължително за въвеждане/ не се въвеждат негови лични данни. Тази година на 23.04.2019г от **** добавиха сертификат SSL за сигурност, за да не изтичат данни на фирмата. Това стана онлайн от служител на ****. Аз не познавам служителите на тази фирма, комуникираме си по имейл или телефон **** и тел. ****. Разговаряла съм с различни служители. Базата данни на сайта ни ****, се намира на виртуален сървър на фирмата ни, който се поддържа от ****. Поддръжката на сайта ни от моя страна се изразява в качване на новите тарифи и информационни статии. Сертификата за сигурност след като бъде инсталиран от **** сепроменя наименованието на сайта същия вече е изписан като – **** добавено е ……/. През сайта не се обработва и не се съхранява никаква лична информация дори IP адреси.От предявената ми експертна справка №**** на стр. 10, се вижда папка ****, папка **** и разширение на файл – „n_auth_ user.***“, разпознавам юзъри, които са влизали в сайта ни например „****“ , изписана е и парола, дата и час, на последно логване. Най-вероятно колежката П.Б. е влизала в калкулатора на сайта и е проверявала нещо. Юзърите „****“ не се сещам кои са. Няма как да се видят от обикновен посетител тези юзъри. Аз не съм предоставяла горните данни на Тад Груп ЕООД или на което и да е друго физическо или юридическо лице. Аз лично заедно с Т.Д. съм се срещала с представители на Тад Груп ЕООД по тяхна инициатива. Това стана на 1.04.19г. в нашия офис на ****, в заседателната зала.  Представители на Тад Груп ЕООД бяха Кристиян Бойков, който се представи като служител по Ай Ти Сигурност и още един негов колега Георги Янков, който се представи като търговски директор на Тад Груп ЕООД. Предоставиха ни презентация на тяхната фирма и с какво се занимава тя, казаха че биха могли да тестват нашата система за слабости и след това да ги отстранят, в случай, че решим да сключим договор с тях. Аз преди срещата с представителите на Тад Груп ЕООД бях избрала друга фирма с която да работим, която ни беше дала по-добра оферта. До момента все още не сме избрали фирма която да се грижи за сигурността на фирмата ни. На срещата не дадохме отговор на тяхното предложение. И двамата служители на Тад Груп ЕООД ми направи впечатление, че говорят на висок технически език. По време на презентацията разбрах, че фирмата им има главно звено в САЩ, това ми се стори несигурно. Кристиян говореше през цялото време, наблягаше на това че са правят тестове на системите. Не е казвал нищо конкретно, например с какви програми за тестване разполагат. Казаха какво може да тестват - сайт, имейли, наши служители. След провеждането на тестовете Кристиян щял да изпрати доклад, в който посочват слабостите на пробиваемите звена. Не бяха запознати с нашия технически ресурс и сайта ни. Не са говорили за конкретни цени на услугите си. **** няма сключен договор с Тад груп ЕООД. Лицето Иван Тодоров не го познавам, от медиите научих, че е собственик на Тад Груп ЕООД. Не сме правили допълнителни проверки и тестове, всичко си работи нормално.***********************************************************************************************************************************************Разпит на свидетел Б. ВЪПРОС: Познавате ли и в какви отношения се намирате с лицата Кристиян Бойков, Георги Янков, Иван Тодоров?ОТГОВОР: Не познавам лицата, не съм осъществявал контакт с тях. Тези лица единствено съм ги чувал от медиите във връзка с нашумелия скандал с изтекли данни от НАП.ВЪПРОС: Моля, под формата на свободен разказ да разкажете каква е вашата професия, с какво се занимавате?ОТГОВОР: Работя от 2015 год. като директор „Информационн технологии във фирма ****, фирмата се занимава с информационното обслужване на фирма ****.Предявявам на свидетеля копие от експертна справка №****, от стр. 2 до 5.ВЪПРОС: Моля, да дадете обяснение на предявените ви материали - файл „****.txt“ от експертната справка №****, от стр.2 до 5. ОТГОВОР: По отношение на предявените материали мога да кажа, че имената на таблиците съвпадат със такива в база данни на ****. Наименованието „dbInfoCRM“ е името на базата данни. Тези данни се съхраняват в система, която не е достъпна в интернет пространството и без неоторизиран достъп никой не би трябвало да имат достъп до тези данни в този формат. Данните не са публично достъпни, те са част от информационната система на дружеството и се съхраняват в сървър, който се намира във вътрешната мрежа на дружеството. До тези горепосочените данни достъп имат единствено системните администратори, които работят в „****“. Не мога да потвърдя дали числовото изражение посочено по папките е вярно.Въпрос: Известна ли ви е фирмата „Тад Груп“ ЕООД и свързвала ли се е с вас по-някакъв повод?Отговор: Не, тази фирма не ми е позната, както по-горе казах тази фирма ми стана известна от медиите във връзка със скандала с изтекли данни от НАП.Въпрос: Вие предоставяли ли сте тази информация във файл„****.txt“ на фирма „Тад Груп“ ЕООД или някой от нейните служители?Отговор: Не, не сме предоставяли тази информация. Нямаме договорни отношения с посочената фирма и същите не са извършвали одит на сигурността на IT инфраструктурата на ****.Въпрос: Имали ли сте пробив или неоторизиран достъп до IT инфоструктурата на ****?Отговор: Не, поне на нас не ни е известен такъв. Ако е проникнато с наш юзер нейм и парола, същият става оторизиран и на нас няма да ни е известен този достъп. Категорично заявявам, че ние не сме предоставяли гореописаната информация на „Тад Груп“ ЕООД.Нямаме сключен договор с „Тад Груп“ ЕООД по отношение на информационната сигурност. Не познавамсобственика на „Тад Груп“ ЕООД или техни служители. Служители на Тад Груп ЕООД не са влизали в контакт с мен, като директор „Информационни технологии“. ", "date": "2019.08.23", "title": "Прокуратурата пусна нови доказателства срещу ТАД Груп"}
{"url": "https://offnews.bg/futbol/penev-tcska-70-godini-igrae-za-kupa-za-shampionata-evropejski-turni-709919.html", "text": "Легендата на ЦСКА Димитър Пенев смята, че жребият за Купата на България, който бе теглен днес, е бил благосклонен към \"червените\".\"Армейците\" ще играят с победителя от мача между Марица Пловдив и Локомотив Горна Оряховица. \"Съвсем нормален жребий. ЦСКА 70 години играе за Купа, за шампионата, европейски турнири, приятелски турнири. ЦСКА е име, което трябва да играе срещу всеки съперник. За първия отбор не мога да кажа. Готвим се за мача в Русе. Най-вече трудното беше, че в движение се сглобяваше отбора.Името ЦСКА покрива много във футбола, историята е голяма. Винаги се търсят футболисти от ЦСКА, Левски, Локомотив, това не трябва да ни учудва.Трябват ни точки дори с не много добра игра. Бодуров, дали липсва или не липсва, това е въпрос на отношение на треньор, да уважава клуба.Няма интрига, това е преценка на ръководството, на треньорите. Дори в Лудогорец се получи един застой. Вярвам, че Бодуров ще остане в ЦСКА\", каза Пенев.", "date": "2019.08.23", "title": "Пенев: ЦСКА 70 години играе за Купа, за шампионата, европейски турнири, приятелски турнири"}
{"url": "https://offnews.bg/zdrave/vkliuchvat-veshtestvo-sadarzhashto-se-v-technosti-za-e-tcigari-i-narg-709916.html", "text": "Веществото 5F-MDMB-PICA да се постави под контрол и да бъде включено в Списъка с растения и вещества с висока степен на риск за общественото здраве, предлагат от Министерството на здравеопазването.Промяната е отразена в Проекта на постановление за допълнение на Наредбата за реда и класифициране на растенията и веществата, с висока степен на риск за общественото здраве.В доклада си по проекта министър Ананиев изтъква, че веществото е от групата на синтетичните канабиноиди и се поставя под контрол по предложение на Военномедицинска академия, където е установен клиничен случай с пациент, хоспитализиран по спешност след употреба на цигара, съдържаща синтетичния канабиноид 5F-MDMB-PICA. По химическа структура и фармакологични свойства, веществото може да се разглежда като аналог на вече поставения под контрол у нас в Списък I синтетичен канабиноид 5F-ADB, за който има докладван и смъртен случай. Целта е да се предотврати трафикът и разпространението му у нас и да се ограничи рискът от злоупотреба с него.Синтетичните канабиноиди са дизайнерски препарати, които се пръскат, вдишват или пушат, а от 2016 год. се откриват и в течна форма.На пазара могат да се открият ароматизанти или билкови смеси за пушене под имена като К2, Spice или синтетична марихуана. Често са означени като неподходящи за консумиране от човек, за да се избегне отговорността на производителите и търговците.Преди месец медиите във Великобритания съобщиха, че от началото на годината в страната са хоспитализирани девет души след пушене на електронни цигари с никотинова течност. При изследване на съдържанието й било установено наличието на 3,3-диметилбутаноат, известен още като 5F-MDMB-PICA.Веществото вече е под контрол в САЩ, където са докладвани случаи на интоксикaции, както и публикувани изследвания по идентификация и разпространение. Контролира се и в повечето страни от ЕС.Освен, че увреждат централната нервна система, сърдечно-съдовата система и бъбреците, синтетичните канабиноиди, към които спада въпросното вещество, са значително по пристрастяващи от марихуаната.", "date": "2019.08.23", "title": "Включват вещество, съдържащо се в течности за е-цигари и наргилета, в списъка с наркотиците"}
{"url": "https://offnews.bg/obshtestvo/sabirat-v-registar-firmite-koito-mogat-da-obuchavat-uchenitci-709460.html", "text": "Фирмите, които имат правото да обучават ученици чрез дуалната форма (обучение чрез работа), ще бъдат включени в публичен интернет регистър на Министерството на икономиката. Създаването му и изискванията към работодателите са разписани в проект на наредба, публикуван за обществено обсъждане преди гласуването му от Министерския съвет.Обучението чрез работа във фирмите е достъпно за ученици, навършили 16 години.Включването на фирмите в базата данни ще е безплатно, но те трябва да отговарят на определени условия. Всеки работодател трябва да:- е регистриран като едноличен търговец или юридическо лице по Търговския закон, Закона за кооперациите, Закона за юридическите лица с нестопанска цел или по законодателството на друга държава от ЕС, по споразумението за Европейското икономическо пространство или на Швейцария;- не е в производство по несъстоятелност, не е обявен в несъстоятелност и не е в процедура по ликвидация;- няма задължения по публични държавни вземания, с изключение на задължения по невлезли в сила актове, както и разсрочени, отсрочени или обезпечени задължения;- работодателят, представляващият го, членовете на управителни и надзорни органи на и хората с правомощия да упражняват контрол при вземането на решения от тези органи не са осъждани за умишлено престъпление от общ характер.- разполага с необходимата материална база за обучение по практика на професията, по която ще се провежда обучение чрез работа, в съответствие с държавния образователен стандарт за придобиване на квалификация по професията;- разполага с работници или служители по професията, по която ще се провежда обучение чрез работа, които да отговарят на изискванията за наставници съгласно Закона за професионалното образование и обучение;- няма установено с влязло в сила наказателно постановление или съдебно решение за нарушение, свързано с работа без писмен трудов договор или без връчване на трудовия договор на работниците или служителите, с начисляването и изплащането в определените от закона срокове на трудово възнаграждение, с наемането на непълнолетни работници и служители и с наемането на работа на незаконно пребиваващи чужденци;- няма установено с влязло в сила наказателно постановление нарушение на Закона за здравословни и безопасни условия на труд в предходния тригодишен период.В информационната база данни ще се вписват:1. Име, правно-организационна форма и адрес на работодателя, ЕИК, БУЛСТАТ на работодателя.2. Категория предприятие – микропредприятие, малко предприятие, средно предприятие или голямо предприятие.3. Адрес на обекта, в който ще се провежда практическото обучение в реална работна среда (обучение чрез работа), вкл. община и област, в рамките на които се провежда обучението чрез работа.4. Име на професионална гимназия – партньор или друга обучаваща институция.5. Брой ученици или обучаеми, на които работодателя ще осигури практическо обучение в реална работна среда.6. Професия и специалност, по която ще се осъществява обучение чрез работа.За включване в информационната система работодателите пращат до деловодството на МИ заявление по образец. То може да се изпрати по електронен път, ако е подписано с електронен подпис. Разглежда се в рамките на 5 работни дни. Вписването става след одобрение от министъра на икономиката до 15 работни дни от получаването на заявлението.Работодател може да бъде изключен, ако не отговаря на изискванията или при негово желание, заявено писмено. Работодател, който отговаря на тях, но не е пожелал да бъде включен в базата данни, също ще може да обучава ученици, ако сключи договор с директора на съответната професионална гимназия.", "date": "2019.08.23", "title": "Събират в регистър фирмите, които могат да обучават ученици"}
{"url": "https://offnews.bg/politika/2700-lv-zaplata-pozhela-borisov-na-miniorite-v-krumovgrad-709922.html", "text": "Догодина през март средната заплата в \"Дънди Прешъс Металс\" ще достигне до 2 700 лева. Това прогнозира премиерът Бойко Борисов по време на официалното откриване на първата мина у нас от 40 години - рудник \"Ада тепе\" в Крумовград. Благоустрояването на градовете и привличането на повече инвеститори у нас - върху тези два приоритета на правителството акцентира Борисов. Пред служителите на компанията премиерът Борисов отбеляза доброто изпълнение на редица програми на правителството, които допринасят за по-добрия облик на населените места.„Може би като сте идвали – сте видели пътя от Кърджали до Момчилград и Крумовград. Някои от вас може да си спомнят свлачищата, просто нямаше път, беше отнесен на няколко места\", отбеляза премиерът Борисов. Той добави, че в инфраструктурата в региона са вложени десетки милиони, за да дойдат милиарди инвестиции.Премиерът Борисов изтъкна значението на разкриването на повече работни места и осигуряването на добри възнаграждения. „Стотици български граждани – мюсюлмани и християни, работят тук. Догодина март месец 2700 лева ще е средната заплата, сега е 2100. Ще продължим в тази посока\", заяви още при откриването министър-председателят Бойко Борисов.Над 1 милиард лева са инвестициите на „Дънди Прешъс Металс\" ЕАД в България. Компанията стартира дейността си преди 15 години в Челопеч, като над 860 млн. лв. са средствата, вложени в модернизация, подобряване на условията на работа, опазване на околната среда в града и района. В Крумовград инвестициите са 280 млн. лв. досега. Около 300 души работят в компанията в града.", "date": "2019.08.23", "title": "2700 лв. заплата пожела Борисов на миньорите в Крумовград"}
{"url": "https://offnews.bg/politika/borisov-iskame-resor-kibersigurnost-v-novata-evrokomisia-709923.html", "text": "Премиерът Бойко Борисов отрече, че България ще настоява да поеме ресор \"Земеделие\" в новата Европейска комисия. Той съобщи, че страната ни ще се бори номинираната за еврокомисар Мария Габриел да отговаря за ресор \"Високи технологии и киберсигурбност\".Новината министър-председателят коментира пред журналисти по време на посещението си в Крумовград по повод . Борисов определи това като \"измишльотина\".След въпроса от журналист за ресора ни в новата ЕК, на записа от събитието (публикуван на фейсбук профила на Борисов) се чува женски глас, който му казва да не коментира тази тема. Въпреки това Борисов отговори на въпроса.„Това, което искаме, са модерните ресори – киберсигурност, управление на IT технологии, това сме го заявили в мое лице преди месец и половина. За какво ни е ресор „Земеделие”? Там парите са ясно и точно разпределени за всички държави. Какво ще направи (българският еврокомисар - б.р.) в ресор „Земеделие”? Някой пуска тези слухове, за да излезе, че едва ли не не са ни го дали”, заяви Борисов, видимо подразнен от публикацията в Politico. Той добави, че очаква разширение на настоящия ресор на Мария Габриел - цифрова икономика и цифрово общество.Финансовият министър Владислав Горанов, който също бе в Крумовград с премиера за , пък отговори на въпрос кой ще плати милионната глоба на НАП за изтичането на данните на данъкоплатците. Премиерът Борисов в този момент се провикна към него с думите: „Горанов, за милиард инвестиция няма да може да я видиш довечера, само това ще пуснат, знаеш какво им е казано”. От думите на финансовия министър стана ясно, че НАП ще плати глобата си без това да се дофинансира от бюджета и без да има орязване на бонуси и заплати на нейни служители. ", "date": "2019.08.23", "title": "Борисов: Искаме ресор 'Киберсигурност' в новата Еврокомисия"}
{"url": "https://offnews.bg/zdrave/samo-24-minuti-kak-da-udalzhim-zhivota-si-bez-mnogo-usilia-709924.html", "text": "24 минути бързо ходене снижават риска от от преждевременна смърт във всяка възраст. Твърдението е на учените от Държавния изследователски институт в Лестър, цитирано от Medicalxpress.В продължение на шест години специалистите са наблюдавали 35 хиляди души. Средната възраст на доброволците била 62 години.Изследователите установили, че при хората, които се движат всеки ден поне пет часа (или практикуват бързо ходене 24 минути), рискът от преждевременна смърт е два пъти по-нисък, в сравнение с тези, които водят заседнал начин на живот.„Резултатите са фантастични! Оказва се, че можем да увеличим продължителността си на живот само с 24 минути бързо ходене, ако го практикуваме редовно. Има и още един важен извод – ако през деня човек седи или лежи 9 часа поред, рискът от преждевременна смърт значително се повишава, отбелязва водещият учен на проекта Том Йейтс.По данни на СЗО хората на възраст от 18 до 64 години имат нужда от 75 минути интензивна физическа активност седмично, за да предотвратят евентуални здравословни проблеми.", "date": "2019.08.23", "title": "Само 24 минути – как да удължим живота си без много усилия"}
{"url": "https://offnews.bg/sviat/dvojno-ubijstvo-v-gartcia-sled-spor-za-parkirane-709925.html", "text": "Двойно убийство след спор за паркиране е станало снощи в гръцкия град Хрисуполи близо доКавала, съобщава местното издание \"Катимерини\".42-годишен мъж е застрелял двама свои съседи - 67-годишна жена и 42-годишния ѝ син с ловна пушка, уточнява БТА.  Стрелецът е имал разрешително за оръжието си. Повод за убийството станало паркирането на камион от сина на възрастната жена. Майката се скарала с комшията, и заедно със сина си влязла в дома му. Там е извършено и убийството. ", "date": "2019.08.23", "title": "Двойно убийство в Гърция след спор за паркиране"}
{"url": "https://offnews.bg/futbol/ronaldo-obozhavam-da-zashtitavam-chestta-na-portugalia-709904.html", "text": "Суперзвездата на италианския хегемон Ювентус Кристиано Роналдо сподели, че няма никакво намерение да слага край на кариерата си с екипа на Португалия.\"Не затварям вратите за националния отбор на Португалия. Докато имам сили и мотивация, винаги ще съм готов да бъда на разположение на отбора.Ще си тръгна, само ако престанат да ме канят. Не изключвам участието си на Световното първенство в Катар. Преживях много прекрасни моменти заедно с националния отбор.Може би най-голямо удоволствие изпитвах през последните пет години. Не питате защо, но наистина обожавам да защитавам честта на националния отбор.Бих искал да живея в Португалия и съм уверен, че след няколко години със семейството ми ще бъда в страната\", каза Роналдо.", "date": "2019.08.23", "title": "Роналдо: Обожавам да защитавам честта на Португалия"}
{"url": "https://offnews.bg/futbol/zidan-e-kategorichen-bejl-e-chast-ot-real-i-nie-shte-razchitame-na-ne-709920.html", "text": "Напук на твърденията, че нападателя на Реал Мадрид Гарет Бейл ще бъде продаден, треньорът на \"белия балет\" Зинедин Зидан е категоричен, че ще разчита на уелсеца за мачовете от сезона.Припомняме, че през миналия уикенд той бе титуляр в мача срещу Селта и се отчете с асистенция за успеха с 3:1. Сега френският специалист го похвали преди домакинството срещу Валядолид.\"Той направи добър двубой. Справи се на ниво и в защита. Гарет, а и останалите трябва да продължим по същия начин. Всички играчи са важни.Сега той остава при нас. Наистина около него имаше много неща, но сега ситуацията е такава, че той е част от отбора и ние ще разчитаме на него. Важен играч е и трябва да продължи да го доказва.Говорим за футболист, които играе много добре. Доволни сме, че е тук и ще разчитаме на него, както на останалите. Той е щастлив в Мадрид, а и през сезона има достатъчно мачове.До 2 септември обаче много неща могат да се случат, но аз очаквам с нетърпение идването на тази дата, за да спрем да говорим за това.Що се отнася до Кейлор наистина не си представям отбора без него. Той винаги е бил важен за нас и не ми е казвал, че иска да напуска.Говорим за професионалист и той остава в плановете ми. Вярвам, че през новия сезон приносът му ще бъде сериозен\", каза Зидан.", "date": "2019.08.23", "title": "Зидан е категоричен: Бейл е част от Реал и ние ще разчитаме на него"}
{"url": "https://offnews.bg/zdrave/padat-ogranicheniata-za-transplantatcii-v-chuzhbina-finansirani-ot-nz-709911.html", "text": "Да падне ограничението за финансиране на трансплантации само в определени страни в чужбина, когато е невъзможно да се извърши у нас, предлагат от Министерството на здравеопазването. В момента трансплантирането на органи и хемопоетични стволови клетки в чужбина може да бъде финансирано само в държави от ЕС, ЕИП, Конфедерация Швейцария или в държави, с които България има сключен договор. Предложението е част от промените в Наредба № 2 от 2019 г. за медицинските и други услуги от Закона за здравето, публикувани за обществено обсъждане. С цел родителите да бъдат облекчени при подаване на заявление, министерството предлага промяна и по отношение навременното осигуряване на необходимите за лечението на деца у нас лекарствени продукти (вкл. за деца с онкологични заболявания) и медицински изделия, които не се покриват от НЗОК.Новите текстове в Наредбата предвиждат заявителят, или негов негов представител, да може да упълномощава болницата да го представлява в процедурата по подаване на заявлението.Предвижда се и облекчаване на режима и съкращаване на сроковете както за разглеждане и одобрение на заявленията от НЗОК, така и за издаване на съответния административен акт. Заради констатирани затруднения на родителите при попълване на декларации за наличие на дарителски сметки и ползването им, МЗ предлага премахване на това изискване.Дава се възможност при необходимост от осигуряване на неразрешени лекарствени продукти, които влизат в основни терапевтични схеми при лечението на конкретни заболявания, болниците да могат да заявяват лекарствени продукти както за отделен пациент, така да правят заявки за по-продължителен период от време, като планират необходимите количества. Целта е да не се стига до недостиг или липса на лекарствени продукти.Предложенията са разработени съвместно с представители на НЗОК, на родители на деца с онкохематологични заболявания и на лечебните заведения, в които тези деца се лекуват.", "date": "2019.08.23", "title": "Падат ограниченията за трансплантации в чужбина, финансирани от НЗОК"}
{"url": "https://offnews.bg/futbol/kiril-despodov-e-pred-zavrashtane-na-armiata-709889.html", "text": "Нападателят Кирил Десподов е отказал да премине под наем от Каляри във втородивизионния Кротоне, въпреки договорката между двата клуба, твърдят медиите в Сардиния.Шефовете на Каляри побеснели от този ход на футболист номер 1 на България за 2018 година, пише \"Меридиан мач\". Сардинци имали пълна договорка с представителя на Серия \"Б\" за 12-месечен наем без опция за откупуване.Десподов обявил, че иска да играе в Серия \"А\" и желанието му е да остане и да изпълнява желанията на наставника Роландо Маран. Предвид факта, че българина не влиза в близките планове на треньора, Каляри ще продължи да му търси отбор.Заради липсата на варианти в Серия \"А\", то на преден план отново изниква ЦСКА, след като от \"Армията\" вече са се свързали с Каляри и са преговаряли за опцията за отдаване под наем.", "date": "2019.08.23", "title": "Кирил Десподов е пред завръщане на 'Армията'"}
{"url": "https://offnews.bg/112/spasitelna-aktcia-za-postradal-ukrainetc-kraj-vrah-maliovitca-709890.html", "text": "Издирвателна акция тече в района на връх Мальовица в Рила, съобщиха от Планинската спасителна служба (ПСС), цитирана от агенция \"Фокус\".Спасителите се опитват да помогнат на украински гражданин, който е с травма на крака и ръката.В момента към него се движат екипи от Боровец, сформира се и екип от София, за да може да му бъде оказана нужната помощ.Tуристът не се е загубил, а е подал сам сигнал, че е пострадал, на телефон 112.Открит е в добро състояние и ще бъде транспортиран до болницата в Самоков.", "date": "2019.08.23", "title": "Спасителна акция за пострадал украинец край връх Мальовица"}
{"url": "https://offnews.bg/futbol/slavisha-stoianovich-ludogoretc-ima-pochti-vsichko-no-niama-fenove-709893.html", "text": "Бившият старши треньор на Левски Славиша Стоянович беше потърсен за коментар от медиите в Словения в навечерието на мача между Лудогорец и Марибор. Двубоят се изигра снощи и завърши без победител - 0:0.  Ето какво каза той за тима от Разград:\"Лудогорец има почти всичко. Модерен стадион, който може да побере около 10 000 зрители, академия, която е пример за останалите клубове от тази част на Европа, отличен състав и богат европейски опит.Те обаче нямат фенове, които са силни и лоялни. Които биха подкрепяли отбора от началото до края. Стадионът в Разград не се запълва често. Пълно е само, когато пристигнат Левски или ЦСКА.Когато обаче играят европейски мачове, идват фенове от цяла България. На стадиона няма особено гореща атмосфера\", заяви Стоянович.\"Лудогорец има наистина голям тренировъчен комплекс, с много игрища. В академията има много талантливи играчи, които не стигат до първия отбор. Чужденците все още са приоритет, те са много зависими от тях. Много малко българи играят за Лудогорец\", каза още специалистът.\"От времето, когато бях треньор на Левски, много играчи дойдоха и си тръгнаха от Лудогорец. Ключовото обаче остава - индивидуалното качество е много високо\", завърши Стоянович.", "date": "2019.08.23", "title": "Славиша Стоянович: Лудогорец има почти всичко, но няма фенове"}
{"url": "https://offnews.bg/kultura/irini-zhambonas-poluchi-nagradata-za-naj-dobra-aktrisa-na-kinofestival-709891.html", "text": "Българската актриса Ирини Жамбонас е сред отличените на международния кинофестивал в Сараево, съобщава френският сайт Нюз-24, цитиран от БТА.Жамбонас получи наградата на фестивала за най-добра актриса за ролята си във филма „В кръг“ на режисьора Стефан Командарев.Грузинският актьор Леван Галбакияни беше отличен за най-добър актьор за ролята си във филма „И тогава ние танцувахме“. Холивудската звезда Тим Рот и френската актриса Изабел Юпер получиха почетни отличия на феста.Голямата награда на фестивала - тази за най-добър филм - отиде при германо-холандската продукция „Отведи ме на някое хубаво място“ на босненската режисьорка Ена Сендияревич. Наградата е с парично изражение от 16 000 евро. Филмът беше избран измежду 9 пълнометражни продукции и разказва за младо момиче, което напуска Холандия, за да се върне в родната Босна при болния си баща, когото никога не е виждало.Общо 53 филма участваха в различните категории на 25-ото издание на кинофестивала в Сараево, създаден през 1995 г. в края на войната в Босна.", "date": "2019.08.23", "title": "Ирини Жамбонас получи наградата за най-добра актриса на кинофестивала в Сараево"}
{"url": "https://offnews.bg/futbol/uefa-nakaza-levski-s-chastichno-zatvariane-na-gerena-709917.html", "text": "От Левски оповестиха наказанието, което УЕФА наложи на \"сините\" след мачовете с Ружомберок от първия квалификационен кръг на Лига Европа.За следващото си домакинство в Европа стадион \"Виваком Арена Георги Аспарухов\" ще бъде частично затворен, а на затворения сектор ще бъде поставен банер с надпис #EqualGame.\"\".", "date": "2019.08.23", "title": "УЕФА наказа Левски с частично затваряне на Герена"}
{"url": "https://offnews.bg/obshtestvo/suhopatnite-vojski-tarsiat-da-naemat-198-vojnitci-709927.html", "text": "Сухопътните войски обявиха конкурс за попълване на 198 вакантни войнишки длъжности.Свободните места са в гарнизоните София, Стара Загора, Хасково, Ямбол, Карлово, Казанлък, Шумен, Свобода, Белене, Асеновград, Мусачево, Горна Оряховица, Смолян и Пловдив.Желаещите да постъпят на военна служба трябва да подадат писмено заявление и необходимите документи чрез структурите на Централното военно окръжие до 30 септември 2019 г.Конкурсът включва изпит по физическа подготовка, тест за проверка на общата култура и събеседване и ще се проведе в периода 25 ноември 2019 г. – 18 декември 2019 г.Сред изискванията към кандидатите са да имат българско гражданство, средно или по-високо образование, да са годни за военна служба, да не са осъждани за умишлено престъпление от общ характер, към датата на приемане на военна служба да са не по-възрастни от 28 г.Във военно формирование 28 610 – София са обявени 10 вакантни длъжности за шофьори, младши оператори на комуникационни системи, младши специалисти по психологически операции и др. 22 са обявените вакантни войнишки длъжности във военните формирования в гарнизон Стара Загора. Търсят се телефонисти, радиотелеграфисти, куриери, автоматчици, механици и др. В гарнизон Карлово са обявени 24 вакантни длъжности, в Казанлък – 12, в Шумен - 22, в Белене – 20, в Горна Оряховица – 15, в Пловдив – 20, в Ямбол – 10, в Свобода – 10, в Асеновград – 9, в Мусачево – 10, в Хасково – 4 и в Смолян - 10. Търсят се шофьори, сапьори, химици, алпинисти, електромеханици, електротехници, гранатометчици и др.Информация за всички обявени вакантни войнишки длъжности във военните формирования на Сухопътните войски, за изискванията към кандидатите и сроковете за провеждане на конкурса можете да намерите в интернет страницата на Министерството на отбраната, рубрики „Документи“ – „Обяви и конкурси“.", "date": "2019.08.23", "title": "Сухопътните войски търсят да наемат 198 войници"}
{"url": "https://offnews.bg/tenis/shinikova-na-pobeda-ot-vlizane-v-osnovnata-shema-na-us-open-709896.html", "text": "Изабелла Шиникова постигна две победи и се класира за третия кръг на квалификациите на Откритото първенство на САЩ по тенис. Българката победи вчера изключително драматично с 6:0, 4:6, 7:6 (6) Сакия Викъри за 135 минути, след като спаси 4 поредни мачбола.27-годишната софиянка спечели лесно в първия сет след само 24 минути, постигайки три пробива. Втората част започна възможно най-добре за българката, която поведе с пробив, 2:0 и 3:1, но веднага след това загуби подаването си срещу американката, намираща се на 150-о място в световната ранглиста. Викъри изпусна два сетбола при 5:3 в своя полза, но след това сервира успешно за изравняване на резултата.В третия сет отново последва размяна на пробиви, българката водеше с 4:2, но се стигна до тайбрек, в който представителката на домакините поведе с 6:2, но Шиникова отрази четири мачбола, за да направи обрат до 8:6.В третия кръг на квалификациите софиянката ще се изправи срещу Ана Богдан. Румънката, която заема 147-мо място в световната ранглиста, отстрани австралийката Елън Перес след успех с 6:4, 7:6 (6).До момента Изабелла Шиникова никога не е участвала в основна схема на турнир от \"Големия шлем\".Богдан е стигала до номер 59 в света и има два полуфинала на ниво Женска тенис асоциация. Двете с Шиникова не са играли досега една срещу друга, а решаващият мач е днес не преди 19,30 часа българско време.", "date": "2019.08.23", "title": "Шиникова на победа от влизане в основната схема на US Open"}
{"url": "https://offnews.bg/kultura/patuvashtoto-liatno-kino-na-bnt-otnovo-tragva-na-pat-709894.html", "text": "Пътуващото Лятно кино в БНТ - най-големият салон на открито, отново тръгва на път с прожекции на български филми и с пътуващата детска библиотека.Първата спирка е днес в град Априлци, на площад \"Априлско въстание\", в 20:30 часа с прожекцията на филма \"Снимка с Юки\".Утре в националното турне се включва и Ловеч. Очакваме ви пред читалище \"Наука\" с филма \"Кецове\".Началото на прожекцията е в 20:30 часа, а входът е свободен!Вторият модул е пътуваща детска библиотека, от 18.30 часа, когато на гигантския стол за четенето се нареждат детски книги. Децата ще ги коментират, а за най-малките са подготвени подаръци.„Пътуващо лятно кино с БНТ 1” е общонационална кампания за възстановяване на летните кина в България и за популяризация на българското кино, която стартира през 2012 г.Това е най-големият киносалон на открито - уникален медиен проект, с който Българската национална телевизия отива там, където лятно кино няма от десетилетия.", "date": "2019.08.23", "title": "Пътуващото Лятно кино на БНТ отново тръгва на път"}
{"url": "https://offnews.bg/obshtestvo/noi-udalzhi-do-27-avgust-sroka-za-deklaratciite-za-zhivot-709895.html", "text": "Националният осигурителен институт (НОИ) напомня, че българските граждани, получаващи пенсии на базата на споразумението между правителствата на Република България и на Република Турция за изплащане на български пенсии в Турция, са задължени по силата на това споразумение два пъти в годината да декларират пред българските власти, че са живи.Получателите на такива пенсии трябва през месеците януари и юли на съответната календарна година да се явяват лично пред официален орган в Република Турция за заверка на декларацията за живот. След заверката оригиналът на документа се изпраща до Националния осигурителен институт (НОИ), дирекция „Европейски регламенти и международни договори“ на адрес: 1303, София, бул. „Ал. Стамболийски“ № 62-64.За да не се спират пенсиите на лицата, документът трябва да е получен в срок до 10 февруари, когато той се отнася за първото полугодие. Срокът за подаване на декларациите за живот за второто полугодие на 2019 г. от лицата, получаващи пенсии в Република Турция, бе до 10 август, сега се удължава до 27 август т.г.В случай на спиране на пенсията изплащането се възобновява след получаване в НОИ на въпросната надлежно заверена декларация за живот. Официални органи за заверка на декларациите са посланиците и консулите на Република България в Република Турция, турският Институт за социално осигуряване или други длъжностни лица, определени от турското вътрешно законодателство - община, кметство, областна управа, нотариус и т.н.  е достъпна на интернет страницата на НОИ в рубрика „За потребителя“/„Формуляри“/„Формуляри и образци по регламенти“/ „Образци на декларация за продължаване изплащането на български пенсии на лица, живеещи в други държави“.", "date": "2019.08.23", "title": "НОИ удължи до 27 август срока за декларациите за живот"}
{"url": "https://offnews.bg/zvezdi/andzhelina-dzholi-opitvam-se-da-ne-placha-video-709898.html", "text": "Анджелина Джоли придружи сина си Мадокс Джоли-Пит в университета Yonsei, разположен в Сеул, Южна Корея. Носителката на наградата \"Оскар\" беше там, за да помогне на най-голямото си дете да се настани в учебното заведение и докато вървеше с него по коридорите, тя дори се спря да поговори с част от студентите.Ричард Чой, който учи в същия университет, сподели снимки в Инстаграм страницата си заедно с 44-годишната актриса.\"Благодаря ви, мис Джоли, за това, че проведохте 40-секунден разговор с мен!\", написа той към кадрите.На други снимки, публикувани в социалните медии, може да се види как да Анджелина грее от гордост, обикаляйки кампуса със сина си.На въпрос докога мисли да остане в там, тя отговори, че напуска страната още същия ден.\"Опитвам се да не плача\", разкри Джоли, сочейки към порасналото си дете.Първокурсникът Мадокс ще учи биохимия. Източници на \"InStyle\" отбелязват, че той е бил изцяло погълнат от изучаването на корейския език и е взимал по няколко урока всяка седмица. Синът на Джоли дори е бил приет в редица други висши учебни заведения, но е взел решението да се запише в Yonsei.Сеул може да изглежда като чисто нов свят, далеч от дома му в Лос Анджелис, но за сметка на това е много по-близо до Камбоджа - страната, в която е роден, преди холивудската звезда да го осинови.\"Очаквам с нетърпение всичко, което ще направи и постигне\", каза Джоли пред \"People\", когато за първи път стана ясно, че Мадокс ще се премести да следва висшето си образование в чужбина.Брад Пит не се яви в Сеул. Според източници двамата с Мадокс не поддържат отношения.", "date": "2019.08.23", "title": "Анджелина Джоли: Опитвам се да не плача (видео)"}
{"url": "https://offnews.bg/obshtestvo/dva-novi-sluchaia-na-zapadnonilska-treska-v-balgaria-709926.html", "text": "Два нови случая на западнонилска треска са регистрирани у нас, съобщи Нова тв да по данни на Центъра по заразни и паразитни болести след направени изследвания.Първият случай на болестта е регистриран у нас в началото на месец август. Заболяването беше потвърдено при 60-годишна жена от Монтана, която е била с възпаление на мозъка, но лекарите успяха да стабилизират състоянието ѝ.  След този случай бяха регистрирани още два - мъж на 48 от Пазарджик и мъж на 41 от София.Новите два случая са на 2-годишно дете от Бургас и 64-годишен мъж от Монтанa. Двамата пациенти са със възпаление на мозъка и в момента се лекуват.", "date": "2019.08.23", "title": "Два нови случая на западнонилска треска в България"}
{"url": "https://offnews.bg/futbol/tcska-sreshtu-maritca-ili-loko-go-levski-gostuva-v-alekovo-ili-varn-709901.html", "text": "Днес беше изтеглен жребият за следващите два кръга в турнира за Купата на България. Първо беше изтеглен втория предварителен кръг. В него се включват тимовете от Втора лига, с изключение на тези, които загубиха баражите за влизане в елита - Монтана и Септември (София).След това станаха ясни срещите от 1/16-финалите с участието на елитните тимове.Победителите от срещите от втория предварителен кръг ще бъдат домакини на тим от елита, Монтана или Септември. Вторият кръг ще се играе на 4 и 5 септември, а 1/16-финалите са на 24 и 25 септември. Отборите с най-голяма фенска маса - ЦСКА и Левски, научиха потенциалните си съперници. ЦСКА ще играе с победителя от мача между Марица Пловдив и Локомотив Горна Оряховица, а сините гостуват на Лато Алеково или Спартак Варна.Ето го и целия жребий:Миньор (Перник) - Струмска слава (Радомир) - Ботев (Пд)Суворово - ЦСКА 1948 - ДунавСветкавица (Търговище) - Спартак (Плевен) - СептемвриСевлиево - Нефтохимик - Лудогорец Партизан (Червен бряг) - Хебър - АрдаХитрино - Кариана (Ерден) - Царско селоТвърдица - Черноморец (Балчик) - Витоша БистрицаЛато (Алеково) - Спартак (Варна) - ЛевскиЗагорец (Нова Загора) - Пирин (Благоевград) - Славия Добруджа - Локомотив (София) - Ботев (Враца)Вихрен (Сандански) - Ботев (Гълъбово) - ЕтърМарица (Пловдив) - Локомотив (Горна Оряховица) - ЦСКАСозопол - Поморие - Берое Дреновец - Литекс - МонтанаБотев (Ихтиман) - Черно море", "date": "2019.08.23", "title": "ЦСКА срещу Марица или Локо (ГО), Левски гостува в Алеково или Варна за Купата на България"}
{"url": "https://offnews.bg/obshtestvo/fandakova-v-liulin-za-10-g-izgradihme-nad-200-km-kanalizatcia-i-vodo-709905.html", "text": " За 10 години изградихме над 200 км канализация и водопровод. Това каза кметът на София Йорданка Фандъкова след проверка на работите по асфалтиране на улици в ж.к.“Люлин“ 9, където е изградена нова ВиК мрежа. Изпълняваме трети етап от изграждането на канализация и водопровод в този район на \"Люлин\", каза още Фандъкова, цитарана от Фокус. Кметът припомни, че първите два етапа са изградени през 2012 и 2015 г. По думите й това е заключителният етап за тази част на града.\"Това са над 1,6 км канализация и вовопровод заедно с цялостно изграждане на улиците\", каза още тя. Кметът заяви, че е било много важно да бъдат осигурени средствата, за да бъдт възстановени или изградени изцяло улиците. \"Специално на ул. \"Беравица\" има възможност да се изгради едно пространство за градинка и паркинг. Възложих на кмета да направи идеен проект\", коментира една от ремонтираните улици Фандъкова.Тя добави, че ще бъдат осигурени средства, за да може проектът да бъде завършен изцяло. \"Това са най-тежките проекти\", категорична бе Йорданка Фандъкова. Тази година реализираме 4 проекта, като защитихме средства в Министерството на околната среда и водите\", каза Фандъкова. Тя добави, че по линия на \"Софийска вода\" продължава изграждането на канализация в \"Горубляне\", \"Нови хан\" и \"Бенковски\". По думите й, до края на годината трябва да бъде завършено регионалното прединвестиционно проучване. \"То ще ни даде възможност да подадем документи за защитените от нас 400 млн. лв. средства по ОП \"Околна среда\". Правим всичко възможно да включим максимално много части и райони на София, за да може да се възползваме от европейските пари\", заяви Фандъкова.", "date": "2019.08.23", "title": "Фандъкова в Люлин: За 10 г. изградихме над 200 км канализация и водопровод"}
{"url": "https://offnews.bg/obshtestvo/niama-da-ima-voda-v-chast-ot-marchaevo-709811.html", "text": "„Софийска вода” временно ще прекъсне водоснабдяването в част от село Мърчаево, съобщиха от дружеството. Причната да няма вода на улиците „Зюмбюл“ и ул. „Сините камъни“ от 10 до 19 часа е подмяна на сградно водопроводно отклонение на ул. „Цар Симеон“ в Мърчаево. ", "date": "2019.08.23", "title": "Няма да има вода в част от Мърчаево"}
{"url": "https://offnews.bg/zdrave/d-r-georgi-mindov-ochakva-se-esenen-pik-na-morbili-i-hepatit-a-709892.html", "text": "Част от промените в имунизационния календар, които бяха на обществено обсъждане до днес, притесниха личните лекари. От здравното министерство поискаха да се намали приемът на някои от задължителните ваксини. Например за туберкулоза и опасните пневмококови инфекции. Педиатрите са категорични, че не искат отпадане на пробата манту за 11-годишните, защото в момента във възрастовия диапазон 7-18 годишни при около 20% се налага слагане на БЦЖ ваксина.Това заяви в студиото на Сутрешен блок на БНТ д-р Георги Миндов от Национално сдружение на общопрактикуващите лекари. По думите му се очаква есенен пик на морбили и хепатит А.Категорично колеги педиатри не искат да отпадне пробата манту за 11-годишните. Нека да не пренасяме европейските стандарти у нас, защото здравословното състояние на българина е по-различно от европейското, заяви д-р Миндов.Той прочете седмична справка от сайта на Столична регионална здравна инспекция, според която за предходната седмица 12-18 август у нас има 21 случая на варицела, 4 на скарлатина, 4 на морбили, 1 коклюш и 5 случая на туберколоза.Във възрастовия диапазон 7-18-годишни около 20% се налага слагане на БЦЖ ваксина, каза д-р Миндов. При поставянето на проба манту, която е алергична проба, тя показва дали може да е болно детето от туберколоза, дали има нормален имунитет или няма имунитет. Когато при пробата на ръчичката на детето няма реакция, това означава, че няма имунитет и трябва да бъде поставена ваксина БЦЖ. При премахването на едната проба манту при тези деца има риск, каза още лекарят.По отношение на пневмококовите ваксини - в момента у нас се слага най-ниският клас - най-нисковалентната ваксина. Но тя не е най-евтината. Тя осигурява защита срещу 11 щама, по-добрата е срещу 13 щама. Тук трябва да се зададе въпроса към Министерството защо я е избрала, каза лекарят.Д-р Миндов заяви още, че се очаква есенен пик на морбили и хепатит А.По думите му се затяга контролът и няма да бъдат допускани деца без ваксини да посещават детски заведения, няма да се допуска издаването на фалшиви документи за имунизационното състояние на децата. Обсъжда се въвеждането на пълноценен електронен регистър на имунизациите, а не както сега да се пише на хвърчащи бележки.Държавата в момента не може да осигури за всички родени преди 91 г. имунизационни кабинети, затова д-р Миндов препоръча всеки, който има съмнение за морбили, да си направи изследване на антитела. В момента обаче наличните дози могат да обхванат само децата.", "date": "2019.08.23", "title": "Д-р Георги Миндов: Очаква се есенен пик на морбили и хепатит А"}
{"url": "https://offnews.bg/kultura/zapochva-27-iat-mezhdunaroden-filmov-festival-liubovta-e-ludost-709897.html", "text": "Днес във Фестивалния и конгресен център-Варна ще се състои церемонията по откриване на 27-ия Международен филмов фестивал „Любовта е лудост“, който продължава до 1 септември, предаде БТА.В конкурсната програма са включени 12 филма, сред които е и българският филм „Пътуващо кино“ със сценарист и режисьор Илия Костов. Останалите продукции са от Аржентина, Испания, Канада, Унгария, Полша, Германия, Румъния, Португалия, Индонезия, Русия и Финландия.През 2019 г. по време на фестивала ще има втора състезателна програма, която ще е за дебютни филми и ще бъде оценявана от младежкото жури на фестивала. Програмата за документални филми на „Любовта е лудост“ включва седем продукции.Председател на журито на фестивала е Виктор Чучков-син, а останалите членове са британският актьор Александър Перкинс, Чийдем Сезгин от Турция, Илеана Даналаче от Румъния и Ирина Линдт от Казахстан. Наградата за цялостен принос в развитието на българското кино през 2019 г. е за актьора Михаил Мутафов.Носителят на голямата награда „Златна Афродита“ ще стане известен на 30 август 2019 г.", "date": "2019.08.23", "title": "Започва 27-ият Международен филмов фестивал 'Любовта е лудост'"}
{"url": "https://offnews.bg/zdrave/mazhat-kojto-prodava-lecheben-hloren-dioksid-tova-ne-e-belina-709887.html", "text": "Светослав Стаматов, който забърква „чудодейния“ лек в дома си в Бургас, заяви пред bTV , че не става дума за белина и хлорният диоксид не трябва да се бърка с натриевия хлорит. „Внушението, че става въпрос за едно и също нещо е нелепо. Изрекоха се редица неистини и искам да ги уточня”, каза Стаматов.По думите му хлорният диоксид не лекува нищо. Продуктът е дезинфектант, който чисти вируси, гъбички и паразити. Трябвало да се приема правилно.Стаматов не бил нито лекар, нито химик, а човек, който споделя информацията за хлорния диоксид и опита си с други хора, които искат да го прилагат върху себе си.Според него химикът от БАН, поканен да коментира темата, не бил компетентен. С него се били свързали редица академици, които искали да разберат за какво става въпрос.Въпросният препарат се препоръчва като „много ефикасен“ при рак, аутизъм, болни бъбреци и още куп болести. В САЩ, където е особено популярен, вече има седем смъртни случая след приемане на веществото и правителството започна информационна кампания да не се пие белина.В позиция на Министерството на здравеопазването по темата се посочва, че препаратът е токсичен при поглъщане и причинява тежки изгаряния на кожата и увреждане на очите.", "date": "2019.08.23", "title": "Мъжът, който продава 'лечебен' хлорен диоксид: Това не е белина"}
{"url": "https://offnews.bg/politika/politico-balgaria-iska-maria-gabriel-da-poluchi-resor-zemedelie-v-n-709880.html", "text": "България иска настоящият еврокомисар Мария Габриел да получи ресор \"Земеделие\" в новата Европейска комисия, съобщава изданието \"Политико\", цитирано от БНР.Сега Габриел отговаря за цифровата икономика и цифровото общество.\"Заинтересовани сме от земеделското портфолио\", заявил пред изданието български дипломат.„Все още не мога да потвърдя, че ще го получим, но това e предмет на дискусии между българския премиер и следващия председател на Европейската комисия“, допълнил дипломатът.Понастоящем ресорът \"Земеделие и развитие на селските райони“ е поверен на ирландския еврокомисар Фил Хоган, който също е номиниран от Дъблин за бъдещата Комисия. По неофициална информация той иска да получи портфолио „Търговия“ или да запази земеделието.Миналия месец Министерският съвет одобри кандидатурата на Мария Габриел за член на Европейската комисия от името на Република България.", "date": "2019.08.23", "title": "Politico: България иска Мария Габриел да получи ресор 'Земеделие' в новата Европейска комисия"}
{"url": "https://offnews.bg/obshtestvo/blizki-i-priateli-se-proshtavat-s-zhorzh-ganchev-709883.html", "text": "Близки и приятели се прощават днес с Жорж Ганчев в църквата \"Света София\".Той  в понеделник, дни преди да навърши 80 години. Жорж Ганчев бе депутат и кандидат-президент, изявяваше се и като актьор, музикант и писател. Бил е шампион на България по фехтовка и баскетболист в столичния \"Академик\". Участва в учредяването на СДС, а през 1990 основава партията Български бизнес блок.", "date": "2019.08.23", "title": "Близки и приятели се прощават с Жорж Ганчев"}
{"url": "https://offnews.bg/sviat/ruski-voenni-skrili-ot-lekarite-che-im-karat-izlozheni-na-radiatcia-p-709884.html", "text": "Руски лекари, които са лекували жертви на радиация след  на военния полигон до Северодвинск, Архангелска област, се опасяват, че също са облъчени. Когато докарали пациентите, не им казали, че те са източник на радиоактивно облъчване, споделят двама от медиците пред Би Би Си.Те разказват за евакуацията на пострадалите и за състоянието им при условие, че медията запази анонимността им.Петима ядрени инженери починаха при взрива на 8 август, шестима бяха ранени. След инцидента руската Национална метеорологична служба отчете  в Северодвинск. Властите твърдят, че радиацията, достигнала града, не е твърде тежка и не може да причини лъчева болест. Час след постъпването на тримата пациенти в цивилната болница обаче станало ясно, че те имат лъчева болест.Президентът Владимир Путин заяви, че тестът е включвал нова оръжейна система.Лекарите от Архангелската регионална болница споделят, че най-малко 90 души са били в контакт с облъчените, но военните не са ги предупредили за опасността. В същото лечебно заведение откарали трима от ранените, останалите трима били откарани в друга болница в Архангелска област, която е оборудвана за работа с пациенти с радиационно облъчване.Анонимните медици решили да говорят, защото се страхуват за здравето си и защото не искат подобна ситуация да се повтори.\"Не искаме да бъдем инициатори на оранжева революция, но най-вече не искаме, да не дава Бог, следващия път да ни докарат не трима, а десет души, и пак да скрият информацията“, казва единият от тях.", "date": "2019.08.23", "title": "Руски военни скрили от лекарите, че им карат изложени на радиация пациенти. Над 90 души може да са облъчени"}
{"url": "https://offnews.bg/futbol/prebitiat-direktor-v-levski-se-podobriava-no-sastoianieto-mu-ostava-t-709899.html", "text": "Служителят на Левски Цветан Вълчев, който бе жестоко пребит с железа, продължава да е в реанимацията на УМБАЛ \"Царица Йоанна-ИСУЛ\". Състоянието на 38-годишния мъж се подобрява, но остава тежко, информира \"24 часа\".\"Все още има опасност за живота му\", обявиха от болницата в четвъртък следобед.Лекарите полагат усилия за стабилизиране на пациента, който има четири счупвания на черепа, счупени ребра и други травми от варварския акт. Около 9,30 часа сутринта в сряда пред офисите на клуба на улица “Тодорини кукли” в София двама мъже нападнаха и пребиха с железа служителя на Левски.Побоят е бил близо и до фатален край. Бързата намеса на случаен минувач, който разхождал кучето си, и на колеги на Вълчев е прекъснала жестокото деяние, преди може би някой от следващите удари да се окаже фатален, припомня изданието.МВР продължава работа по установяването на извършителите. На камера се вижда как заподозрените бягат по тротоара пред бариерата за вход към общежитието на “Герена”, пресичат на отсрещния тротоар, качват се в паркиран там автомобил и отпрашват по улица “Стефан Богориди”.Председателят на Националния клуб на привържениците (НКП) на Левски Степан Хиндлиян отхвърли вчера категорично версията, че зад побоя стоят “сини” ултраси. Според слух бруталният побой можело да има отношение с прекратени парични потоци за ултраси, които преди печелили от фенартикули.Той уточни, че НКП се е занимавал с мърчандайзинга и маркетинга официално в продължение на 9 месеца и половина при стария собственик Спас Русев, като по договори с търговското дружество, управлявано от НКП, в клуба влезли близо 100 хил. лв.От групировката \"Ултрас Левски\" също излязоха с декларация по скандалния случай, в която отправят редица обвинения към старите ръководства и връзките им с НКП.", "date": "2019.08.23", "title": "Пребитият директор в Левски се подобрява, но състоянието му остава тежко"}
{"url": "https://offnews.bg/ikonomika/otkrivat-nov-rudnik-za-dobiv-na-zlato-kraj-krumovgrad-709881.html", "text": "Първият у нас новоразработен рудник за добив на злато за последните 40 г. ще бъде открит днес край Крумовград.Инвестицията е на частна компания.Реалната експлоатация на рудника Ада тепе започна през юли, а няколко седмици по-късно бяха произведени първите количества златен концентрат. На хълма вече работят всички минни съоръжения.Рудата се добива по открит способ, а годишната преработка е 800 000 тона. За извличане на златото не се използват цианиди.В рудника работят 238 души.Очаква се добивът на злато от Ада тепе да продължи около 10 г., но изградените там мощности ще продължат да работят.Очаква се на церемонията да присъстват премиерът Бойко Борисов и председателят на Народното събрание Цвета Караянчева.", "date": "2019.08.23", "title": "Откриват нов рудник за добив на злато край Крумовград"}
{"url": "https://offnews.bg/bojni/konar-makgregar-za-skandala-v-zavedenieto-tova-ne-sam-az-ne-triabvas-709902.html", "text": "Ирландската суперзвезда в смесените бойни изкуства Конър Макгрегър проговори след поредния скандал, който се разви в заведение в Дъблин. Боецът призна, че е постъпил много лошо и съажлява за случилото се.Припомняме, че в средата на август се появиха възмутителни кадри от видеокамера във въпросния пъб. Там ирландецът е забелязан да влиза в спор с възрастен човек, след като мъжът отказва да опита вкуса на уискито на Макгрегър.\"Всъщност няма значение какво се случи там. Не бях прав. Този човек заслужаваше да прекара времето си в кръчмата с удоволствие, а не то да приключи по такъв начин.И въпреки че това се случи преди пет месеца, аз се опитах да се поправя, и го направих. Това дори няма значение, не бях прав. Трябва да застана тук пред вас и да поема отговорност.Дължа го на хората, които ме подкрепят. Дължа го на майка си, баща ми, семейството си. Дължа го на хората, които ме обучават на бойни изкуства.Това не съм аз. Не това е причината да се занимавам с бойни изкуства или да изучавам бойни спортове. Причината да вляза в ММА беше да се защитавам от подобни инциденти.Така че да видя това, въпреки че през последните пет месеца правя стъпки, за да стана по- добър, е като нож в сърцето ми като нов боец. Поради тази причина аз съм тук, за да призная грешката си, да продължа напраред и да приема последствията, които възникнаха\", каза Макгрегър.", "date": "2019.08.23", "title": "Конър Макгрегър за скандала в заведението: Това не съм аз, не трябваше да удрям човека"}
{"url": "https://offnews.bg/obshtestvo/valni-do-4-bala-slantce-i-zhega-dnes-709879.html", "text": "Слънчево ще е времето днес, малко облаци ще има в планините. Времето ще е горещо с максимални температури между 32 и 37 градуса. Край морето ще е слънчево, ще духа умерен, временно и силен север-североизточен вятър. Максималните температури на въздуха ще са 29-33 градуса, а сред вълните от 3-4 бала до 27 градуса.Над планините ще е слънчево, след обяд с незначителна купеста облачност. Ще духа слаб до умерен североизточен вятър. Максимална температура на височина 1200 метра около 26, а на 2000 метра – около 16 градуса.През следващите дни времето ще продължи да е слънчево и горещо. ", "date": "2019.08.23", "title": "Вълни до 4 бала, слънце и жега днес"}
{"url": "https://offnews.bg/obshtestvo/api-gotova-da-pusne-dvizhenieto-kam-sofia-po-am-struma-709886.html", "text": "Движението по магистрала \"Струма\" в посока София ще бъде пуснато днес, след тестове за товароносимостта на пътя.Предварителните резултати от пробите са много обнадеждаващи, заяви шефът на АПИ инж. Георги Терзийски по Нова тв. Той проверява днес ситуацията с отпадъците след пожара под магистралата край Дупница.Около моста продължават да стоят тонове отпадъци, струпани от фирмата \"Феникс ресурс\". До 2 септември АПИ трябва обаче трябва да почисти само теренът, за който отговаря - 2,5 метра пространството под магистралата. Зам.-кметът на Дупница Крум Милев пък обяви преди ден, че общината няма средства да почисти отпадъците, струпвани от фирмата на незаконното сметище през последните пет години. \"Община Дупница ни е сезирала през 2018 година. При последваща проверка не са открити отпадъци. От РИОСВ са ни сигнализирали на 20 август с предписание до 2 септември да се почисти\", коментира шефът на Агенция \"Пътна инфраструктура'.\"От вчера сме поискали контролните органи – РИОСВ и Община Дупница да ни укажат къде да депонираме, обясни Терзийски. За повишаване на безопасността от 14 ч. днес до 20 ч. в събота - 24 август, превозните средства над 12 тона, пътуващи към Кулата, ще бъдат пренасочвани от АМ „Струма“ към Е-79 при пътен възел „Долна Диканя“. При пътен възел „Бобошево“ тежкотоварните камиони отново ще продължават пътуването си по автомагистралата. Обходният маршрут за всички останали превозни средства е от п. в. „Дупница“ по път I-1 (E-79) до п. в. „Бобошево“ на АМ „Струма“ и обратно, уточниха от АПИ. ", "date": "2019.08.23", "title": "АПИ готова да пусне движението към София по АМ Струма"}
{"url": "https://offnews.bg/sviat/na-selo-li-e-rasnal-dzhonsan-vdigna-krak-varhu-masichka-pred-makron-v-709882.html", "text": "Поведението на британския премиер Борис Джонсън по време на посещението му при френския президент Еманюел Макрон в Елисейския дворец отново предизвика серия от гневни коментари, след като той вдигна крак върху масичката пред двамата по време на срещата.На Джонсън може да му отне цял месец да предприеме първото си посещение в чужбина, но то не остана незабелязано, след като той вдигна крак върху мебелите в дома на Макрон, пише \"Ройтерс\" в текст, посветен от начало до край на изцепката.Световната агенция отбелязва, че \"Борис Джонсън никога не се е свенял да се прави на клоун през цялата си политическа кариера\", коментирайки шегичката му пред камерите и фотографите, отразяващи протоколното начало на двустранния диалог. Макрон изглеждаше развеселен, пише още Ройтерс.Във фейсбук страницата на медията обаче има стотици коментари, които не намират нищо смешно в поведението на наследника на Тереза Мей.\"Майка му би трябвало да се срамува много\", \"Този човек във хамбар ли е раснал\", \"Ама, той наистина ли е британец и е учил в Итън\", са някои от коментарите на хора от цял свят.А някои американци злорадстват, че на Албиона са се натресли по същия начин както те с Доналд Тръмп.", "date": "2019.08.23", "title": "На село ли е раснал? Джонсън вдигна крак върху масичка пред Макрон в Елисейския дворец"}
{"url": "https://offnews.bg/futbol/v-germania-levski-e-naj-dobroto-reshenie-za-tauata-709888.html", "text": "Талеб Тауата е много близо до преминаване в Левски, твърдят германските медии. Израелският национал не попада в плановете на треньорския щаб на Айнтрахт за този сезон, пише \"Тема Спорт\".В момента съставът на франките е доста развит, като целта е бройката на играчите в него да бъде намалено до 33. Клубът от Бундеслигата е искал още през зимата да се раздели с Тауата, но не е успял да го стори.През миналата кампания левият бек има 6 мача за Айнтрахт - 3 за първенство и 3 в евротурнирите. А през този дори не тренира с първия отбор.\"Наближава заминаването на Тауата. След три години в Айнтрахт, той е пред раздяла с клуба. Крайният защитник е на път към България. За да се стигне до договор, ще намали и заплатата си. Преминаването в Левски изглежда най-доброто решение в момента. Българската карта в ръцете му е най-добрата\", пише sge4ever.com.Изданието допълва, че Талеб е добър играч, но често е преследван от травми. Последната го е извадила от терена за 2 месеца. За 3 години той има 40 мача за Айнтрахт.", "date": "2019.08.23", "title": "В Германия: Левски е най-доброто решение за Тауата"}
{"url": "https://offnews.bg/112/varnenetc-prebi-priatelkata-si-schupi-kraka-%d1%9d-i-popadna-v-aresta-709907.html", "text": "36-годишна жена бе жестоко пребита от приятеля си в дома им във Варна.Жената е била приета в болница на 22 август сутринта с множество контузии по тялото и крайниците и счупена бедрена кост. Тя споделила, че предишната вечер, около 20:30 ч, 40-годишният ѝ приятел ѝ нанесъл тежък побой.Мъжът е задържа за 24 часа, а по случая е образувано досъдебно производство.", "date": "2019.08.23", "title": "Варненец преби приятелката си, счупи крака ѝ и попадна в ареста"}
{"url": "https://offnews.bg/kultura/ndk-predstavia-tantc-film-fest-v-navecherieto-na-kinomania-709903.html", "text": "Най-утвърденият и престижен кинофорум у нас –  - стартира поредица от тематични филмови седмици. Първата ще е в навечерието на фестивала – през месец септември - и ще представи селекция от филми на тема класически и модерен танц. Танц Филм Фест ще започне на 24 септември в , ще продължи до 30 септември и ще включва игрални и документални филми, сред които ще има както премиерни, така и утвърдени заглавия в различните жанрове на танцовото изкуство. Всички филми ще имат единствена прожекция само в рамките на Танц Филм Феста.Той ще бъде открит с филм, който се превърна в хит в програмата на миналогодишното издание Киномания.обра овациите на публиката и медиите в зала 1 миналия ноември, а сега любителите на седмото изкуство могат да го гледат на 24 септември и на 30 септември от 19:00 ч. Филмът проследява житейския път на един от най-легендарните балетни артисти за всички времена. Режисьор е Ралф Файнс, който споделя, че „силата на младия изпълнител, който е жаден да разбере кой е като артист и човек... силата на неговия дух, неговата решителност” го подтиква да адаптира историята на Нуреев за големия екран.Още един филм с участието на самия Рудолф Нуреев и Марго Фонтейн ще види публиката на 25 септември от 18:30 ч. Това е екранизацията на балета , с режисьор Трък Бранс. Когато постановката „Лебедово езеро” на Виенската опера е заснета, Марго Фонтейн е вече жива легенда, а кариерата на на Нуреев след бягството му от Съветския Съюз тъкмо набира скорост.С присъщата си дързост, той ревизира каноничната хореография на Мариус Петипа и предлага своя версия на великия балет на Чайковски, извеждайки принц Зигфрид като доста по-равностоен партньор на Одета/Одилия. Нуреев и Фонтейн съчетават по напълно новаторски начин класически балет и модерен танц. Считано за едно от най-великите партньорства на всички времена, за това изпълнение самият Нуреев казва: „Танцувахме като едно тяло и една душа”.Билети за „Рудолф Нуреев: Бялата врана” може да закупите от касите на Билетен център – НДК и онлайн .Билети за „Лебедово езеро” може да закупите от касите на Билетен център – НДК и онлайн .", "date": "2019.08.23", "title": "НДК представя 'Танц филм фест' в навечерието на Киномания"}
{"url": "https://offnews.bg/futbol/nejmar-se-otdalechava-ot-barselona-futbolistite-na-kataluntcite-nedov-709910.html", "text": "Играчите на Барселона не са доволни от президента на каталунците Хосеп Мария Бартомеу. Причината за роптаенето е буксуващите преговори за нападателя на Пари Сен Жермен Неймар.Футболистите са били уверени, че бразилецът ще бъде привлечен, но сега това изглежда няма да се случи и те обвиняват боса, че не е положил достатъчно услилия това да се случи.Според френски и испански медии Барса и ПСЖ са далеч от споразумение и сега отново се смята, че Реал Мадрид е фаворит за подписа на Неймар.Твърди се, че суперзвездата Лионел Меси е сред най-разочарованите от ръководството, тъй като е бил на мнение, че с идването на нападателя каталунците определено ще направят сериозна крачка напред и той би бил ключов играч през сезона.Вероятно е тази ситуация да повлияе и върху бъдещето на аржентинската легенда, който има договор с Барселона до юни 2020 година, но все още не е ясно дали ще го преподпише.По-рано днес каталунското радио \"RAC1\" съобщи, че от \"Парк де Пренс\" ясно са уведомили ръководството на \"лос кулес\", че времето за преговори изтича.Според \"El Larguero\" и Реал, и Барса са склонни да дадат 170 милиона евро за Неймар, но желанието на парижани е да осъществят операцията на няколко плащания. Именно това не се харесва на ПСЖ. ", "date": "2019.08.23", "title": "Неймар се отдалечава от Барселона, футболистите на каталунците недоволстват"}
{"url": "https://offnews.bg/gejming/kak-gameloft-predefinira-videoigrite-709929.html", "text": "През последните години гейминг индустрията преживява сериозни промени. Днес тя отдавна се е наложила като водеща развлекателна индустрия, по-мащабна дори и от киното. Тя се развива изключително динамично, а конкуренцията в областта става все по-ожесточена. Данните за отминалата година например сочат, че Топ 10 игри са спечелили с 25% повече пари от десетте най-печеливши филма по бокс офис класациите.Бъдещето на игровия бранш се свързва с добавената и виртуалната реалност, както и с мобилните спортове и стрийминга на игри. А нови платформи правят гейм изживяванията все по-разнообразни. Сред тях са виртуалната и добавена реалност, и най-вече - мобилните устройства, които се превърнаха в ключов фактор за създаването на видеоигрите. Именно те преобърнаха представите на потребителите и днес генерират повече от половината от приходите на цялата гейминг индустрия.Разцветът на мобилните видеоигриИгрите за мобилен телефон днес са много популярни и много от нас избират този начин да се разтоварят от напрегнат ден. През 2019 г. се очаква този пазар да надмине , което е около 54% от цялата гейминг индустрия. Фpeнcĸият paзpaбoтчиĸ Gаmеlоft е една от компаниите, на която в голяма степен се дължи преходът от тежките настолни игри към по-леките и лесни за игра заглавия зa мoбилни ycтpoйcтвa. В резултат днес да можем да се насладим на любимата си игра навсякъде, по всяко време и на най-разнообразни преносими устройства.История на GameloftФpeнcĸaтa ĸoмпaния, която е cпeциaлизиpaнa в paзpaбoтвaнeтo нa видeoигpи зa мoбилни тeлeфoни, e cъздaдeнa пpeз 2000 гoдинa. Πостепенно тя се превръща в ключов играч в този динамичен гейминг пазар и пpeз 2013 г. oбopoтът й вече дocтигa 233 млн. eвpo. По това време в нeя вече paбoтят над 6700 чoвeĸa пo цeлия cвят. През 2016 г. Gameloft е купена от медийния конгломерат Vivendi, който засилва още повече нейното влияние в развлекателната индустрия.Българското студиоДобрата новина за българския гейм пазар е, че някои от най-популярните видеоигри на компанията вече се правят и в България, благодарение на софийското студио на Gаmеlоft, основано през 2005 г. Днес в него работят специалисти в областта на програмиране, гейм дизайн, арт, монетизация и пр. Компанията предлага много добри възможности за развитие в най-бързо разрастващия се гейминг сектор. У нас се извършва целият процес – от креативната идея, разработката и последващата поддръжка и развитие на играта.ПродуктиEдни oт нaй-пoпyляpнитe пpoдyĸти нa Gаmеlоft ca видeoигpите Аѕрhаlt, Disney Magic Kingdoms, Iron Blade, March of Empires, Dungeon Hunter, NOVA Legacy, ĸaĸтo и Minion Rush - игpoвaтa aдaптaция нa aнимaциoнния филм „Mиньoнитe”.Студиото в София вече има в актива си десетки игри, пуснати на пазара и развиващи се успешно. Сред тях най-голям интерес предизвикват March of Empires, War Planet Online, World at Arms, Zombie Infection. С развитието на мобилния високоскоростен интернет, както и на нови класове устройства мобилният гейминг ще става все по-предпочитан, а очакванията са българското студио на Gameloft да добави ново заглавие към портфолиото си скоро.", "date": "2019.08.23", "title": "Как Gameloft предефинира видеоигрите"}
{"url": "https://offnews.bg/ikonomika/veche-e-ofitcialno-na-ada-tepe-vadiat-zlato-709930.html", "text": "Първият нов рудник в България за последните 40 години, разработен от канадската корпорация „Дънди Прешъс Металс”, беше официално открит днес на Ада тепе край Крумовград.За церемонията пристигнаха председателят на Народното събрание Цвета Караянчева, премиерът Бойко Борисов, финансовият министър Владислав Горанов, президентът и главен изпълнителен директор на корпорацията Рик Хаус, председателят на Съвета на директорите Джонатан Гудмън, председателят на „Евромин” Марк Раховидас. Разбира се, и областният управител на Кърджали Никола Чанев, и кметицата на Крумовград Себихан Мехмед. Всички в приветствията си благодариха персонално на Борисов за подкрепата.Милионите в регионитеТой, от своя страна, се похвали с десетките милиони, изсипани в инфраструктурата на малкия родопски град и поиска от изпълнителния директор на Дънди-Крумовград Илия Гърков да спази обещанието си за 2 700 лева заплата през следващата година. „Инвестициите в регионите карат хората да се завръщат, хиляди вече се върнаха и работят в заводите и фабриките“, каза премиерът с видимо удоволствие от „структурираната икономика“ и „износа на стойност 28 милиарда“.Преди да се произнесе, той се заслуша в каба-гайдите, писнали в огромната шатра. И с любопитство надничаше зад гърбовете на гайдарите в изучаване на пищящия духов музикален инструмент. Малко по-късно, вече отвън, с отработено в годините движение преряза тъмно-синята лента и така обектът на желанията на местните хора бе официално открит. Иначе обектът работи на пълни обороти, но днес бученето на машините бе празнично спряно.Вицепрезидентът на Дънди Илия Гърков определи рудника и обогатителната фабрика като „изключително постижение“ и „най-добрия такъв обект в света“. „Постижение е това, че успяхме да го направим заедно със заинтересованите страни, с местната общност и с неправителствените организации“, каза той.Инвестицията и добрите намеренияПървоначалната инвестиция е в размер на 164 млн.долара, или около 280 млн.лева. Компанията продължаваме с инвестиции в местната общност, подпомага общината в развитието на инфраструктурни проекти, в здравеопазването и обучението /двете местни гимназии и две детски градини/. За местния бизнес е разработен фонд, който предоставя общо 5 млн. долара и подпомага малки и средни предприятия така, че да има независим поминък за хората, извън рудодобива. Финансират се бизнеси, които са напълно независими от минната промишленост. Основно изискване е те да са на хора, родени и постоянно живеещи в Крумовград, и фирмите да са регистрирани в града – за да не изтичат капиталите извън общината.Канадската компания е наела 279 души на работа, от които местните са 270. Средната работна заплата в момента е над 2 100 лева, а най-ниската – 1 600 лева. Годишният добив на руда е около 800-850 000 тона, от която след преработката се добива концентратът /странното за незапознатите е, че е черен на цвят прах/. В него съдържанието на златото ще бъде приблизително 80-85 000 тройунции.През всичките години на експлоатацията на находището, в развитието на община Крумовград ще се инвестират 17 млн. долара.Какво след края на златодобиваДва са сценариите за бъдещето на Ада тепе. Първият предвижда продължаване на работата на рудника и фабриката, в радиус от 45-50 км около него се извършват проучвателни работи в 7 площи с надеждата да се открият още находища. А ако няма – след 8 години добив настъпва период на закриване и рекултивация. Рекултивацията обаче е в ход – след приключване на строителните работи се залесява, досега са засадени над 20 000 фиданки на терен от 43 хектара.Първо заработи рудникът – в края на юни 2018 г., после и интегрираното съоръжение за производствените отпадъци, съставени от инертни материали. Пусковите операции в обогатителната фабрика започнаха през март т.г., в началото на предишната седмица са получени и всички оперативни разрешителни.Работи се изцяло в режима на затворен цикъл. Изградена е инсталация за пречистване на промишлени води до качеството на питейни. „Пробвахме, работи и аз пих от тази вода“, увери Гърков. Над 4 млн.лева е вложила компанията в археологическите проучвания, открити са близо 18 тона керамика, предстои изграждането на музей на рудодобива. Над 5 000 костенурки са преместени, 2 000 са с чипове.В крумовградската фирма действат т.нар. златни правила за безопасност на труда и превенция на човешкия живот и здравето – всеки служител или работник, пък бил той и най-големият шеф, при постъпване на работа е тестван за алкохол с дрегер. Журналистите – също. А по тепето никой не може да се разхожда без каска, защитни очила и боти с метални предници. На работа идвай абсолютно готов – отпочинал, без да си употребил алкохол или дрога, подчерта Гърков.Оперативният директор Любомир Хайнов, който беше гид на репортерската армия, посочи, че работещите във фирмата са първите миньори на Ада тепе след траките. Преди 3 500 години някогашните жители са открили златото на това място. Археолозите от спасителните разкопки на тепето твърдят, че траките са разработили най-старите златни рудници в Европа.„Траките са успели да изземат до 10 метра от горната част на хълма, а сега, благодарение на новите технологии, съвременните работници ще достигнат дълбочина до 130 метра. Под това ниво в Ада тепе няма златоносни руди, показват направените сондажи, чиято дълбочина достига до 2 000 метра“, посочи Хайнов пред журналистите. Още малко над 7 години предстои работата по находището, а в зависимост от съдържанието на златото, прогнозният годишен добив е 4 000 до 8 000 тона концентрат, чието съдържание е 350 грама на тон.Сонди в земята\"Рудните тела са много малки, целият изгребван материал е смес от руда и баластра. Добивът е изключително труден\", обясни Хайнов. Копае се до 2,5 метра дълбочина, а разделянето на рудата от баластрата става още тогава. Определените полета се взривяват, тогава рудата отивала нагоре и се измествала в различни посоки, зависело от скалите около нея. Хайнов подчерта, че се използва свръхмодерна за Европа технология, а тя е нова за България.\"По периферията на рудните тела се правят сондажи, които не са взривни, а в тях се поставят сензори. Маркират се върху чертеж и координатите им се записват. След взривяването рудата и баластрата се изместват. Намират се сензорите, вземат се новите им координати и се сравняват със старите. Прави се нов чертеж на рудата след взрива.Новите данни се зареждат в компютъра на багера, който е оборудван с джипиес и машината се позиционира спрямо зададените координати“, обясни оперативният шеф. Когато започне работата е ясно дали се изземва руда или баластра. Технологията не допуска смесването на баластра в рудата и по този начин се избягват загубите\", обясни Любомир Хайнов. За чистата природаСтартът на проекта преди години се забави заради безпрецедентния обществен натиск, градчето се тресеше от невиждани протести, прииждаше подкрепа от Гърция и Турция. Страховете на хората тогава бяха най-вече заради предвидената технология за цианидно излужване на златото и внушенията, че това ще доведе до екокастрофа, и че в това число ще бъде отровена и вододайната зона, която е в непосредствена близост с Ада тепе. Това наложи и коренната промяна в проекта, цианидите напълно отпаднаха, макар да гарантираха далеч по-високи печалби за концесионера. С въвеждането на новата технология печалбите намаляха с 10-15%, но само така проектът можеше да бъде приет.В процеса на флотациите на рудата, които са няколко вида, се пречиства концентратът и се обогатява от 6 г/тон до 350 г/тон. Заложеното проектно извличане е 85% и в момента вече е факт. Използват се стандартни за технологията химикали. По-голямата част от веществата остават в концентрата, а останалите отиват в оборотната вода, която се връща обратно в процеса - така се избягва дори и минималното замърсяване извън територията на рудника, увери Хайнов. Той отбеляза, че депонираният остатък от индустрията на Ада тепе е максимално чист за природата.\"Не съществува риск от замърсяване. Всичката дренажна вода се връща обратно в резервоари и се използва отново. Изградена е и система, която събира всевъзможните просмукали се водички, така че и капка да не попадне в река Крумовица\", посочи Ирена Цакова, която е директор по разрешителните и правните дейности в компанията. Тя обясни, че причината е именно близостта до вододайната зона на Крумовград. Цакова припомни отдавна стихналите протести на местните хора, свързани с това, а и факта, че Ада тепе попада в обхвата на „Натура“, които наложиха пълната промяна на добивната технология. Закрие ли се рудникът, тепето ще бъде напълно рекултивирано и залесено. Това ще стане с участието на 50 работници за срок около 5 години.Провежда се непрекъснат мониторинг на почвите, водите и въздуха, данните се публикуват в сайта на община Крумовград.", "date": "2019.08.23", "title": "Вече е официално – на Ада тепе вадят злато"}
{"url": "https://offnews.bg/sviat/makron-za-pozharite-v-amazonia-kashtata-ni-gori-709900.html", "text": "Френският президент Еманюел Макрон заяви, че  са \"международна криза\". Той добави, че това е тема, която трябва да бъде начело в дневния ред на срещата на върха на Г7 този уикенд, съобщава Би Би Си .\"Къщата ни гори, буквално. Амазонската дъждовна гора - белите дробове, които произвеждат 20% от кислорода на нашата планета, е запалена. Това е международна криза. Членове на срещата на върха на Г7, нека обсъдим тази спешна първа поръчка след два дни! , написа той в социалната мрежа Twiter .Президентът на Бразилия Жаир Болсонаро отговори на написаното от Макрон, като обвини френския президент, че използва въпроса за \"политическа печалба\". Според него призивите за обсъждане на пожарите на срещата на Г-7 в Биариц, в която Бразилия не участва, предизвикват \"неправилно настроен колониалистически начин на мислене\".Природозащитниците обвиниха правителството на Болсонаро за тежкото положение, казвайки, че той е насърчил дърводобивът и земеделието в тези райони.Болсонаро на свой ред предположи, че неправителствените организации са започнали пожарите, но призна, че няма доказателства за това твърдение.По време на изказване в четвъртък той призна, че земеделските стопанства, все пак, могат да имат вина за разпалването на пожари в региона.От екологичните групи призоваха за протести в Бразилия в петък с искания за действия срещу пожарите.Генералният секретар на ООН Антонио Гутериш сподели, че е \"дълбоко загрижен\" за пожарите в Амазонка.\"В разгара на глобалната климатична криза не можем да си позволим повече щети на основен източник на кислород и биоразнообразие. Амазонка трябва да бъде защитена\", сподели в Twitter той.", "date": "2019.08.23", "title": "Макрон за пожарите в Амазония: Къщата ни гори"}
{"url": "https://offnews.bg/obshtestvo/ekspert-iztochvajte-vodata-kato-se-varnete-ot-more-legionela-mozhe-709885.html", "text": "Бактерията Легионела, която според британски публикации е причинила смъртта на двама англичани след почивка в Слънчев бряг, може да се появи във всеки дом. Микроорганизмите се зараждат във водопроводите, ако не се ползват няколко дни и водата е застояла, обясни директорът на Националния център по заразни и паразитни болести проф. Тодор Кантарджиев по Нова тв. По думите му благоприятната температура за размножаването на Легионела от 22 до 34 градуса.Съветвам хората, когато се връщат от море, да източват водата няколко минути и да не присъстват в помещението, заяви проф. Кантарджиев.В Европейския съюз за миналата година са регистрирани 11 343 болни от легионерска болест, 700 от тях са починали. Около 7,5% е смъртността при една тежка лятна пневмония, каквато е причинената от легионелата, уточни експертът. Мит е, че бактерията може да се разпространи чрез съвременните климатици, обясни още проф. Кантраджиев. Вчера от Министерството на здравеопазването информираха, че пробите, взети от конкретния хотел в Курортен комплекс „Слънчев бряг“ преди началото на летния туристически сезон 2019, са отрицателни.Хотелите в Курортен комплекс „Слънчев бряг“ ежегодно подлежат на планов и извънпланов (по сигнали) контрол от РЗИ – Бургас, в това число и контрол за наличие на легионели.От ведомството припомниха, че в случай на съмнение за Легионерска болест на територията на страната, Регионалните здравни инспекции издават предписания с конкретни противоепидемични мерки. Съгласно правилата на работа на Европейската система за надзор на Легионерската болест (ELDSnet), в която България членува, цялата информация по отношение на заболелите лица, както и резултатите от проведените изследвания на хора и среда, са конфиденциални.", "date": "2019.08.23", "title": "Експерт: Източвайте водата, като се върнете от море, Легионела може да дебне в тръбите"}
{"url": "https://offnews.bg/tenis/legenda-v-tenisa-federer-shte-se-ottegli-v-kraia-na-2021-godina-709906.html", "text": "Експертът на Евроспорт Матс Виландер прогнозира, че Федерер може да остане на корта като активен играч до своята 40- или дори 41-ва годишнина.Шведът, който е носител на 7 титли от Големия шлем, за пореден път не спести похвалите си по адрес на Маестрото.\"Изглежда той има невероятната способност, дори когато загуби няколко мача в тура, това да не се отразява на начина, по който той работи, тренира и играе петсетови мачове.Очевидно ще е мечта да си мислим, че може да бъде заплаха в Големия шлем за още пет години, това няма да се случи, но бих прогнозирал, че неговата кариера ще приключи може би в края на 2021-ва или 2022-ра година.Най-вероятна за тогава бихме си мислели 'окей, това трябва да е всичко'. Той обаче опроверга всичко, което смятахме за възможно в тениса\", каза Виландер.Шведът смята, че Оже-Алиасим и Стефанос Циципас са хората, които ще бъдат новите лица на новата генерация тенисисти.", "date": "2019.08.23", "title": "Легенда в тениса: Федерер ще се оттегли в края на 2021 година"}
{"url": "https://offnews.bg/volejbol/volejbolistkite-ni-zagubiha-ot-frantcia-na-starta-na-evro-2019-709928.html", "text": "Женският национален отбор по волейбол на България започна с петгеймова загуба на старта на европейското първенство. Националките ни, водени от Иван Петков, отстъпиха на Франция с 2:3 (20:25, 25:13, 15:25, 25:19, 13:15 ) в първия мач от предварителна група А, мачовете от която се играят в Анкара (Турция).Родните представителки не успяха да покажат истинските си качества и възможности, а опасенията, че първите мачове на големи форуми са трудни, се оправдаха. Със страхотна игра французойките надиграха тима ни и записаха силен старт в турнира.Нашите момичета влязоха трудно в срещата и не успяха да преодолеят слабостите в първата част. Французойките диктуваха темпото и поведоха с 18:10. До края на гейма те водеха и го затвориха с 25:20.Във втората част „лъвиците“ стабилизираха играта си и показаха, че имат много по-големи възможности. Още от началото те взеха солиден аванс, поддържаха го докрай и спечелиха гейма с разгромна разлика (25:13), като изравниха 1:1.Колебанията в представянето на отбора ни обаче продължи, а това доведе до ново предимство за съперника и нова размяна на геймове. Третата част бе изцяло под диктовката на Франция, която поведе с 2:1. В този момент нашите обаче намериха сили отново да се изправят и спечелиха четвъртата част, като вкараха мача в тайбрек.В петата решителна част обаче отново имаше неубедителни изяви за тима ни, основно на атака и на сервис. В решителните моменти, при 11:11 две последователни грешки дадоха предимство на Франция (13:11). Националките ни успяха да се доближат до 1 точка (13:14) и имаха възможност за изравняване, но тя бе неуспешна. С блок-аут Франция отбеляза победната точка (15:13) и се поздрави с крайната победа.Утре е почивен ден за волейболистките ни. В неделя, 25 август, тимът на България се изправя срещу Сърбия от 17:00 ч.", "date": "2019.08.23", "title": "Волейболистките ни загубиха от Франция на старта на Евро 2019"}
