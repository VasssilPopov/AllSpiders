{"url": "https://offnews.bg/politika/simeonov-polititci-i-zhurnalisti-braniat-prestapnitcite-v-slanchev-br-662711.html", "text": "Следете внимателно кои медии коя страна ще заемат в битката за налагане на закона. Обвързаностите на подземния свят и престъпниците не свършват само до дискотеките в Слънчев бряг – те оплитат политици, хора от всички власти, редактори и журналисти в медиите.Това обяви от профилите си в социалните мрежи вицепремиерът Валери Симеонов след нощната му акция в Слънчев бряг. В дискотека Bedroom той беше  \"П*дал\", \"Кабелджия\" и \"Оставка\". Контролът на държавата върху заведенията и другите търговски обекти в Слънчев бряг и Черноморието ще стане еженощен до края на сезона. Крайно време е туристическите дейности в България да влязат в рамките на закона, а след началото на следващата пленарна сесия на Народното събрание, да прокараме подготвените промени в законодателството, които да спрат терора на тарикатите над нормалните хора, заяви Симеонов.", "date": "2017.08.13", "title": "Симеонов: Политици и журналисти бранят престъпниците в Слънчев бряг"}
{"url": "https://offnews.bg/obshtestvo/dimov-noviat-plan-za-kaliakra-shte-stane-barzo-no-ne-pribarzano-662715.html", "text": "Работните групи в Каварна вече са определени и действат за разглеждането на плана за управление на защитена зона „Комплекс Калиакра“ на местно ниво. Това стана ясно по време на посещението на министъра на околната среда и водите Нено Димов в Каварна, съобщават от пресцентъра на МОСВ.Групите са четири – земеделие, енергетика, лов и риболов и строителство/туризъм и ще търсят балансирано решение по казуса. До средата на другата седмица те ще дават становища по плана. След това ще направим среща между работните групи и експертите на Министерството на околната среда и водите на място в Каварна, заяви Димов.Това ще направим с бързане, но не с прибързване, защото трябва да бъдат огледани всички варианти, така че да бъдат защитени интересите на максимално много хора, които са засегнати, каза министърът.Ще обявим поръчка, така че международно признати учени - а аз съм дълбоко убеден, че в България има такива международно признати учени - да направят описание на териториите по стриктно спазвана методология, да проверят дали всичко, което е картирано, отговаря на изискванията и т. н., заяви Димов.Кметът на Каварна Нина Ставрева по-късно показа на Димов действащо гробище в село Топола, което влиза в НАТУРА 2000, съобщават още от МОСВ.", "date": "2017.08.13", "title": "Димов: Новият план за Калиакра ще стане бързо, но не прибързано"}
{"url": "https://offnews.bg/dw/biagstvoto-kam-mechtania-zapad-koeto-zavarshi-s-katastrofa-kraj-pazar-662713.html", "text": "Искали са да избягат. На всяка цена. Бягството им към желания Запад приключва обаче в България. Загиват край Пазарджик - при катастрофата на микробуса, с който ги превозват каналджиите. Андреа Беер с подробности за случая.Тихо и спокойно изглежда пред малката морга на болницата в Пазарджик - на стотина километра югоизточно от столицата София. Сивокафявата сграда излъчва неприятна миризма на разложение. В моргата лежат и телата на няколко души, чието бягство на Запад внезапно е приключило в България. Загинали са при катастрофа в началото на юни на близката магистрала – един българин и 9 неидентифицирани чужденци. Загинали са на място, спомня си главният лекар Васил Вълчев. Междувременно се знае повече за този случай: загиналият българин – 16-годишно момче – е карал микробуса, с който каналджии превозвали бежанци. Останалите 9 загинали са афганистаци и пакистанци.„Най-големите трудности за нас, след такъв трагичен случай, са парите и идентифицирането на жертвите”, казва пред репортерката на АРД Андреа Беер шефът на дипломатическата мисия на Афганистан в София Ахмад Сидик Длер. Ако загиналите нямат документи у себе си, посолството трябва да издири оцелели при катастрофата, да изпрати в Афганистан снимки и ДНК-проби на жертвите, а накрая трябва да организира и превозването на телата до Афганистан - след като бъде установена тяхната самоличност.Каналджиите вземат пари не само от живите„Преди държавата помагаше на бедните семейства за разходите, но постепенно това се превърна в проблем. За двама от загиналите, които вече са върнати от Пазарджик в Афганистан, техните семейства бяха изпратили пари чрез външното министерство. Но напоследък жертвите станаха много – афганистанци умират не само в България. А връщането на тяло в Афганистан струва между 3 000 и 3500 евро. Това са разходи, които афганистанската държава просто не може да си позволи”, казва посланикът.Каналджиите злоупотребяват също и с отчаянието на близките на жертвите, допълва той. Те вземат пари не само от живите, а и от семействата на мъртвите - за връщането на телата им обратно в родината. Вземат ли обаче парите, изчезват, без да изпълнят обещаното, разказва още дипломатът. Сътрудничеството с българските власти той определя като добро. Лично той разбирал хората, които бягат от Афганистан - от войната, тероризма и икономическата разруха.Защото са искали да избягат на всяка цена\"Ние разглеждаме подобни трагедии, като тази катастрофа, винаги в по-широк контекст: защо въобще хора биват принуждавани да правят това?\", казва Матис льо Рут, ръководител на софийското бюро на Върховния комисариат на ООН за бежанците. В този смисъл той призовава за нормални, човешки процедури за получаване на убежище.Льо Рут поддържа контакт и с осемте оцелели от катастрофата, които са с наранявания основно в областта на главата, гръдния кош и корема. Разходите за тяхното лечение, както и за аутопсията на жертвите, са за сметка на болницата в Пазарджик, казва д-р Вълчев. \"Това много натовари бюджета ни - между 20 и 25 хиляди евро излезе всичко. Телата на двама от загиналите все още се съхраняват в моргата - на двама афганистанци\", добавя той.Докато осемте пострадали при катастрофата скоро ще продължат някак по-нататък, двамата афганистанци в моргата чакат да започне последното им пътуване. Ако прокуратурата освободи телата, тогава българските власти ще уредят формалностите, а труповете ще бъдат транспортирани до летището в София. А оттам те ще заминат за страната, от която тези хора непременно са искали да избягат. На всяка цена.", "date": "2017.08.13", "title": "Бягството към мечтания Запад, което завърши с катастрофа край Пазарджик"}
{"url": "https://offnews.bg/112/cherna-nedelia-8-dushi-sred-koito-3-detca-zaginaha-v-katastrofi-662716.html", "text": "8 души загинаха в 3 тежки катастрофи днес. 3 от жертвите са деца. Тежките катастрофи станаха край село Микре, край село Брестовец и край село Дибич.30-годишна руска гражданка и 3-годишното й дете загинаха при тежка катастрофа на пътя София-Варна.Катастрофата, станала в района на ловешкото село Микре, е между 3 леки автомобила.В ловешката болница са 5-годишното братче и дядото на загиналото дете. Няма опасност за живота им.Пострадали са още две жени и дете, като едната от жените е в тежко състояние.Сигналът за катастрофата на главен път I-4 е получен в 15.25 часа.Четирима загинаха на пътя Плевен - Ловеч. Сигналът за катастрофата е получен минути преди 15 часа. По първоначални данни, на второкласен път II-35, малко след село Брестовец, лек автомобил с плевенска регистрация, движещ се в посока Плевен, е загубил контрол над управлението и се е ударил челно в автобус с пловдивска регистрация, пътувал в посока Ловеч.На място са загинали четирима души, пътували в лекия автомобил - мъж, дете и две жени. Загиналите са роднини.Няма пострадали пътници от автобуса.Жена и дете загинаха при катастрофа на главен път край Шумен.Сигнал за катастрофата е получен малко преди 12 часа.На главен път Шумен – Карнобат, до разклона за село Дибич, са се ударили лек автомобил \"Опел\" с шуменска регистрация и товарен автомобил с хасковска регистрация.В болницата в Шумен е транспортиран в тежко състояние шофьорът на лекия автомобил. ", "date": "2017.08.13", "title": "Черна неделя: 8 души, сред които 3 деца, загинаха в катастрофи"}
{"url": "https://offnews.bg/futbol/hero-tarsi-dalguchi-za-ludogoretc-662714.html", "text": "Отборът на Лудогорец ще стартира спешна селекция, информира Sportal.bg. Целта до края на трансферния прозорец е да се привлекат няколко нови попълнения, за да се засили конкуренцията в отбора.Желанието на новия наставник Димитър Димитров е да вземе ръстови състезатели. Херо вече е наясно кои футболисти ще акостират в Разград и съвсем скоро Лудогорец ще се сдобие с нови състезатели. “Зелените” ще се подсилят във всяка една линия.Очаква се до края на месеца българският шампион да осъществи продажба на свой състезател в силен европейски шампионат.Още утре Херо официално ще подпише своя договор с Лудогорец. Днес “орлите” обявиха, че Херо поема тима в отговор на спекулациите, че се преговаря и с други имена. Договорът е въпрос на формалност, тъй като има джентълменско споразумение между двете страни. Това ще се случи в понеделник. Тогава Димитров ще даде пресконференция.По-рано днес мениджърът на Херо - Мирчо Димитров, заяви, че Методи Томанов се е свързал с Херо след подадената оставка от Георги Дерменджиев и го е поканил да поеме “орлите”.“Той имаше оферти от водещи тимове в Казахстан и два отбора от руския елит, но реши да приеме предложението на българския шампион. Целите на Лудогорец в родния шампионат и в евротурнирите са винаги високи и затова на “орлите” не се отказва.Херо много мисли дали да приеме предложението, тъй като в Павлодар нямаше човек, който да не го обича. Той там намери своето място, но все пак реши да поеме към ново предизвикателство. Лудогорец има собственици и ръководство, които знаят много добре как се ръководи един клуб и затова имат тези успехи\", каза Димитров.", "date": "2017.08.13", "title": "Херо търси дългучи за Лудогорец"}
{"url": "https://offnews.bg/futbol/levski-naznachil-delio-rosi-kircheva-za-trenior-662723.html", "text": "Хубава работа, ама българска. Познатият лаф доби ново измерение тази вечер, след като официалният профил на Левски във Фейсбук прекръсти новия италианския треньор на \"сините\" на Делио Роси Кирчева при обявяването на титулярите за мача с Дунав Русе на \"Герена\".Името на крехката девойка се появява случайно като автоматично тагване, но това със сигурност ще й гарантира 15 минути слава и медийно внимание в следващите дни.Гафът беше поправен бързо, но следите останаха в мрежата. Феновете на ЦСКА веднага подхванаха грешката и кадъра със състава на Левски, воден от треньора Делио Роси Кирчева стана хит в социалните мрежи.", "date": "2017.08.13", "title": "Левски назначил Делио Роси Кирчева за треньор"}
{"url": "https://offnews.bg/gimnastika/tihomir-ivanov-zavarshi-svetovnoto-kato-bolt-s-kontuzia-662721.html", "text": "Контузия попари надеждите на Тихомир Иванов за силно представяне във финала в скока на височина на Световното първенство по лека атлетика в Лондон.23-годишният плевенчанин, който в квалификацията записа личен рекорд от 2.31 метра, получи травма в лявото бедро по време на загрявката преди финала и направи само един опит на началната височина от 2.20 м, а след това прекрати участието си.Случилото се с младия плевенчанин напомни поразително една от големите спортни трагедии от Лондон, а именно - контузията на Юсейн Болт в последния му старт в кариерата.Възпитаникът на Георги Гетов каза пред камерата \"Съжалявам\", а изражението на лицето му още на представянето на финалистите показа, че има някакъв проблем, който го измъчва.Съпругът на Ивет Лалова-Колио - Симоне Колио, който се грижи за възстановянето на българските атлети, даде на Иванов терапевтичен гел, но очевидно и той не успя да намали болката, информира Sportal.bg.Така българското участие на планетарния форум в Лондон завърши. Най-предно класиране от родната група записа Мирела Демирева, която се нареди седма в скока на височина при жените с личен рекорд за сезона от 1.92 м.Ивет Лалова-Колио пък остана на крачка от финала на 200 м, след като се нареди девета.", "date": "2017.08.13", "title": "Тихомир Иванов завърши световното като Болт - с контузия"}
{"url": "https://offnews.bg/futbol/seksbomba-nadaha-manchestar-iunajted-za-boj-nad-chukovete-662718.html", "text": "Руската сексбомба Виктория Лопирева се появи в Манчестър, за да подкрепи любимите си \"червени дяволи\" в дебютния мач за сезона в Премиър лийг срещу Уест Хам.Лопирева е посланик на Мондиал 2018 и използва всякакви поводи, за да промотира събитието. От Юнайтед не останаха безразлични към гостенката и я приветстваха с \"Добре дошла\" чрез профила си в Туитър.\"Добре дошла, Виктория Лопирева. Надяваме се, мачът да ти хареса\", написаха от Юнайтед. Малко по-късно Лопирева влезе и в съблекалнята на Юнайтед и публикува своя снимка от светая светих на \"червените дяволи\".Лопирева нямаше от какво да е недоволна, тъй като Манчестър Юнайтед разгроми \"чуковете\" с 4:0, като над всички беше новото белгийско попълнение Ромелу Лукаку.Той изигра мечтан официален дебют, като наниза първите две попадения и отказа Уест Хам да търси нещо в този мач. В края на двубоя влезлият като резерва Антони Марсиал и Пол Погба нанесоха двоен френски удар на гостите за крайното 4:0.", "date": "2017.08.13", "title": "Сексбомба надъха Манчестър Юнайтед за бой над \"чуковете\""}
{"url": "https://offnews.bg/112/fojerverki-zapaliha-gorata-nad-kurorten-kompleks-elenite-662725.html", "text": "Фойерверки, изстреляни от хотел, подпалиха гората над курортен комплекс Елените в неделя вечерта.Горят десетки декари дървесна растителност. На мястото има пожарни екипи, но борбата с огъня е трудна заради силния вятър в района, каза пред БТА кметът на Свети Влас Иван Николов.До този момент няма данни за пострадали и евакуирани туристи.Започна да гори цялата гора, а това се случи след като от един от хотелите, най-големия на Елените, бяха изстреляни фойерверки, защото има някакво тържество и забавление. На практика те огласяват целия курортен комплекс с музиката и продължават да го правят. Най-парадоксалното е, че без да се притеснят нито за миг, тези хора, че запалиха цялата гора с фойерверките, които изстреляха, продължават да се веселят, коментира пред агенция \"Фокус\" областният управител на Перник Ирена Соколова.", "date": "2017.08.13", "title": "Фойерверки запалиха гората над курортен комплекс Елените"}
{"url": "https://offnews.bg/112/kola-se-udari-v-avtobus-v-sofia-mazh-e-s-opasnost-za-zhivota-662704.html", "text": "Тежка катастрофа стана в София тази сутрин. В района на метростанция \"Обеля\" кола се удари в автобус на градския транспорт, съобщи МВР.Колата е упралявана от 20-годишен мъж, който е с опасност за живота.С него е пътувало момиче на 19 години. Катастрофата е станала около 11.30 часа.", "date": "2017.08.13", "title": "Кола се удари в автобус в София, мъж е с опасност за живота"}
{"url": "https://offnews.bg/leka-atletika/iamajka-biasna-na-organizatorite-v-london-za-travmata-na-bolt-662706.html", "text": "Организаторите на Световното първенство по лека атлетика в Лондон са виновни за тъжната разляла на Юсейн Болт с пистата. Това заявиха неговите съотборници от щафетата на Ямайка.Светкавицата тръгна трети на четвърти пост, но скъса бедрен мускул към 30-ия метър. Така отвори път за титла на Великобритания, а САЩ и Япония допълниха тройката.Омар Маклеод заяви: \"Това беше подигравка, човече! Чакахме близо 45 минути вън на студа. Мисля, че се изредиха цели три церемонии по награждаване, докато ни извикаха\", сподели спринтьорът от Ямайка.Блейк добави: \"Задържаха ни твърде дълго в помещението за повикване. Ходехме твърде дълго. Юсейн беше доста студен\", каза най-добрият спринтьор на Ямайка след Светкавицата, разбира се.\"Юсейн ми каза: \"Йохан, мисля, че това е някаква лудост\". Ние чакахме и загрявахме, после загрявахме и чакахме. Това ни изцеди силите\".", "date": "2017.08.13", "title": "Ямайка бясна на организаторите в Лондон за травмата на Болт"}
{"url": "https://offnews.bg/tenis/sharapova-razkri-zashto-serina-ia-naricha-malka-kuchka-662708.html", "text": "Маша Шарапова, която се върна в тениса след 15 месеца наказание за допинг, разкри една от големите тайни - защо се мразят толкова със Серина Уилямс. В  \"People\" излезе откъс от автобиографията на рускинята, посветен на съперничеството с американката.\"У нас има обща страст - тениса. Със Серина трябва да сме приятелки, но не сме\", пише Маша. Ключов в отношенията им се оказва турнирът \"Уимбълдън\" от 2004 година. Тогава 17-годишната Мария побеждава в два сета на финала американката.Това е и първата титла от Голям шлем за Шарапова, постигнат срещу 6 години по-възрастната Серина. Каката се държи на корта, усмихва се, прегръща и поздравява малкото рускинче. На прибиране в съблекалнята обаче Маша чува как Уилямс плаче.\"Опитах се да избягам възможно най-бързо, но съм сигурна, Серина ме чу. Смятам, че ме ненавиждаше, защото бях още дете, а победих. Но най-много ме ненавиждаше в онзи момент, защото я чух да плаче\", пише блондинката.\"Хората често ме питат защо имам 19 поражения в 21 мача срещу нея. Отговорът се крие в онази съблекалня\", продължава Шарапова в своята автобиография.Скоро след това Шарапова чува как Серина казва на колежка: \"Никога повече няма да позволя на тази малка кучка да ме победи\".Иначе Шарапова е отново контузена и обяви, че пропуска трети пореден турнир - този в Синсинати. Серина пък е извън корта заради бременност.Припомняме, че двете се хванаха здраво за косите и покрай Григор Димитров. Серина обвини нашия, че има студено сърце, заменяйки я с Маша. Шарапова отвърна, че поне не развежда женени мъже, както американката направи с треньора Патрик Муратоглу.", "date": "2017.08.13", "title": "Шарапова разкри защо Серина я нарича \"малка кучка\""}
{"url": "https://offnews.bg/politika/karakachanov-iska-90-miliona-leva-za-da-modernizira-flota-662709.html", "text": "Съветът по отбрана е одобрил и предстои в Министерския съвет да бъде внесен проект за инвестиционен разход за модернизация на фрегатите ни на стойност 90 милиона лева. Това съобщи във Варна министърът на отбраната Красимир Каракачанов.Той уточни, че парите могат да бъдат заложени в бюджета за следващата година.В следващите месеци ще се водят активни разговори, за да се постигне по-добро заплащане за военнослужещите, като наред с увеличението на бюджета, ще се търсят и собствени приходи, посочи Каракачанов.Ученията показаха, че въпреки недостатъчното средства, с които армията разполага, нашите офицери и войници носят службата с достойнство, заяви министърът на отбраната.Наблюдавайки на ученията нашите военнослужещи, в сравнение с тези от съюзниците ни от други страни, които са по-добре заплатени, по-добре оборудвани, с по-модерно въоръжение, нашите категорично са много по-добри, подчерта той.Службата в армията не е само дълг, а нещо много по-голямо. На вашите плещи пада отговорността за съществуването, просперитета, свободата и независимостта на българската нация и българската държава, каза министърът на отбраната в приветствието си към курсантите от „Випуск 2017“ на Висшето военноморско училище „Н. Й. Вапцаров“ във Варна днес.Ритуалът по присвояване на първо офицерско звание на курсантите се състоя на Морска гара Варна след тържественото издигане на флага по случай празника на Военноморските сили (ВМС) на Република България.", "date": "2017.08.13", "title": "Каракачанов иска 90 милиона лева, за да модернизира флота"}
{"url": "https://offnews.bg/dom/palna-s-parzalki-i-staia-za-igrachki-vizhte-naj-zabavnata-kashta-na-662707.html", "text": "Можете ли да си представите, че живеете в къща, проектирана като триетажна пързалка? И това не просто да бъде вашият дом, но и да бъде най-забавното място на света?Колкото и невероятно да звучи, такава къща съществува. Построена е в квартала Нака Мегуро в Токио и е известна с името The SLIDE House.Този уникален дом представлява правоъгълна сграда със стълбище, което я обгръща изцяло от едната страна и свързва всички три етажа.От другата страна има пързалка, по която обитателите й могат да се спускат, когато решат, че не им се слиза по стълбите или просто за забава.Този невероятен дом е проектиран от LEVEL Architects за двойка с три малки деца, които искали децата им да имат забавни спомени от ранна възраст.Основната жилищна площ се намира на втория етаж. Там са хола и кухнята.На третия етаж се намира и единствената спалня. Тя е огромна и е предназначена за цялото семейство. Разбира се, за да бъде още по-забавна къща, в центъра й има специална стая, пълна с играчки за децата.Отвън къщата има непретенциозен вид и дори може да се обърка с малък склад.", "date": "2017.08.13", "title": "Пълна с пързалки и стая за играчки - вижте най-забавната къща на света (снимки)"}
{"url": "https://offnews.bg/obshtestvo/pochina-pande-eftimov-edin-ot-naj-golemite-radeteli-na-balgarskoto-v-662720.html", "text": "На 85-годишна възраст почина Панде Ефтимов - общественик, поет, историк и човек, който живееше за каузата на българщината, съобщават от министерството на външните работи.\"Аз не правя разлика между Македония и България. Изобщо не ги деля. Как да ги деля?” – каза той в едно от последните си интервюта.Панде Ефтимов е един от най-активните членове на Българския културен клуб в Скопие, организатор на отбелязването на годишнини на личности и събития от общата ни история, пише още в съболезнователния адрес на МВнР.Роден е през 1932 г. в преспанското село Претор. Внук е на революционера от ВМОРО и ВМРО Панде Суджов.Панде Ефтимов завършва висшето си образование във Филологическия факултет на Скопския университет.Участва в патриотични групи, целящи независимостта на Македония, заради което прекарва 7 години в затвора: между 1957 г. и 1961 г., както и от 1971 г. до 1974 г. След това отново е подложен на гонение от властите в Скопие.Работи като учител и журналист към скопския вестник \"Народна просвета\". Принуден е да смени няколко професии, но не се отказва от идеалите си. След 1986 г. участва в процеса по формирането на ВМРО-ДПМНЕ.През 2001 година публикува две книги с поезия, отпечатани на български. Заради репресиите, роднините му са принудени да емигрират. През 2007 г. той получава българско гражданство.Въпреки грижите и вниманието, което лекарите и сестрите от ВМА му оказваха, сърцето на бай Панде спря в неделя на обяд, съобщава БНТ.", "date": "2017.08.13", "title": "Почина Панде Ефтимов - един от най-големите радетели на българското в Македония"}
{"url": "https://offnews.bg/futbol/delio-rosi-tragna-s-pobeda-nachelo-na-levski-662724.html", "text": "Новият треньор на Левски Делио Роси стартира с победа начело на 26-кратните шампиони.\"Сините\" сломиха с 2:0 у дома Дунав Русе в предпоследния двубой от петия кръг на Първа лига и зарадваха над 5000 на \"Герена\"Головете за Левски отбелязаха централният защитник Давид Яблонски, който се разписа по изключително красив и техничен начин с десния крак в 69-ата минута и резервата Серджиу Буш, който наказа в последните секунди иначе перфектния през целия мач Станислав Антонов.Двубоят не предложи големи футболни достойнства, особено през първото полувреме, но след гола играта на \"сините\" тръгна и това 2:0 е най-малкото, с което гостите можеха да се приберат в Русе.Левски - Дунав 2:01:0 Яблонски 69'2:0 Буш 90'Левски: 21. Митрев (к), 4. Горанов, 8. Вутов (7. Нар 87'), 10. Мапуку (9. Буш 64'), 13. Гомес, 15. Прохазка, 19. Цветкович, 25. Ангелов, 28. Яблонски, 32. Обертан, 71. ПанайотовСтарши треньор: Делио РосиДунав: 86. Антонов, 83. Попадийн (94. Ненов 76'), 4. Патев, 22. Милчев, 23. Хубчев, 11. Димов (к), 31. Станоев (5. Марем 14'), 77. Костадинов, 7. Карагерен (20. Георгиев 83'), 10. Шопов, 9. БудиновСтарши треньор: Веселин Великов", "date": "2017.08.13", "title": "Делио Роси тръгна с победа начело на Левски"}
{"url": "https://offnews.bg/futbol/zidan-podpisva-s-real-za-oshte-3-godini-obiasni-se-v-liubov-662710.html", "text": "Зинедин Зидан се съгласи на нов договор за три години в Реал Мадрид. Легендата на клуба пое \"белите\" по спешност преди 15 месеца и спечели 2 пъти Шампионската лига и веднъж титлата на страната. Говорейки за мача с Барселона за Суперкупата тази вечер, Зизу сподели:\"Моята история с Реал Мадрид е по-дълбока от контракти и подписи. Щастлив съм да бъда обвързан с клуба. Но договорът не значи нищо\".46-годишният французин обясни още: \"Иначе може да си подписал за 10 или 20 години. Но аз знам къде се намирам и какво трябва да правя. Може би след година няма да съм вече тук. Реал Мадрид и аз обаче няма да сме си сърдити! Никога\", добави бившият гениален халф, който преди да поеме първия тим имаше скромен опит - наставник на \"Б\" отбора.Реал излиза в Барселона тази вече от 23,00 ч. наше време, а реваншът в Мадрид започва в сряда точно в полунощ.", "date": "2017.08.13", "title": "Зидан подписва с Реал за още 3 години, обясни се в любов"}
{"url": "https://offnews.bg/futbol/bitkata-za-trakia-zavarshi-bez-pobeditel-662719.html", "text": "Отборите на Берое и Ботев на успяха да излъчат победител в Битката за Тракия от петия кръг на Първа лига, която логично завърши при резултат 1:1, след като двата тима си разделиха по едно полувреме.В началото домакините бяха по-активният тим, но след почивката гостите взеха инициативата. Дебют за старозагорци направи най-резултатният активен голмайстор в родния шампионат - Мартин Камбуров. Нападателят се появи в игра през втората част, но не успя да помогне за успеха на беройци.Домакините откриха резултата в 16-ата минута на мача. След една многоходова атака Мартин Райнов намери Педро Еуженио, който със силен удар по земя вкара за 1:0.В началото на втората част обаче Ботев изравни. Груба грешка на Георги Динков подари топката на Тодор Неделев сам срещу вратаря и звездата на \"канарчетата\" се възползва за 1:1.Така играчите на Александър Томаш останаха непобедени и имат четири равенства и една победа, което им отрежда четвърто място със седем точки. Ботев от своя страна е с четири на 12-а позиция. Канарчетата” обаче са с мач по-малко.", "date": "2017.08.13", "title": "Битката за Тракия завърши без победител"}
{"url": "https://offnews.bg/futbol/bukmejkari-obarkaha-cherven-briag-s-belgrad-662712.html", "text": "Букмейкъри погрешно включиха мача между Партизан Червен бряг и Янтра Полски Тръмбеш в своите тиражи. Вместо емблемата на домакина те са поставили тази на едноименния белградски гранд. Днес \"гробарите\" гостуват на Войводина в Нови Сад.В Червен бряг забелязаха грешката. И елегантно я използваха да поканят публиката.\"Партизан приема днес Янтра (Полски Тръмбеш) в среща от 1-ви кръг на новия футболен шампионат в Северозападна трета лига. Мачът попадна в списъците на няколко сайта за спортни залози, но нашият тим и объркан с този на \"адашите\" от Белград.Е, не е нужно да пътувате чак до столицата на Сърбия, за да гледате любимците си. Очакваме Ви на градския стадион, за да ни подкрепите за една добра победа\", написаха в страницата на храбрия тим от Червен бряг.Градът се прочу в спорта и преди няколко дни. Тогава направи Григор Димитров свой почетен гражданин. Майката Мария е от Червен бряг, а звездата ни често гостува там като дете.", "date": "2017.08.13", "title": "Букмейкъри объркаха Червен бряг с Белград"}
{"url": "https://offnews.bg/politika/tcacheva-bsp-sa-prepisali-antikoruptcionnia-si-zakon-ot-nashia-proekt-662722.html", "text": "До края на тази година България ще има Закон за противодействие на корупцията и за отнемане на незаконно придобитото имущество, обяви днес във Варна министърът на правосъдието Цецка Цачева. Тя посочи, че  е дело на работна група, в която влизат както представители на съдебната власт, така и на неправителствения сектор, академичните среди и обществеността.Финалното обсъждане на проектозакона ще бъде на 1 септември от 11 часа в Народното събрание. На тази среща са поканени всички парламентарни групи. След това проектът ще бъде поставен за междуведомствено съгласуване и внесен в МС, съобщи министърът на правосъдието.БСП са преписвалиЦачева посочи още, че антикорупционният проектозакон на левицата е в по-голямата си част препис на документа, качен на страницата на министерството на правосъдието.Тя допълни, че най-голямата разлика е в предвижданата от БСП възможност новият орган да има разследващи функции.По думите й, фигурата на разследващ агент я е имало по времето на кабинета Орешарски, но опитът не е довел до никакви положителни резултати.Освен това западните партньори отрекоха тази възможност, така че ние ще се противопоставим категорично на реанимирането на подобни практики, посочи Цачева.Изцяло нов орган, който ще бори корупциятаКатегорично отхвърлям внушенията, които се правят в общественото пространство, че това е законопроект, който предполага механичен сбор от сега действащи структури за противодействие на корупционни практики, каза министърът.По думите й, единният орган за борба с корупцията, който ще бъде създаден, е изцяло нов.Цачева каза още, че с приемането на закона БОРКОР няма да съществува в настоящия си вид.Част от аналитичните функциите на това звено, както и правомощията на антикорупционната дирекция в ДАНС ще се запазят, но това не означава, че ще има механичен сбор на отделните структури, посочи тя.", "date": "2017.08.13", "title": "Цачева: БСП са преписали антикорупционния си закон от нашия проект"}
{"url": "https://offnews.bg/112/zhena-i-dete-zaginaha-v-tezhka-katastrofa-na-patia-shumen-karnobat-662705.html", "text": "9-годишно момиче и 58-годишна жена са загинали, а мъж е в тежко състояние при тежка катастрофа при разклона за село Дибич, съобщиха от МВР Шумен.Лек автомобил с шуменска регистрация се е блъснал в товарен със хасковска регистрация. На място са присигнали полицейски служители и екип на Спешна помощ.В болница в Шумен е транспортиран мъжът, управлявал лекия автомобил, който в момента е в тежко състояние. Продължават действията на екипите за изваждане от кабината на водача на товарния автомобил. Движението в посочения участък се регулира от полицаи.", "date": "2017.08.13", "title": "Жена и дете загинаха в тежка катастрофа на пътя Шумен - Карнобат"}
{"url": "https://offnews.bg/112/malnia-podpali-kashta-v-montansko-selo-662703.html", "text": "Мълния подпали къща в Монтанско по време на бурята и градушката, които се разразиха в областта.При пожара няма пострадали, съобщи бТВ.Още през нощта цяла Западна България попадна в капана на бурите. Обилни валежи обхванаха половината страна, на места се разрази градушка, а температурите рязко се понижиха. 3 екипа на Дирекция „Аварийна помощ и превенция“ към Столична община работят по отстраняването на сигнали във връзка с обилния дъжд на територията на столицата. Получени са 5 сигнала за паднали клони, на 6 места са се получили завирявания.Жълт код за опасност от градушки и гръмотевични бури е обявен за 9 области на страната.Кодът е в сила за областите: София – град, София – област, Видин, Монтана, Враца, Плевен, Ловеч, Пловдив и Пазарджик.Очаква се количеството на валежите да достигне до 30-40 л/ кв. м на места.", "date": "2017.08.13", "title": "Мълния подпали къща в Монтанско село"}
{"url": "https://offnews.bg/psihologia/dnes-e-svetovniat-den-na-levicharite-662697.html", "text": "Световният ден на левичарите отбелязваме днес. За първи път празникът е честван през 1984 година.Едва 10% от жителите на Земята са левичари, като почти 70% от тях са мъже. Но не само хората, които пишат с лявата ръка, се наричат левичари. Оказва се, че много хора пишат с дясната, но използват другата за останалото.За десничарите не един път е потвърждавано, че използват изцяло и само дясното си полукълбо. При левичарите използването на лявото полукълбо е непостоянно. Изследвания потвърждават, че има разлика между мозъците на левичари и десничари.Тези на десничари са по-специализирани, като точна порция от мозъка е предназначена за определено действие. По тази причина левичарите се възстановяват от удари по-бързо. Част от левичарите използват дясната половина на мозъка за говоренето, втори лявата, а трети – и двете.", "date": "2017.08.13", "title": "Днес е световният ден на левичарите"}
{"url": "https://offnews.bg/futbol/delio-rosi-obiadva-za-4-50-leva-ne-poviarva-i-snima-662694.html", "text": "Интересни са първите сблъсъци на Делио Роси, новият треньор на Левски, с родната действителност. След като се хвана за главата от футболните умения на своите, италианецът видя и положителни неща на престоя си в София.Делио Роси хапна на народни цени в София, съобщи “Телеграф”. Специалистът беше засечен в гостилница “Яж и бегай” в центъра на София.Италианецът беше с помощника си Феделе Лимоне. Той изчака чинно десетина минути на опашката, след което си поръча обяд за 4,50 лева и газирана вода.Родните цени явно впечатлиха Роси, защото той извади мобилно устройство и снима таблото с менюто. Така де за 2 евро и 25 цента в Италия си умираш от глад.Днес Делио Роси ще направи официален дебют. На Герена идва коравият тим на Дунав, който обаче стартира също колебливо новия сезон.", "date": "2017.08.13", "title": "Делио Роси обядва за 4,50 лева, не повярва и снима"}
{"url": "https://offnews.bg/obshtestvo/didzhej-stancho-silata-na-zvuka-v-zavedenieto-se-opredelia-ot-aparatu-662693.html", "text": "Нивото на звука в дискотеката в Слънчев бряг, където вчера бе арестуван диджей Станчо, се определя от апаратурата, с която заведението работи. Това обясни легендата на столичните дискотеки пред Нова телевизия, недоумявайки все още защо е бил задържан.Диджеят заяви, че правата му категорично са нарушени. Но добави веднага - не може да си представи как съди държавата, в която е израснал. \"Аз съм на 46 години, имам си мой патриотизъм, който явно е различен от този на г-н Валери Симеонов\", каза диджеят. \"Дойдох нормално да си свърша работата, около 1 без 15 ч. нахлуха полицаите. В началото не разбрах какво се случва, но после разбрах защо са толкова агресивни - с тях беше техният шеф и зам. премиер Валери Симеонов.Заведението беше пълно с чужденци, учудих се, когато четирима полицаи се качиха на пулта при мен. Те викаха: \"Изключвай всичко - на момента, на секундата. Попитаха и на кого е лаптопът\", разказа Станчо.Полицаите не се трогнали, когато им заявил, че конфискуват неговия личен компютър. Той им поискал документи.\"Тогава ще ти пишем акт за възпрепятстване на акцията\", троснали се униформените. И допълнили, че ще трябва да го задържат. \"Цял живот се опитвам в тази държава да заживеем по евростандарти! Знам, че като не ти представят документи, не може да ти отнемат лична вещ\", заяви Станчо.\"Провалиха ми всички участия, без да ми обяснят защо\", допълни той.", "date": "2017.08.13", "title": "Диджей Станчо: Силата на звука в заведението се определя от апаратурата, не от мен"}
{"url": "https://offnews.bg/sviat/zhena-zagina-pri-sblasatcite-mezhdu-natcionalisti-i-antirasisti-v-shar-662691.html", "text": "Жена загина и над 30 души са ранени в американския град Шарлотсвил в щата Вирджиния, където избухнаха ожесточени сблъсъци между националисти и антирасисти, съобщиха световните агенции, цитирани от БТА.32-годишна жена загина и 19 души бяха ранени, след като кола се вряза в група демонстранти в центъра.По данни на полицията, още 15 души са пострадали при сблъсъците в други части на града.Двама полицаи пък намериха смъртта си в катастрофа с хеликоптер в гориста местност край града - хеликоптерът е патрулирал в района заради безредиците.Заповед на градската управа за премахването на паметник на генерал, предвождал силите на Юга в Американската гражданска война, стана повод за многолюден протест на националистически организации и привърженици на теорията за превъзходството на бялата раса.Членове на Ку-клукс-клан и активисти организираха шествие под надслов \"Единство на десните\" срещу решение на местните власти да демонтират паметник на генерал Робърт Е. Лий, главнокомандващ армията на Конфедерацията в гражданската война между Севера и Юга.Въпреки разположените полицейски сили за борба с безредиците и националната гвардия, избухнаха сблъсъци между протестиращи и контрадемонстранти, развяващи знамена на движението \"Животът на чернокожите има значение\". Ггубернаторът на Вирджиния Тери Маколиф обяви извънредно положение.Водачът на автомобила, който уби 32-годишната жена и рани още 19 души, е арестуван, съобщи началникът на полицията в Шарлотсвил Ал Томас.\"Осъждаме по най-категоричен начин тази ненадмината проява на омраза, фанатизъм и насилие от всички страни\", заяви президентът на САЩ Доналд Тръмп на импровизирана пресконференция в Бедминстър, Ню Джърси, където е на почивка. Той бе разкритикуван, че не е заклеймил по-специално движенията от крайната десница.", "date": "2017.08.13", "title": "Жена загина при сблъсъците между националисти и антирасисти в Шарлотсвил (обновена)"}
{"url": "https://offnews.bg/leka-atletika/ivet-lalova-izprati-s-pregradka-legendata-bolt-662690.html", "text": "Снимка на прощаване с най-великия в съвременната лека атлетика. Ивет Лалова си пусна селфи с Юсейн Болт от световното първенство в Лондон.  Написа кратко и ясно \"легенда\".Прегръдката на красивата българка беше едно от малкото приятни неща за Светкавицата в последния му ден на пистата. В първите минути на днешния ден той получи тежка контузия в щафетата с Ямайка.Така Болт се прости без медал в една от дисциплините, в която също нямаше загуба на важно състезание! Световният рекордьор на 100 и 200 метра, който бяга на последен пост за Ямайка, пое щафетната палка от трета позиция. Тръгна веднага да наваксва изоставането от домакини  и американци.Но още в първите 30 метра получи тежка контузия в левия крак и падна на пистата. Тъжна гледка! Не заслужаваше подобна раздяла, но пък мястото му в историята е осигурено отдавна.Без конкуренцията на Ямайка домакините от Великобритания поднесоха изненада, като спечелиха щафетата на 4 по 100 метра. Втори остана САЩ, за който бяга новият световен шампион Джъстин Гатлин. Хващаният два пъти с допинг отново беше освиркан от английската публика, но май отдавна не му пука. Третото място е за японците, които също намазаха от контузията на Светкавицата.", "date": "2017.08.13", "title": "Ивет Лалова изпрати с прегръдка легендата Болт"}
{"url": "https://offnews.bg/drugi/el-klasiko-manchestar-iunajted-i-levski-v-efir-dnes-662692.html", "text": "15:30 ч- Нюкасъл - Тотнъм - Диема спорт 215:30 ч. - Фейенорд - Твенте - Mtel sport 216:00 ч. - Страсбург - Лил - Диема спорт18:00 ч. - Манчестър Юнайтед - Уест Хем - Диема спорт 218:00 ч. - Дижон - Монако - Нова спорт18:45 ч. - Берое - Ботев Пловдив - Диема спорт20:00 ч. - Зенит - Ахмат - Mtel sport 121:00 ч. - Левски - Дунав - Диема спорт22:00 ч. - Гинган - ПСЖ - Диема спорт 223:00 ч. - Барселона - Реал Мадрид - Sport + HD", "date": "2017.08.13", "title": "Ел Класико, Манчестър Юнайтед и Левски в ефир днес"}
{"url": "https://offnews.bg/sport/tihomir-ivanov-e-poslednata-ni-nadezhda-za-medal-v-london-662695.html", "text": "Тихомир Иванов излиза тази вечер след 21,00 ч. българско време в последен опит да ни отсрами на Световното първенство по лека атлетика в Лондон. Талантът от Плевен се класира за финала в скока на височина с нов личен резултат от 231 сантиметра.Не може да искаме повече от Ивет Лалова, Мирела Демирева също скача на добро ниво. Но! Те не могат да скрият пълната мизерия на леката ни атлетика. Тихомир вече направи достатъчно, все пак имаме надежда, че ще се пребори за шестицата, а защо не и тройката.Българинът покри квалификационни норматив (231) от втори опит, след като по-рано бе преодолял съответно 2.17 м, 2.22 м, 2.26 м и 2.29 м. Само петима успяха да се справят с тази височина.\"Финалът е вече коренно различно състезание, всеки иска да даде максимума от себе си, аз също. Готов съм да гоня личен резултат във финала и по-предно класиране\", каза 23-годишният плевенчанин, десети от Олимпийските игри в Рио де Жанейро.Преди Лондон възпитаникът на треньора Георги Гетов имаше личен рекорд 2.30 м, като два пъти преодоля тази височина на официални състезания тази година. Няма съмнение, Тихомир е в отлична форма.Първи във финала ще скача германецът Матеус Прзибилко. Суперфаворитът за титлата Мутаз Есса Баршим (Катар) е трети. Началната височина във финала е 2.20 м, след това 2.25 м, 2.29 м, 2.32 м, 2.35 м и т.н.", "date": "2017.08.13", "title": "Тихомир Иванов е последната ни надежда за медал в Лондон"}
{"url": "https://offnews.bg/ikonomika/chelen-sblasak-se-razmina-na-kosam-vlak-s-ruda-sreshtu-patnitci-ot-pe-662698.html", "text": "Жестока жп катастрофа е била избегната на косъм в събота сутринта. Единствената причина да не броим трупове при поредната трагедия е професионализмът на дежурния ръководител движение на гара Храбърско г-жа Григорова, научи OFFNews.За пореден път през последните години един срещу друг са се оказали два влака - пътнически, който е потеглил в 5,28 часа от Перник за София и товарен влак на частната жп компания ТБД, която е собственост на енергийния бизнесмен Христо Ковачки.Опасната случка традиционно беше скрита от медиите.Според информацията във вътрешноведомствения бюлетин на Национална компания \"Железопътна инфраструктура\" става дума за грешка на машиниста на товарния влак, който с два локомотива е теглил цели 23 вагона с руда.В 06,10 часа сутринта при нареден входен маршрут със спиране на трети прав коловоз на гара Храбърско за среща с пътническия влак, композицията на ТБД подминава затворен изходен сигнал, срязва стрелка 1 и продължава напред. Така товарният влак се оказва върху една линия с влак 60202 на БДЖ-Пътнически превози, който в същото време е на съвсем близко разстояние.Зверският сблъсък е избегнат само благодарение на наблюдателността на дежурния ръководител на НКЖИ на гарата. Григорова веднага забелязва, че товарната композиция е срязала стрелка и изключва напрежението в контактната мрежа.След това машинистът на ТБД продължава с грешките. Самоволно решава да върне влака назад, но на мястото на счупената стрелка дерайлира първия вагон. За щастие при инцидентът няма пострадали, но се натрупват огромни закъснения на няколко влака, минаващи по линията.", "date": "2017.08.13", "title": "Челен сблъсък се размина на косъм: Влак с руда срещу пътници от Перник за София"}
{"url": "https://offnews.bg/obshtestvo/bedrum-posreshtna-simeonov-p-dal-kabeldzhia-ostavka-video-662696.html", "text": "Валери Симеонов продължава да обикаля дискотеките на Слънчев бряг, борейки се със силния шум от музиката им. И обира народната любов. Тази нощ вицепремиерът реши да навести едно от най-нашумелите заведения в курорта- \"Бедрум\". Посетителите обаче го посрещнаха с мощни скандирания. \"П*дал\", \"Оставка\" и \"кабелджия\" бяха сред най-меките.Купонджиите в най-големия ни курорт са раздразнени още от миналата нощ, когато полицаи, водени от Симеонов, арестуваха диджей Станчо в друго заведение. ", "date": "2017.08.13", "title": "Бедрум посрещна Симеонов: П*дал, кабелджия, оставка (видео)"}
{"url": "https://offnews.bg/sviat/trima-raneni-pri-strelba-v-klub-v-shvetcia-662700.html", "text": "Трима души са ранени тази сутрин при стрелба на неизвестни извършители в един от клубовете на град Малмьо, Южна Швеция, предаде БТА.Двама от ранените са в тежко състояние, съобщи ТАСС, като се позова на в. \"Сюдсвенска дагбладет\".В момента на стрелбата в клуба е имало между 70 и 100 души. След нея в заведението настъпила паника. Мястото е отцепено от полицията.Според говорителка на местната полиция силите на реда разпитват свидетели на случилото се.", "date": "2017.08.13", "title": "Трима ранени при стрелба в клуб в Швеция"}
{"url": "https://offnews.bg/futbol/nagradiha-emo-kostadinov-s-venetc-na-pobeditelia-za-chrd-662699.html", "text": "Емил Костадинов получи най-високото държавно отличие в областта на спорта „Венец на победителя\" навръх 50-ия си юбилей снощи. Гошо Гинчев го връчи от името на министър Красен Кралев.„Вашите изяви на терена оставиха паметна диря в спортната история на България. Поздравявам Ви за това, че и след приключване на състезателната си дейност продължавате да работите за българския футбол като член на Изпълкома на БФС и наблюдавате пряко израстването на младите таланти.Пожелавам Ви успех и вярвам, че ще допринесете за изграждането на нови силни поколения футболисти, които ще радват публиката по българските стадиони”, се казва в в адреса.Иначе Емо събра в базата на БФС в Бояна редица известни личности и семействата им от сферата на спорта, бизнеса и политиката. Боби Михайов, Наско Сираков, Красимир Балъков уважиха юбиляра. Специално видео пожелание към юбиляря от Маями отправи Христо Стоичков, който вече трогна с искрени слова към бившия си съотборник в ЦСКА и националния.", "date": "2017.08.13", "title": "Наградиха Емо Костадинов с \"Венец на победителя\" за ЧРД"}
{"url": "https://offnews.bg/futbol/berbatov-otpluva-kam-kralitcata-na-arabsko-more-662702.html", "text": "Димитър Бербатов ще подпише до 48 часа с индийския гранд Керала Бластърс, твърдят медиите във втората най-многолюдна страна на света. Проучване на OFFNews показа, че подобен трансфер е обсъждан, а и твърде вероятен.Треньор на тима е Рене Мюленстийн, прочутият холандец, който работеше дълги години в Манчестър Юнайтед, шест от тях като помощник на сър Алекс Фъргюсън. Познава се отлично с Бербо. После двамата се засичат и във Фулъм.Иначе отборът е с тригодишна история, но изключително живописна. Създават го легендата в крикета Сахин Тендулкар, известен с прякора Мастър Бластър . Отборът получава това прозвище. Дребни акционери са няколко звезди от Боливуд.Клубът е базиран в богатия град Кочи, наричан още Кралицата на Арабско море. Населението е над 600 000 жители, но с прилежащите селища образува агломерация с население от над 2,1 млн. души. Смята се за най-гъсто населения град в милиардната Индия.Красивият морски град се явява входен пункт за местността Керала, а разположението му между Арабско море и пътищата на запад го правят притегателен център за туристите. Днешният град Кочи е известен като финансовата столица на шата Керала и втори по значение в западна Индия след Мумбай.Бластърс играят мачовете си на стадион \"Джавахарлал Неру\" с капацитет 80.000 зрители! Преди година там игра бившият вратар на английските национал Дейвид Джеймс, както и испанецът Карлос Марчена, направил име във Валенсия.", "date": "2017.08.13", "title": "Бербатов отплува към Кралицата на Арабско море"}
{"url": "https://offnews.bg/offtopic/9-problema-s-koito-se-sblaskvat-samo-levicharite-galeria-662701.html", "text": "Днес отбелязваме Световния ден на левичарите.Едва 10% от населението на земята са левичари, а от тях 1/3 са жени. Смята се, че левичарите са хора с по-артистични наклонности.За много по-голямата част от населението да режеш с ножица, да пишеш на дъска или да използваш тетрадка със спирала не е нищо особено, но за всеки левичар тези дейности са изпитание.Представяме ви 9 ситуации в нашата галерия, в които левичарите имат сериозни проблеми.", "date": "2017.08.13", "title": "9 проблема, с които се сблъскват само левичарите (галерия)"}
