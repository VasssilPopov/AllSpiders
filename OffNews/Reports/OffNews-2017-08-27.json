{"url": "https://offnews.bg/112/pozharat-kraj-kresna-borbata-prodalzhava-video-i-snimki-663758.html", "text": "Пожарът край Кресна унищожи вече 15 хил. дка сухи треви. Щетите, нанесени от огъня, се оценяват на 15 млн. лева. Горски специалисти казват, че 50 години ще трябват, за да се възстанови гората.Това е равносметката от опустошителния пожар край Кресна. Три огнища има в Пирин, локализирани при село Мечкул, пише БНР.Седем къщи са изгорели в района на кресненските села Стара Кресна и Ощава при пожара в Кресненското дефиле.Призовават се шофьорите, които минават през Е-79, да бъдат крайно внимателни в участъка.От МВР разпространиха видео и снимки на борбата от второто денонощие на пожара.", "date": "2017.08.27", "title": "Пожарът край Кресна: Борбата продължава (видео и снимки)"}
{"url": "https://offnews.bg/futbol/minior-pernik-zashtiti-bitite-v-pazardzhik-svoi-fenove-663765.html", "text": "Ръководството на Миньор (Перник) разпространи декларация за организацията на футболната среща от третия кръг на Югозападната Трета лига с отбора на Хебър (Пазарджик), играна вчера в Пазарджик. Шефовете на \"чуковете\" застават зад своите привърженици и осъждат опитите за прехвърляне на вината от болната на здравата глава, относно инцидентите в началото на мача между Хебър и Миньор, се казва в документа.\"По време на футболната среща грубо бе нарушена Наредбата за първенствата и турнирите в системата на БФС сезон 2017/2018 година и бяха застрашени здравето и животът на привържениците на Миньор, твърдят от клуба. Според перничани заради небрежност от страна на клуба домакин и делегата на БФС Валентин Борисов се е стигнало до ексцесии в сектора за гости, които по чудо не са завършили със смърт.В дните преди двубоя Миньор (Перник) се постара да изпълни разпоредбите на нормативните документи и предприе всички мерки, за да се избегнат подобни инциденти, а именно:- Хебър, в лицето на Борис Димитров, е бил информиран, че привърженици от Перник ще пътуват за мача.- Чрез ОДМВР - Перник полицията в Пазарджик също е била уведомена.- Обявен е приблизителният брой зрители, начин на придвижване и час на тръгване.Необяснимо защо усилията ни се оказаха напразни, питат от Миньор. Според ръководството на \"жълто-черните\" напрежението е нараснало минути преди първия съдийски сигнал на Волен Чинков и то е било породено от различната цена на билетите за домакини - 3 лева, и гости 5 лева, с което е бил нарушен чл. 33, т. 6 от Наредбата, за което дежурният делегат е бил уведомен своевременно, декларира Миньор. Категорията място в клетката за гости в никакъв случай не може да се сравни с останалите сектори на ст. \"Георги Бенковски\", където цената за вход бе 3 лева, уверяват перничани.В същото време привържениците на Миньор са били атакувани физически от около 50 човека местни запалянковци, които пробягали около 200 метра от срещуположната трибуна без никакво усилие от страна на охранителната фирма да ги спре. Феновете на Хебър нахлули в клетката и се стига до сбиване с гостите, сред които има и деца, твърдят от Миньор. Закъснялата реакция на дежурния делегат на БФС за помощ от страна на полицията, която е била извън стадиона, до голяма степен допринесе за грозните сцени, ранените зрители и спирането на мача за около 5 минути, декларира ръководството на гостуващия клуб.Още преди началото на футболната среща е било ясно, че не е спазен чл. 32 от Наредбата на БФС, въпреки взетите мерки от страна на ФК Миньор. Според чл. 33 на Наредбата Хебър като домакин, освен задълженията си по чл. 28 носи и особена отговорност за осигуряване на ред и сигурност в спортната зона преди, по време и след провеждането на срещата. От клуба домакин не бяха изпълнили чл. 13. (1) от Наредбата за сигурността на спортните обекти и ЗООРПСМ, както и Наредба щ 8121з-647 от 2014 г. за правилата и нормите за пожарна безопасност при експлоатация на обектите.Според ръководството на Миньор лошата организация при гостуванията на отбора от страна на клубовете-домакини се превръща в опасен рецидив през последните години, а пернишкият клуб е несправедливо наказван, заради чужда немарливост. Подобни са били случаите в Ботевград и Самоков през миналото първенство.Миньор е клуб с близо вековна история и за разлика от много други отбори се радва от подкрепата на своите фенове навсякъде из България. Ние, като ръководство на този славен клуб, ще продължим да настояваме за спазване на нормативните документи, свързани с реда и сигурност по стадионите, защото здравето и живота на всеки един наш привърженик е по-важно от всичко\", заключават ръководителите на пернишкия клуб.", "date": "2017.08.27", "title": "Миньор Перник защити битите в Пазарджик свои фенове"}
{"url": "https://offnews.bg/izvan-terena/shegadzhiata-salparov-dano-plamen-konstantinov-bade-na-linia-za-sledv-663760.html", "text": "Либерото на националния отбор по волейбол Теодор Салпаров се пошегува със селекционера на тима Пламен Константинов. Повод за това е куриозен момент по време на двубоя от Европейското първенство за мъже в Полша срещу Испания (3:0 гейма). Състезател на противника почти събори специалиста.\"Това влизане на испанския състезател си е за червен картон. Дано старши треньорът Пламен Константинов да бъде на линия за следващия мач срещу Словения\", написа още Салпаров към снимка, която публикува.Националите ще играят за второто място в предварителна група С срещу Словения в понеделник, докато Русия си гарантира първата позиция след 3:0 (27:25, 30:28, 25:22) именно срещу словенците.Плейофните мачове на Европейското първенство по волейбол за мъже ще се изиграят в Краков и Катовице на 31-и август, а четвъртфиналите са отново в Краков и Катовице – на 31-и август.Полуфиналите са на 2-и септември. Мачът за трето и четвърто място, както и финалът са на 3-и септември в Краков.", "date": "2017.08.27", "title": "Шегаджията Салпаров: Дано Пламен Константинов бъде на линия за следващия мач"}
{"url": "https://offnews.bg/izvan-terena/charovnikat-grigor-be-vaznagraden-s-tceluvka-ot-rusa-kolezhka-663759.html", "text": "Българската звезда в тениса Григор Димитров отново демонстрира уникалния си чар, този път малко преди началото на US Open.Американската колежка на хасковлията Бетани Матек-Сандс публикува снимка на двамата, на която тя го възнаграждава с целувка за хубавите мигове заедно.“Григор беше постоянно усмивхнат и не спря да ме разсмива по време на интервюто. Следете ме по време на целия турнир с предаването \"Гейм, Сет, Матек\", обясни Матек-Сандс, която е контузена и в момента работи като тв анализатор за US Open.Очаква се първият мач на Димитров на US Open да бъде във вторник срещу 206-ия в световната ранглиста на АТР Вацлав Шафранек от Чехия.Жребият изпрати първата ни ракета в четвъртината на водача в основната схема Рафаел Надал, което означава, че двамата могат да се срещнат едва на четвъртфиналите, ако успеят да преодолеят предишните си съперници.", "date": "2017.08.27", "title": "Чаровникът Григор бе възнаграден с целувка от руса колежка"}
{"url": "https://offnews.bg/futbol/mesi-i-alba-v-opasna-blizost-663767.html", "text": "Смущаваща проява на мъжко приятелство притесни сериозно феновете на Барселона по време на мача с Алавес от втория кръг на Примера дивисион.Каталунците спечелиха с 2:0, като и двете попадения отбеляза мегазвездата Лионел Меси, който пропусна възможността да завърши с хеттрик, след като пропиля дузпа.Именно с Меси е свързан смущаващият кадър. На него е запечатан момент от мача, в който Жорди Алба страстно го стиска по задните части.Епизодът поразително напомня на случката с пръст между Илиян Киряков и Красимир Балъков от САЩ 1994.Снимката веднага стана хит и беше споделяна от феновете на Реал Мадрид, които дълги години страдаха от подмятанията за сексуалната ориентация на любимеца им Кристиано Роналдо.", "date": "2017.08.27", "title": "Меси и Алба в опасна близост"}
{"url": "https://offnews.bg/sviat/germania-i-frantcia-planirat-danak-google-663764.html", "text": "Франция и Германия планират да предложат нов данък върху интернет гигантите, за да платят те „честна контрибуция“ във всяка страна, където печелят, заяви френският финансов министър Бруно льо Мер, съобщава AFP, цитирана \"Фокус\". „Ще разкрием нов план с германските ни партньори по време на следващата среща на финансовите министри в Талин“, заяви министър льо Мер относно плановете за нови данъци за технологичните гиганти Google, Apple, Facebook и Amazon.„Предлагаме да се вземат приходите на тези големи компании като изходна точка и да се използват за определянето на нивото на данъка, така че въпросните фирми да платят това, което трябва на хазните на всяка държава, където изкарват пари“, заяви той.Коментарът на льо Мер идва след като Гугъл избегнаха 1,15 милиарда евро данък, изискван от Франция. Гугъл не платиха този данък, тъй като според съда, компанията не може да бъде таксувана във Франция.", "date": "2017.08.27", "title": "Германия и Франция планират данък Google"}
{"url": "https://offnews.bg/zvezdi/zashto-bionse-i-dzhej-zi-krastiha-bliznatcite-sar-i-rumi-663762.html", "text": "Откакто Бионсе и Джей Зи официално потвърдиха, че имат близнаци, имената, които избраха за тях -Сър и Руми, станаха обект на голяма дискусия.Предположенията относно момчето бяха, че е кръстено на герой от поема.По-рано тази седмица рапърът хвърли малко повече светлина около имената на близнаците. Той обясни, че „Руми” е любим поет на двойката.Любовта на Бионсе към персийския поет от 13-ти век не е изненада. Тя е работила с британския поет Уорсън Шир за албума й Lemonade и използва извадка от произведение на Чимаманда Нгози Адичи в песента си Flawless.Относно момчето, известната двойка обяснява, че той е дошъл с името си.„Сър се държи като такъв. Той просто е такъв”, изясни Джей Зи.", "date": "2017.08.27", "title": "Защо Бионсе и Джей Зи кръстиха близнаците Сър и Руми"}
{"url": "https://offnews.bg/volejbol/konstantinov-pokazahme-dve-litca-sreshtu-ispania-663750.html", "text": "Селекционерът Пламен Константинов изрази задоволството си след победата на националите на България, които победиха Испания с 3:0 гейма на Европейското първенство в Полша. Тимът записа първите си 3 точки, колкото има и отборът на Словения.\"Доволен съм от играта на отбора в този мач. Мисля, че те показаха две лица: Всичко вървеше добре до средата на втория гейм, после, както обикновено се случва, дойде миг, в който момчетата помислиха, че всичко е приключило.Трябваше да натиснем до края, за да спечелим тази част, но съм щастлив, че не оставихме испанците да се върнат, защото нямаха какво да губят\", каза Константинов.Националите ще играят за второто място в предварителна група С срещу Словения в понеделник, докато Русия си гарантира първата позиция след 3:0 (27:25, 30:28, 25:22) именно срещу словенците.", "date": "2017.08.27", "title": "Константинов: Показахме две лица срещу Испания"}
{"url": "https://offnews.bg/drugi/krasi-anev-s-bronz-ot-svetovnoto-po-leten-biatlon-663753.html", "text": "Красимир Анев спечели бронзов медал в преследването на 12,5 км на световното първенство по летен биатлон руския град Чейковски.Единственият български представител на първенството се движеше сред лидерите през цялото състезание и не допусна грешка в първите три стрелби.Анев сбърка два пъти при последното си посещение на рубежа, но това беше повече от достатъчно да се пребори за бронзовия медал с време 32:47.1 минути.Представителят на домакините Алексей Волков е новият Световен шампион в преследването. Той завъртя само една наказателна обиколка и не даде никакъв шанс на конкуренцията.Неговият сънародник Антон Шипулин сбърка цели четири пъти на стрелбището, но по-бързото му придвижване по трасето го отведе до второ място в крайното класиране. Преди ден Анев се класира пети в спринта на шампионата.", "date": "2017.08.27", "title": "Краси Анев с бронз от световното по летен биатлон"}
{"url": "https://offnews.bg/ikonomika/v-rostovskata-aetc-zapochnaha-izpitaniata-na-sistemata-za-hermetichna-663755.html", "text": "В Ростовската АЕЦ текат изпитанията на здравината и херметичността на системата за херметична защита на сградата на реактора на Четвърти енергоблок. Провеждането на тези тестове е задължителен и строго регламентиран процес в програмата за подготовка на енергоблока за физическо пускане преди зареждането с гориво.Комплексът от тестове ще продължи 10 дни.Техническото състояние на конструкциите и системите за херметичната защита ще се проверява чрез вакуумиране и създаване на голямо вътрешно налягане до 4,6 кгс/см2. По време на хидроизпитанията специалистите и специализираните автоматични измервателни средства ще провеждат мониторинг на напрегнато-деформираното състояние на защитната обвивка на реакторното отделение, както и наблюдение за образуването на пукнатини по повърхността на бетона и напрягането на арматурните кантове на защитната обвивка.Според него началото на хидроизпитанията на херметичната обвивка приближават с още една стъпка въвеждането в експлоатация на Четвърти енергоблок на Ростовската АЕЦ.", "date": "2017.08.27", "title": "В Ростовската АЕЦ започнаха изпитанията на системата за херметична защита на сградата на реактора"}
{"url": "https://offnews.bg/izvan-terena/berbo-nikoga-ne-ostaviaj-da-ti-kazvat-che-ne-mozhesh-da-postignesh-n-663756.html", "text": "Звездата на българския футбол Димитър Бербатов отново демонстрира чувство за хумор малко преди да се присъедини към лагера на индийския Керала Бластърс в Испания.Бербо публикува снимка в официалния си профил във Фейсбук, на която нападателят кара колело с двете си дъщери и тяхна приятелка и нагледно показва, че няма невъзможни неща.\"Те казваха, че няма да стана шампион на Англия... Те казваха, че няма да стана голмайстор на Висшата лига... Вчера ми казаха, че не може четирима души да се возят на едно колело.Поуката, поднесена с доза хумор е: никога не оставяй \"ТЕ\" да ти казват, че не може да постигнеш нещо. Докажи им обратното!\", пише българинът.Името Керала Бластърс със сигурност не е било познато за мнозина фенове на футбола у нас до днес. Звучи като компютърна игра, енергийна напитка или специален полицейския отряд.Но както вече знаем добре, става дума за футболен клуб от Индия, в който 36-годишният футболист избра да продължи кариерата си.Макар и решението на рекордьора по отбелязани голове за националния отбор на България да изглежда странно и екстравагантно, в него има и някаква логика.", "date": "2017.08.27", "title": "Бербо: Никога не оставяй да ти казват, че не можеш да постигнеш нещо"}
{"url": "https://offnews.bg/tenis/andi-mari-se-otkaza-ot-us-open-663752.html", "text": "Вторият в световната ранглиста по тенис за мъже Анди Мъри няма да участва на Откритото първенство на САЩ заради травма в бедрен мускул. Неговото оттегляне е очаквано, защото той не е играл от \"Уимбълдън\" насам и не е в оптимална форма.\"Опитах с почивка и рехабилитация, за да бъда готов навреме за турнира. Тренирах нормално през последните няколко дни, но не смятам, че мога да спечеля турнира. Това в крайна сметка винаги е била моята цел\", каза той по време на пресконференция в Ню Йорк.Мъри добави, че може да бъде третият водещ тенисист след Новак Джокович и Стан Вавринка, който ще почива до края на годината: \"Ще мисля върху този въпрос през следващите няколко дни. Ще взема решението с моите близки\".По-рано участие на кортовете в Ню Йорк отказаха и други топтенисисти: Новак Джокович, Станислас Вавринка, Милош Раонич и Кей Нишикори.Отпадането на Мъри ще направи едната половина на схемата доста по-лека. Нашият Григор Димитров е в железния поток с Рафаел Надал и Роджър Федерер.", "date": "2017.08.27", "title": "Анди Мъри се отказа от US Open"}
{"url": "https://offnews.bg/sviat/zhertvite-ot-atentata-v-barselona-veche-sa-16-663757.html", "text": "Броят на убитите при атентатите в Испания достигна 16 със смъртта днес на 51-годишна германка, приета в болница в Барселона в тежко състояние, според съобщение на департамента по здравеопазване на Каталуния, цитирано от световните агенции.Средиземноморският град е в траур, след като ван се вряза в пешеходци на оживената \"Ла Рамбла\", след което бе направен опит за атака и в морския курорт Камбрилс на юг.При двойния атентат в Барселона и Камбрилс на 17 август, за който отговорност пое \"Ислямска държава\", бяха ранени близо 130 души.", "date": "2017.08.27", "title": "Жертвите от атентата в Барселона вече са 16"}
{"url": "https://offnews.bg/futbol/bufon-se-opalchi-na-videopovtoreniata-663754.html", "text": "Легендарният вратар на Ювентус Джанлуиджи Буфон се изказа много критично относно технологията VAR, която позволява на съдиите да гледат повторения.Шампионът Ювентус снощи победи с 4:2 каро гост Дженоа, като двата отбора получиха по дузпа, след като реферите гледаха положенията на запис.Преди наказателния удар на \"грифоните\" обаче имаше засада, която арбитрите така и не забелязаха на компютъра.\"Не ми харесва начина на употреба, да не кажа, че е направо свръхупотреба. С тази технология ние не можем да разберем реалните качества.Във футбола не всеки контакт в наказателното поле е дузпа. Не може играта да бъде спирана на всеки три минути. Това не е водна топка и се губи зрелището\", каза Буфон.", "date": "2017.08.27", "title": "Буфон се опълчи на видеоповторенията"}
{"url": "https://offnews.bg/obshtestvo/zhega-dnes-shte-e-idealno-i-za-more-i-za-planina-663732.html", "text": "Днес отново ще е слънчево, а след обяд и горещо.Ще духа слаб до умерен предимно източен вятър. Максималните температури ще са между 31° и 36°.По морето ще е по-хладно, а в София се очаква живакът в в термометрите да се вдигне до 31°, показва прогнозата на Националния институт по метеорология и хидрология (НИМХ) при Българската академия на науките (БАН). Атмосферното налягане е малко по-високо от средното за месеца, ще се понижава приближавайки се до средното.По Черноморието ще е слънчево. Ще духа слаб до умерен вятър от изток-североизток. Максималните температури ще са 25° - 28°.Температурата на морската вода e 24° - 25°. Вълнението на морето ще е 1 - 2 бала.В планините ще бъде слънчево. Ще духа слаб, по високите и открити части – до умерен североизточен вятър. Максималната температура на височина 1200 метра ще бъде около 23°, на 2000 метра – около 17°.", "date": "2017.08.27", "title": "Жега: Днес ще е идеално и за море, и за планина"}
{"url": "https://offnews.bg/bojni/konar-makgregar-izdarzha-10-runda-sreshtu-flojd-mejuedar-663733.html", "text": "Флойд Мейуедър победи с технически нокаут в десетия рунд Конър Макгрегър в очаквания с огромен интерес двубой между двамата титани в Лас Вегас. Така американецът записа феноменална 50-а победа на професионалния ринг, докато звездата в смесените бойни изкусва Макгрегър записа горчив дебют.Успехът на Мейуедър беше очакван от голяма част от специалистите, макар Макгрегър да даде сериозен отпор, а в първите три рунда дори владееше инициативата, което явно е било и част от тактиката на опитния американец. Активността на ирландеца му изигра лоша шега, тъй като той се изтощи, а Мейуедър чакаше търпеливо своя шанс и не го пропусна в десетия рунд, когато със серия точни попадение сериозно разклати Макгрегър, а реферът прекрати мача.\"Говорихме за това още преди мача – той е тежък противник. Тъй като феновете не бяха доволни от победата ми над Мани Пакяо, сега си мисля, че им дадохме това, което искаха да видят. Конър е много по-добър, отколкото си мислех, че ще бъде. Използваше различни ъгли, сменяше гарда, той е тежък съперник.Планът ми беше точно такъв – да го оставя да опитва силните си удари в началото на мача и да изчакам момента си, когато вече съм го изморил достатъчно. Гарантирах на всички преди мача, че няма да гледат пълните 12 рунда. Боксът е страхотен спорт, ММА е страхотен спорт.Роки Марсиано е легенда и нямам търпение един ден и аз да вляза в Залата на славата. Дами и господа, това беше последният ми мач“, каза Мейуедър на интервюто си на ринга веднага след края на мегасблъсъка с Макгрегър.Ирладнецът пък сподели, че е предпочитал съдията да го остави да падне на земята и да бъде нокаутиран в Битката на годината срещу Флойд Мейуедър, вместо да спира мача в 10-ия рунд и да присъди 50-ата победа в кариерата на 40-годишния американец с технически нокаут.\"Смятам, че спечелих първите рундове, после той трябваше да промени стила си. Много по-събран е от мен, не че е толкова бърз или ударите му са толкова силни. Но има търпение, признавам му го, страхотна кариера е имал. Надявам се, че забавлявах феновете, мислех, че мачът е равностоен и спирането дойде малко по-рано, отколкото ми се щеше. Иска ми се реферът да беше оставил мача да продължи, бях малко уморен, а се чувствах добре в началото, отчитам това предимство на него (Мейуедър).Бил съм душен на живо по телевизията и съм обръщал развоя на събитията. Тук самата атмосфера е много по-различна. Бях уморен, но трябваше да ме остави да падна и да става какво ще. Искаше ми се да ме беше оставил, все пак предстояха последните два рунда, пък дори и да се клатих в ъгъла.Радвам се, че флагът е с мен и родината ми е зад мен\", каза Макгрегър в интервюто си на ринга непосредствено след края на срещата.Огромният интерес към мача в САЩ доведе до срив на основни кабелни мрежи, като хиляди потребители останаха разочаровани от липсата на картина, въпреки че си бяха платили таксата от 100 долара.“Поради огромния интерес, капацитетът на някои кабелни системи в страната е бил претоварен. Това е наложило те да бъдат изключени и рестартирани, но много потребители са останали без картина”, призна пред ESPN вицепрезидентът на \"Шоутайм\" Стивън Еспиноза.Подобни инциденти не се случват за първи път около мач на Мейуедър. С технически трудности беше съпроводен и последният му мач срещу Мани Пакяо през 2015 година.", "date": "2017.08.27", "title": "Конър Макгрегър издържа 10 рунда срещу Флойд Мейуедър"}
{"url": "https://offnews.bg/sviat/merkel-niama-da-raboti-s-alternativa-za-germania-663734.html", "text": "Канцлерът на Германия отхвърли възможността за сътрудничество, във всяка форма, между нейната партия Християндемократически съюз (ХДС) и крайнодясната „Алтернатива за Германия“(АФД), след изборите, на които е все по-вероятно малката дясно-популистка партия да влезе в Бундестага, съобщи агенция \"Фокус\".Според нея това изисква търпение към притесненията на хората и нуждата от това политическата класа да се обръща към тях с конкретни решения на отделните проблеми. На предстоящите парламентарни избори в Германия, насрочени за 24 септември, „Алтернатива за Германия“ най-вероятно ще спечели над 5 процента от вота, като по този начин ще има представители в Бундестага.Ако това се случи, за пръв път след Втората световна война в германския парламент ще има крайнодясна партия.", "date": "2017.08.27", "title": "Меркел няма да работи с Алтернатива за Германия"}
{"url": "https://offnews.bg/obshtestvo/sluchajno-ili-ne-pozharat-v-kresnenskoto-defile-vilnia-po-traseto-na-663736.html", "text": "Екологична катастрофа остави след себе си пожарът, вилнял четири дни в подножието на Пирин планина и разпрострял се върху близо 15 000 декара на територията на две общини - Симитли и Кресна. При пожара, лумнал към 13.30 ч. в четвъртък край симитлийското село Мечкул, изгоряха хиляди декари треви, храсти, гори - широколистни и иглолистни, унищожени бяха дребни и беззащитни животински видове, за щастие не бяха допуснати жертви сред населението на селата Сенокос, Стара Кресна и Ощава.Най-големият до сега, според всички, пожар в района, се „разходи” от Мечкул до село Влахи, където бе спрян. Съвпадение или не, пожарът вилня там, където трябва да минава трасето на бъдещата автомагистрала „Струма”, пише БГНЕС.И вътрешният министър Николай Радев и главният секретар на МВР Младен Маринов определиха като „партенка” версията на местните хора, че пожарът е запален за разчистване терена за строителството магистралата.При пожара изгоряха покривите на няколко къщи, изпепелена бе изцяло дървена барака и лек автомобил, попаднали просто на пътя на огъня. Спасени от опожаряване от тласканите от вятъра пламъците бяха селата Сенокос, Стара Кресна и Ощава.Вчера в тези села влезе жандармерия, за да почувстват местните хора, че имат сигурност и подкрепа от страна на държавата. В гасенето на най-големия пожар, избухнал на територията на Югозападното държавно горско предприятие, участваха близо 600 души и доброволци от системата на МВР, отбраната и горите, както местни хора и доброволци. Заради пожара, гасен и от въздуха с хеликоптери, бе мобилизирана противопожарна техника от съседните области-софийска, пазарджишка и пловдивска. А кризисният щаб бе оглавен от министър Валентин Радев.Пожарът горя върху трасето на транзитния газопровод за Гърция, изключени бяха и двата далекопровода от 400 и 110 кило-волта, преминаващи през района на огнената стихия. По пожара прокуратурата образува досъдебно производство срещу неизвестен извършител, а размерът на нанесените щети тепърва ще бъдат установявани. Днес най-вероятно пожарът окончателно ще бъде загасен, но екипи на пожарната и горски служители остават да дежурят на място поради голямата опасност от възобновяването му в отделни огнища.", "date": "2017.08.27", "title": "Случайно или не: Пожарът в Кресненското дефиле вилня по трасето на магистрала Струма"}
{"url": "https://offnews.bg/lajfstajl/google-shte-lekuvat-depresiata-v-sasht-663766.html", "text": "Google участва в инициатива за справяне с депресията. Търсачката е в партньорство с Националния алианс по психични заболявания на САЩ и предлага на американските потребители, които се борят с депресия, специфичен вид помощ.Когато потребителите напишат фразата \"клинична депресия\" в полето за търсене, ще намерят въпросник, който ще им помогне да определят какво е нивото им на депресия.В статия, публикувана в блога на Google по-рано тази седмица, екипът обясни за новия тест за PHQ-9, описан като „клинично валидиран въпросник за скрининг, който може да помогне за идентифицирането на нивата на депресивни симптоми”.„Клиничната депресия е много често срещано заболяване. Всъщност приблизително един на всеки пет американци е преживявал депресия в живота си. Само около 50% от хората, които имат такъв проблем, действително получават лечение. За да спомогнем за повишаването на информираността за това състояние, ние се обединихме с Google, с цел да помогнем и да предоставим по-пряк достъп до информация на хората, които може да страдат от депресия”, пише NAMI в изявление.Въпреки че е важно да се отбележи, че самодиагностиката не може да бъде сравнена с тази, дадена от лекар, Google се надява, че новата им инициатива ще насърчи хората, които може би се притесняват да си признаят, че имат проблем и да потърсят помощ.", "date": "2017.08.27", "title": "Google ще лекуват депресията в САЩ"}
{"url": "https://offnews.bg/bojni/bivsh-shampion-prognozira-katastrofa-za-boksa-pri-pobeda-na-makgregar-663729.html", "text": "Бившият световен шампион по бокс Амир Хан прогнозира катастрофа за своя спорт при евентуална победа на звездата на ММА Конър Макгрегър над легендата Флойд Мейуедър. Определеният като \"Мача на века\" двубой в Лас Вегас ще започне след 6 сутринта в неделя и ще бъде излъчена пряко в ефира на Mtel Sport 2.\"Ако Макгрегър спечели, то това ще означава край на бокса. От дълго време се приближаваме към катастрофата, без да отчитаме предупрежденията.В бокса има твърде много титли, федерации, докато шампионът в UFC e само един, а пътят до титлата е много сложен. Все пак аз не виждам как Конър ще спечели по боксовите правила срещу Мейуедър.Очаквам няколко интересни подгряващи рунда, след което Мейуедър ще сложи край на всичко. Той има нужда от една гръмка победа, за да сложи достоен финал на кариерата си\", споделя Хан пред сайта BoxingScene.", "date": "2017.08.27", "title": "Бивш шампион прогнозира катастрофа за бокса при победа на Макгрегър"}
{"url": "https://offnews.bg/sviat/isliamska-darzhava-iska-da-obezglavi-pornozvezda-nomer-1-zaradi-hidzha-663737.html", "text": "Терористите от групировката „Ислямска държава” заплашиха, че ще обезглавят най-рейтинговата порноактриса в момента Миа Халифа, която е от ливански произход. Джихадистите са ѝ вдигнали мерника заради филм за възрастни, в който тя носи хиджаб и остава само по него. Това съобщи „Дейли мейл”.Ислямистите вече са „екзекутирали” актрисата с помощта на фотошоп и са изпратили снимките на Халифа през социалните мрежи.Самата тя твърди, че не се страхува от заплахи.През декември в интернет стартира събиране на подписи под петиция за назначаването на Халифа за посланик на САЩ в Саудитска Арабия. Авторът на петицията отбеляза тогава,че Халифа е достойна да представлява САЩ, тъй като е доказала ”вече неведнъж, че умее да обединява хората независимо от културното или етническо наследство”.Халифа е известна и с псевдонима Миа Калиста. Тя е родена в Бейрут, откъдето заедно със семейството се мести в САЩ когато е на 10-годишна възраст. Кариерата си във филмите за възрастни започва през 2014 година. Тогава и попада на първите места в рейтинга на Pornhub.Напоследък Халифа вече си изкарва парите като следи спорта и поп културата чрез собствения си канал в услугата за стрийминг на живо Twitch.", "date": "2017.08.27", "title": "Ислямска държава иска да обезглави порнозвезда номер 1 заради хиджаб"}
{"url": "https://offnews.bg/sviat/istorichesko-buntovnitcite-ot-fark-ostaviat-pushkite-i-stavat-partia-663738.html", "text": "Колумбийската бунтовническа групировка Революционни въоръжени сили на Колумбия (ФАРК) ще се организира в политическа партия, на организирана конференция в столицата Богота, която започва днес. Това е ключова стъпка за превръщането на левичарската група в гражданска организация, след 50 години на военни действия, предаде агенция Ройтерс, цитирана от \"Фокус\".Шестдневната среща на членовете на ФАРК, които предадоха повече от осем хиляди оръжия на ООН по време на демобилизацията, се очаква да завърши в петък с партийна платформа, чието име все още не е известно. Тя ще се включи в изборите, които трябва да се проведат в Колумбия догодина.Според мирния договор, който те сключиха с правителството през 2016 година, на по-голямата част от бойците на ФАРК беше гарантирана амнистия и възможност да участват в политическия живот на страната.По време на военните действия, през десетилетията, загинаха повече от 220 хиляди души.", "date": "2017.08.27", "title": "Историческо: Бунтовниците от ФАРК оставят пушките и стават партия"}
{"url": "https://offnews.bg/koloezdene/frum-uvelichi-avansa-si-na-vueltata-663731.html", "text": "Лидерът в Обиколката на Испания Кристофър Фрум увеличи аванса си на върха в класирането след пробягването на осмия етап. Преднината на британеца пред втория Естебан Чавес от Колумбия вече е 28 секунди.Иначе французинът Жулиан Алафилип спечели осмия етап от Вуелтата. Европейският вицешампион в масовия старт от Плюмелек 2016 триумфира по 199,5-километровото трасе от Ейин до Хорет де Кати с време 4:37:55 часа. Така той записа първа етапна победа в кариерата си в един от трите големи Тура.Алафилип атакува успешно в групата от трима откъснали се състезатели и финишира на 2 секунди пред Ян Поланц (Словения) и Рафал Майка (Полша).Лидерът Фрум финишира в основната група и остана на върха с общо време 32:26:13 часа.Естебан Чавес от Колумбия е втори на 28 секунди, а следван на 41 секунди от Никълъс Роч (Ирландия) и на 53 секунди от шампиона във Вуелтата през 2010 година Винченцо Нибали (Италия).", "date": "2017.08.27", "title": "Фрум увеличи аванса си на Вуелтата"}
{"url": "https://offnews.bg/futbol/livarpul-otvia-bezlichen-arsenal-663769.html", "text": "Ливърпул смачка Арсенал с 4:0 в голямото дерби от 3-ия кръг на английската Висша лига, играно на стадион \"Анфийлд\".За първите 45 минути гостите от Лондон не само играха безобразно слабо, но и не отправиха нито един точен изстрел и логично се оттеглиха на почивката с пасив от 0:2.Нов силен мач за домакините изигра атакуващото трио Салах-Фирмино-Мане, което се разписа по веднъж и накара феновете да забравят за любимеца си Фелипе Коутиньо, който отчаяно се надява за трансфер в Барселона.В 17-ата минута Ливърпул започна с лекциите. Роберто Фирмино изскочи от задна линия и засече хубаво с глава центриране на Гомес отдясно - 1:0.Пет минути преди края на първото полувреме домакините заслужено удвоиха аванса си след страхотна контраатака, при която Фирмино намери Мане отляво, а сенегалецът напредна на скорост и стреля технично в далечния ъгъл, отбелязвайки страхотно попадение.Второто полувреме не предложи по-различно развитие на срещата. В 57-ата минута Мохамед Слах отбеляза за 3:0. Белерин изгуби топката и египтянинът използва скоростта си и да се откъсне сам срещу Чех. Бързоногото крило пусна топката покрай стража и оформи класическата преднина на домакините. Точка на срамния следобед за Арсенал сложи резервата Дани Стъридж, който в 78-ата минута се възползва от отлично центриране на Салах и с глава оформи крайното 4:0 за Ливърпул.В класирането Ливърпул събра 7 точки и се изкачи в челото на таблицата, докато Арсенал остава с едва 3 т. и се намира на 16-то място.В другия двубой, който се игра по същото време, Тотнъм продължи с мъката на новия си дом - стадион \"Уембли\". Футболистите на мениджъра Маурисио Почетино не успяха да победят Бърнли, като срещата завърши 1:1.", "date": "2017.08.27", "title": "Ливърпул отвя безличен Арсенал"}
{"url": "https://offnews.bg/koloezdene/frum-dobavi-oshte-8-sekundi-kam-predninata-si-663768.html", "text": "Лидерът в Обиколката на Испания Крис Фрум добави нови осем секунди към аванса си на върха във временното генерално класиране след пробягването на деветия етап Ориуела - Кубре дел Сол днес.Той беше спечелен именно от британския състезател на Team Sky, който вече е с преднина от 36 секунди пред втория Естебан Чавес. Трети, на 1,05 минути върви Никълъс Роч от Ирландия.Утре е почивен ден на Вуелтата, а във вторник ще бъде преодолян и десетия етап.Иначе Фрум преодоля дистанцията от 174 км за 4.07:13 часа. Втори, на 4 секунди се нареди Естебан Чавес, а на една зад него остана Майкъл Уудс.Фрум изкова победата си в последния километър при изкачването на 4-километровата височина Alto de Puig Llorença (9,1%), като успя да се откъсне пред преследвача Чавес и да увеличи преднината си преди първия почивен ден. Това е първа етапна победа за британеца във Вуелтата, която е на път и да спечели. Любопитното е, че той стана победител в Тур дьо Франс без нито един етапен успех.", "date": "2017.08.27", "title": "Фрум добави още 8 секунди към преднината си"}
{"url": "https://offnews.bg/obshtestvo/bivsh-rektor-na-su-visshistite-sa-ni-mnogo-663751.html", "text": "\"Университетите дават завишени бройки за приема си. България обаче няма нужда от толкова много висшисти, особено в някои области\", заяви в предаването „Събуди се” на Нова телевизия проф. Иван Илчев, бивш ректор на Софийския университет. Според него много от хората, които влизат на второ и трето класиране, нямат интелектуален капацитет, за да завършат.За поредна година почти всички университети у нас са принудени да удължат приема на студенти и да правят четвърто, че някои и пето класиране. Причината - незаети места в почти всички висши учебни заведения.Близо 13% от местата за първокурсници по държавна поръчка в най-престижния ни университет - Софийския, остават празни след окончателното класиране. Незаети са и половината бройки за прием на платени бакалаври и магистри.Подобно бе положението и миналата година в Алма матер, където преди 15-ина години се влизаше не с резултати от матури, а с тежки приемни изпити и мнозина оставаха под черта в списъка с приетите.", "date": "2017.08.27", "title": "Бивш ректор на СУ: Висшистите са ни много"}
{"url": "https://offnews.bg/futbol/ispantci-donesoha-pobedata-na-chelsi-nad-evertan-663763.html", "text": "Челси нанесе първа загуба на Евертън от началото на сезона, след като шампионите победиха \"карамелите\" с 2:0 в мач от 3-ия кръг на английската Висша лига.\"Сините\" от Лондон свършиха работата си още до почивката, когато след испански комбинации, вратата на Пикфорд поразиха Сеск Фабрегас и Алваро Мората.Футбилистите на мениджъра Роналд Куман не предложиха нищо интересно в атака преди почивката и Челси заслужено взе аванс в 26-ата минута. Фабрегас направи сполучливо двойно подаване с Мората, след което диагоналният му изстрел порази далечния ъгъл на Джордан Пикфорд.Пет минути преди края на първото полувреме испанският нападател удвои, след като засече с глава меко центриране на Сесар Аспиликуета.Все пак Евертън можеше да се върне в мача малко след началото на втората част. Уейн Рууни напомни за себе си с хитър пас за Сандро Рамирес, който обаче от отлична позиция не може да преодолее Куртоа.В 59-ата минута Педро пропусна да отбележи трети испански гол, след като отне от Сандро пред наказателното поле на гостите и стреля, но встрани от целта.Към края Евертън опита някакъв натиск, но първо Уилямс стреля неточно с глава, а след това Куртоа спаси опасен удар на Идриса Гай.Успехът изкачи Челси до 5-то място във временното класиране, само на три точки от лидера Манчестър Юнайтед.", "date": "2017.08.27", "title": "Испанци донесоха победата на Челси над Евертън"}
{"url": "https://offnews.bg/112/dvama-balgari-zaginaha-a-dvama-sa-raneni-pri-katastrofa-v-ungaria-663746.html", "text": "Двама български граждани загинаха, а други двама бяха ранени, при катастрофа в събота на главен път М16 в района на граничен пункт Райка-Оросвар. Това съобщи унгарската полиция пред българското посолство в Будапеща. Дипломатическите ни представители са уведомили близки на загиналите и пострадалите. Загиналите са мъж на 47 г. и жена на 46 г.Ранените са две жени на по 25 г., едната - тежко, а другата по-леко. Двете жени са настанени в болница \"Пец Аладар Мегией Октато Корнац\" в град Дьор.Катастрофата е станала вследствие на сблъсък между лек автомобил с български граждани и туристически автобус с полска регистрация.Служителите на дипломатическото представителство са на разположение на близките и следят ситуацията.Тази катастрофа няма нищо общо със случилата се вчера, при която граждани на Република Македония, управлявали автомобил с български регистрационен номер с марка \"Мерцедес\" пострадаха на магистрала М5 пак в Унгария, уточняват от Министерството на външните работи.", "date": "2017.08.27", "title": "Двама българи загинаха, а двама са ранени при катастрофа в Унгария"}
{"url": "https://offnews.bg/futbol/boj-mezhdu-fenove-na-hebar-i-minior-pernichanin-strelia-s-pushka-vid-663748.html", "text": "Здраво меле между феновете на Хебър Пазарджик и Миньор Перник прекрати двубоя между двата отбора от Трета лига за десетина минути.Двете агитки счупиха предпазната мрежа и се млатиха до кръв, като един човек, най-вероятно перничанин, използва и пушка, за да прекрати боя.Охранител е със счупена ръка, има ударен полицай и тежко ранени фенове с пукнати глави. Лекарят на Хебър е оказал първа помощ на пострадалите.Мелето е станало на стадион \"Георги Бенковски\" в Пазарджик, където е имало общо около 1300 фена, като перничани са били не повече от 200.В крайна сметка Хебър спечели срещата с 1:0 с гол в 73-ата минута, след като от края на първото полувреме игра с човек повече.", "date": "2017.08.27", "title": "Бой между фенове на Хебър и Миньор, перничанин стреля с пушка (видео)"}
{"url": "https://offnews.bg/ikonomika/diskoteka-v-burgas-hlopva-kepentci-kriela-oborot-663749.html", "text": "В една от четирите дискотеки, проверени през изминалата нощ от звеното „Фискален контрол“ в Бургас са укривали оборот, не са издавали касови бележки и е установена разлика в касовата наличност с отчетеното на фискалните устройства, съобщиха от НАП. В среднощната акция фискалните агенти се представили за клиенти, като само в едно от проверените нощни заведения продажбата не е била регистрирана съобразно закона. В първия работен ден започва процедура за запечатване на дискотеката, допълват от приходното ведомство. Също през миналата нощ „Фискален контрол“ провери и всички търговски обекти, намиращи се на Летище „Сарафово“. От 11 проверени данъчно нарушение е открито в един от тях, сочи статистиката на данъчните.Заведението също ще бъде запечатано. Всички останали 10 кафенета, заведения за хранене и сувенири са спазвали изискванията на закона.От началото на лятото инспектори на НАП извършиха близо 25 000 проверки по Черноморието, като 120 обекта бяха запечатани, а на стотици други са издадени актове за данъчни нарушения. От началото на годината в цялата страна са запечатани близо 2000 обекта заради неиздаване на касова бележка.Звеното за фискален контрол, което следи движението на над 1 млрд. кг. рискови стоки по границите и във вътрешността на страната също участва в лятната контролна кампания, като освен проверки за отчитане на оборота, контролира борси и тържища, продаващи хранителни и акцизни стоки, както и луксозни автомобили за начисляването на т.нар. данък „уикенд“.От приходното ведомство предупреждават, че независимо от стойността на продажбата, срещу всеки търговец, който не е издал касова бележка, може да започне процедура по запечатване, като средният срок, за който се налага мярката е между 2 и 4 седмици.Сигнали за данъчни нарушения могат да се подават на телефона на НАП 0700 18 700 и на имейл Infocenter@nra.bg.", "date": "2017.08.27", "title": "Дискотека в Бургас хлопва кепенци, криела оборот"}
{"url": "https://offnews.bg/futbol/cherno-more-presahna-v-debiuta-na-zhadnoto-663770.html", "text": "Септември София изненадващо победи с 4:1 Черно море в мач от 7-ия кръг на Първа професионална лига, игран на стадион \"Тича\" във Варна. Триумфът донесе мечтан дебют за новия треньор на столичани Николай Митов.Гостите поведоха в резултата още в 6-ата минута, когато иначе стабилният от началото на сезона Емил Михайлов допусна ужасяваща грешка.Домакините бяха близо до изравняване в 40-ата минута. След поредното центриране отдясно, Кузма свали чудесно с гърди към Цветков, който стреля от воле, но право в ръцете на вратаря Янко Георгиев.Малко след подновяването на играта - в 55-ата минута, голмайсторът на Септември Мартин Тошев бе изведен зад защитата на Морето и на метър-два пред наказателното поле бе съборен с ръка от Илиас Хасани.Централният защитник на \"моряците\" моментално бе пратен под душовете от Валентин Железов, а с изпълнението на пряк свободния удар се нагърби Борис Галчев. Техничарят за пореден път доказа огромната си класа, като с ювелирно изпълнение с десния крак прати топката неспасяемо в мрежата на Емил Михайлов. В 65-ата минута Георги Илиев се възползва от грешка в защитата и вкара с удар по земя. Капитанът отне технично топката след поредица от рикошети пред вратата.В средата на полувремето дойдоха и най-дискусионните положения в срещата. В 72-ата минута Мартин Костадинов получи топката отляво и центрира в наказателното поле, където от точката за изпълнение на дузпа Георги Божилов я засече и прати във вратата на Георгиев. Попадението обаче бе отменено заради засада на младия защитник на \"моряците\".Секунди по-късно голмайсторът Илиев изведе майсторски зад защитата на септемврийци Николай Минков, който с техничен удар се разписа, но и неговото попадение бе отменено заради засада.Това напълно обезкуражи домакините, които в 81-ата минута капитулираха. Крис Гади проби отдясно и от аутлинията върна към Мартин Тошев, който с техничен удар за трети път прониза Емил Михайлов.Представилият се отлично в тази среща Гади напълно закономерно ознаменува добрата си игра с гол в добавеното от главния съдия време.В класирането Черно море е на 3-то място с 14 точки, докато Септември се изкачи на 8-ма позиция с 6 пункта.", "date": "2017.08.27", "title": "Черно море пресъхна в дебюта на Жадното"}
{"url": "https://offnews.bg/obshtestvo/pusnaha-dvizhenieto-po-orlov-most-663742.html", "text": "Орлов мост отново е отворен за движение. В продължение на две седмици движението по най-натовареното кръстовище в столицата бе затруднено заради ремонт.От тази сутрин преминаващите през центъра на София могат да направят разлика между новата настилка и старото положение.Пътните платна и в двете посоки на \"Цариградско шосе\" са изцяло подновени и заздравени със стоманена мрежа. Целта е да се избегне нагъване като това отпреди 10 години и образуването на коловози.От днес започва разширението и рехабилитацията на ул. Тодор Каблешков\". Строителните дейности са в участъка от бул. „Братя Бъкстон” до бул. „Цар Борис ІІІ”, като включват и изграждане на нов мост.Срокът за завършване на обекта е три месеца. По време на строителните дейности се затваря ул. „Тодор Каблешков” между бул. „Братя Бъкстон” и вход-изход за зареждане на магазин „Кауфланд”.", "date": "2017.08.27", "title": "Пуснаха движението по Орлов мост"}
{"url": "https://offnews.bg/bojni/makgregar-presushi-polovin-butilka-uiski-sled-zagubata-ot-mejuedar-663745.html", "text": "Ирландската звезда в смесените бойни изкуства Конър Макгрегър направи пари дори и след загубата от Флойд Мейуедър в Мача на века в Лас Вегас.Макгрегър отстъпи с технически нокаут в десетия рунд при дебюта си като професионален боксьор, а американецът записа 50-а юбилейна победа и обяви край на кариерата си.На пресконференцията след мача Макгрегър се появи с бутилка ирландско уиски, носещо като марка неговото прозвище - The Notorious. Докато отговаряше на въпросите той успя да пресуши половин бутилка.Със сигурност ирландецът е грабнал крупна сума от производителя, за да рекламира продукцията му пред милиони.\"Забавен бой беше. Надявам се да е харесал на всички\", коментира Макгрегър, който продължи да настоява, че реферът е постъпил неправедливо като е прекратил двубоя. Според него той е имал сили да издържи докрая, а защо не и да грабне победата.", "date": "2017.08.27", "title": "Макгрегър пресуши половин бутилка уиски след загубата от Мейуедър"}
{"url": "https://offnews.bg/sviat/rejtingat-na-makron-se-srina-57-ot-frantcuzite-veche-ne-go-haresvat-663740.html", "text": "Повечето френски избиратели са недоволни от работата на държавния глава Еманюел Макрон, показа огласено днес допитване, цитирано от Ройтерс.Това е драстичен обрат за президента, който преди по-малко от четири месеца се радваше на съкрушителната изборна победа, отбелязва агенцията.Според допитването на института „Ифоп“ за в. „Журнал дю диманш“ недоволни от представянето на Макрон са 57% от французите – с 14 процентни пункта повече, отколкото при предишното допитване на института през юли.Удовлетворение от работата на президента центрист, който само преди два дни бе на посещение у нас, белязано с дълъг списък от лексикални и други бисери, са изразили 40% от анкетираните.Допитването показва, че спадът в популярността на държавния глава от май насам е по-голям от този на предишния президент Франсоа Оланд за същия период от управлението му.Анкетата сочи спад в популярността и на премиера Едуар Филип. Доволните от него са 47% – с 9 пункта по-малко, отколкото миналия месец.", "date": "2017.08.27", "title": "Рейтингът на Макрон се срина: 57% от французите вече не го харесват"}
{"url": "https://offnews.bg/bojni/shefat-na-ufc-izkliuchitelno-sam-gord-s-konar-663741.html", "text": "Президентът на най-голямата ММА организация в Северна Америка UFC - Дейна Уайт похвали звездата Конър Макгрегър за неговото представяне в двубоя срещу Флойд Мейуедър, но се надява, че следващата му среща ще бъде в октагона, а не на боксовия ринг.Макгрегър спечели началните рундове срещу Мейуедър, но започна да се уморява в средата на двубоя и загуби с технически нокаут в десетия рунд. Но неговото представяне заслужи похвали, когато пласира няколко впечатляващи удара и разтърси непобедения ветеран.\"Аз съм изключително горд с Конър. Това не беше битката, която очаквах. Когато влезете в професионалния бокс, като за начало започвате с четири или шест рунда. Но тази вечер, Конър изкара десет рунда срещу един от най-великите боксьори в историята. А хората казваха, че дори няма да го удари.Конър го удари 111 пъти за по-малко от десет рунда, повечето противници, които изкарваха срещу Майуедър по 12 рунда, дори не успяха да нанесат повече от 100 удара\", сподели Уайт.Руският боец на UFC в лека категория Хабиб Нурмагомедов сподели емоциите си от поражението на Конър Макгрегър в дебютния му боксов двубой срещу Флойд Майуедър.\"Мейуедър победи лесно. По мое мнение битката беше спряна преждевременно, защото те са професионалисти. Необходимо беше реферът да даде на Флойд още малко да понатупа Конър – битката щеше да е още по-зрелищна. Хората бяха платили много пари и бяха заинтересовани да видят как Макгрегър е нокаутиран. Като цяло, случи се това, което трябваше да се случи.За да започне кариера на професионален боксьор, Конър трябваше да се движи постепенно: започвайки с четири, осем, десет рунда. Както е започнал кариерата си в смесените бойни изкуства, така трябваше да започне и в бокса.Само, че той трябваше да тръгне от самото начало, а не отгоре. Нима е възможно да започнете да четете веднага – без да знаете азбуката. Изглежда, че Конър познава азбуката, но ето че не знае буквите\" – каза Нурмагомедов.", "date": "2017.08.27", "title": "Шефът на UFC: Изключително съм горд с Конър"}
{"url": "https://offnews.bg/futbol/delio-rosi-izostavi-levski-do-dvuboia-s-ludogoretc-663743.html", "text": "Треньорът на Левски Делио Роси няма да бъде в София преди мача с Лудогорец на 6 септември. Това съобщи лично бившият треньор на Лацио.\"Аз ще подготвя мача и ще бъда на него. Но тренировките ще бъдат водени от моите помощници, защото имам семеен проблем, по-точно казано семеен ангажимент\", допълни 57-годишният специалист.В неделя \"сините\" ще направят възстановителна тренировка след победата с 4:0 над Славия, след което отборът ще се събере на тренировка в сряда следобед.Роси ще се върне в Рим, като ще остане на Апенините преди мача с \"орлите\", който е отложен сблъсък от първия кръг на първенството.Вчера Левски продължи перфектната си серия и в най-старото столично дерби срази с 4:0 Славия. \"Сините\" вкараха по два гола в двете части, а Жорди Гомес отбеляза първите си попадения с екипа на Левски.Капитанът и вратар на Левски Божидар Митрев играеше своя мач номер 100 в елита и успя да се поздрави на юбилея със суха мрежа. Третата поредна победа на Левски изпрати тима на четвърто място, като столичани са с равен брой точки с третия Лудогорец.", "date": "2017.08.27", "title": "Делио Роси изостави Левски до двубоя с Лудогорец"}
{"url": "https://offnews.bg/drugi/balgaria-specheli-bronzov-medal-na-svetovnia-otboren-bridzh-shampionat-663747.html", "text": "Българският национален отбор извоюва бронзово отличие на 43-тия Световен отборен бридж шампионат, който се проведе между 12 и 26 август 2017 г. в Лион, Франция.Отборът ни в състав: Диана Дамянова - Виктор Аронов, Иван Нанев - Юлиян Стефанов, Владимир Михов - Георги Караколев, победи в оспорваната надпревара за третото място отбора на Нова Зеландия с краен резултат 203:187 импа.Първенството се проведе в две фази: квалификационна по схема \"всеки срещу всеки\" и фаза на нокаут срещи. В първия етап целта на 22-та отбора, спечелили квота за участие на световното първенство, е да се класират в първата осмица, с което осигуряват участието си във втората фаза. Отборът на България натрупа общо 247.61 VP и се нареди на 6-то място в класирането, като изпревари традиционно силните отбори като Монако, Германия и Италия.На четвъртфинала националният ни отбор се срещна с първия състав на САЩ - отбор USA 1. Срещата се проведе в 6 сегмента по 16 дона или общо 96 дона, изиграни в 2 дни. Нашите започнаха срещата много успешно и за първите 2 сегмента бяха водещият отбор.От третия сегмент USA 1 показаха, защо са смятани за едни от фаворитите в състезанието и поеха лидерството в срещата почти да самия й край. Въпреки високото ниво на играта им, нашите национали успяха да се мобилизират, обърнаха резултата в последния сегмент и спечелиха срещата с краен резултат от 239:226 импа.На полуфинала България се изправи срещу втория американски отбор - отбор USA 2, като отново водеше в първите два сегмента, а в следващите САЩ поведе минимално в резултата и победи в срещата със 182:216 импа.Световният отборен бридж шампионат продължи за България с плейофна среща за третото място срещу отбора на Нова Зеландия, в която нашите бяха водачи в резултата през всичките 6 сегмента и спечелиха бронзовите медали с краен резултат 203:187 импа. По този начин България повтори успеха си от Световния отборен бридж шампионат през 2009 г. в Сао Пауло.", "date": "2017.08.27", "title": "България спечели бронзов медал на Световния отборен бридж шампионат в Лион"}
