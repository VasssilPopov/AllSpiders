{"url": "https://offnews.bg/obshtestvo/ability-fest-festivalat-na-sposobnostite-startira-na-8-oktomvri-666767.html", "text": "Тази неделя Ларгото в София ще домакинства на първия Ability Fest в България – фестивал на способностите. С името „Ability Fest“ по света се обозначават най-различни формати, които поставят на фокус социалната свързаност и обществените нагласи спрямо неспособностите (“disabilities“ от англ.) и уврежданията.Организаторите на фестивала у нас избират основно игровия подход, за да предизвикат емоции, чувства и забавления, чрез които всеки участник да преосмисли разбиранията си спрямо собствените си способности и тези на другите.9 предизвикателства с над 20 конкретни задачи, които ще трябва да бъдат изпълнени за времеКакво се крие в лабиринта на ума, колко стъпки можем да изминем със затворени очи, как се справяме с общуването без думи – само с очи, с жестове или с четене по устни, доколко услужлива е краткосрочната ни памет – и още въпроси и отговори ще провокират предизвикателствата на Ability Fest Sofia.„Лабиринт на ума“, „Затвори очи и усети“, „Стъпка по стъпка“, „Сподели жест“ и „Говори с поглед“ са имената на само част от тях, а задачите варират от познати игри – като асоциации, развален телефон и разпознаване на миризми и текстури – до такива, специално разработени за Фестивала – лабиринтът, трасето за преминаване със затворени очи, Макатон маратон и други.За всяка успешно премината задача участникът ще получи печат в своята карта с предизвикателства, а при 10 събрани печата ще може да се включи в томбола с награди. Някои от предизвикателствата ще се преминават в екип от двама и повече души, което може да улесни, но може и да затрудни успешното справяне със задачите. Със сигурност обаче ще провокира уменията ни за синхрон, координация и съвместна работа и, разбира се, ще увеличи радостта от споделените емоции и забавление.9 работилници, 2 изложби и 1 филмСебеизразяването чрез творчество въвлича деца и възрастни в общо съпреживяване. По време на Ability Fest Sofia младежи с увреждания от осем града в България ще покажат на малките и порасналите посетители на Фестивала как да си изработят еко-фенери от оризова хартия, да правят човечета от камъчета, да рисуват с енкаустика (една от най-древните и трайни технологии за рисуване), да оцветяват керамични съдове и много други, и, най-вече - как да се забавляват в процеса на творчество. Всеки ще може да запази за спомен изработените от него предмети.Атмосфера на фестивала ще бъде допълнена с още изкуство – две изложби, на които ще можем да се насладим. И да се замислим – доколко ограничаваща за нас може да е липсата на една или друга способност и от какво зависи да живеем пълноценно въпреки ограниченията. Въпроси, чиито отговори са онагледени от фотографската изложба „И НИЕ МОЖЕМ“, инициирана от Лумос, и изложбата „Решавам=съществувам“ с автор Надежда Георгиева-Над и текстове на Яна Бюрер Тавание.Творческият порив и силата на изкуството да изпраща послания и да провокира размисъл ще бъдат усетени по време на фестивала на способностите и благодарение на анимацията „Сляпата Вайша“. Номинираният за „Оскар“ и носител на над 35 награди от целия свят късометражен анимиран филм гостува на Ability Fest Sofia и ще бъде прожектиран през целия ден на събитието. По едноименния разказ на Георги Господинов, Теодор Ушев успява да създаде „филм за деца от 9 до 99 години“.На какво ни учат различните способности, които всеки от нас има, успяваме ли да се съсредоточим в настоящето, с което единствено разполагаме, за да имаме по-добро бъдеще – тези и други въпроси могат да бъдат тема на импровизираните дискусии между прожекциите на анимацията, които ще започват на всеки кръгъл час.Различна ще бъде тази неделя. След всички преживяни емоции и предизвикателства по време на Фестивала на способностите, вероятно, и всеки от нас ще си тръгне малко по-различен – по-усмихнат и по-разбиращ различията помежду ни, които провокират умението ни да живеем заедно.", "date": "2017.10.06", "title": "Ability Fest - фестивалът на способностите, стартира на 8 октомври"}
{"url": "https://offnews.bg/obshtestvo/37-ot-balgarite-sa-na-mnenie-che-severna-koreia-shte-pribegne-do-iad-666769.html", "text": "37% от анкетираните българи в експресен сондаж на Gallup International вярват, че е вероятно Северна Корея да достигне в действията си до използване на ядрено оръжие, а 56% са на обратното мнение.91% от българските респонденти са на мнение, че трябва да продължи търсенето на мирно, дипломатическо решение на кризата в Северна Корея.Сондажът на Gallup International Association е реализиран в 14 държави. В България обемът на извадката е 1000 респонденти.Данните на глобално ниво: 43% от анкетираните вярват, че е вероятно Северна Корея да достигне в действията си до използване на ядрено оръжие, а 46% са на обратното мнение.Сондажът, който отразява мнението на повече от 1 милиард души от световното население (Австралия, Австрия, България, Великобритания, Виетнам, Германия, Италия, Пакистан, Русия, САЩ, Франция, Хонконг, Южна Корея и Япония) сочи, че всеки десети смята употребата на ядрено оръжие за „много вероятна“.Страните, където тези опасения са най-високи, са Пакистан, Австралия , Австрия, Германия, Великобритания и САЩ.Интересното е, че Япония е значително по-притеснена от съседката на Пхенян Южна Корея. Ниски нива на притеснение се отчитат в Русия и България.Мирно дипломатическо решение на кризата в Северна Корея е преобладаващо предпочитано пред военно решение - средно над 3/4 от анкетираните предпочитат на дипломацията да се даде още време.Дипломатическо решение е почти единодушното предпочитание в Русия, докато Пакистан и Япония показват еднакви дялове - 51% подкрепят дипломатическото решение, 49% - военните действия.Всеки трети в Южна Корея предпочита военната опция, а дипломацията събира подкрепа от 66%.\"Този бърз сондаж беше направен в целия свят само за 10 дни, отразява мнението на повече от 1 милиард души и покрива две от държавите „суперсили“ – САЩ и Русия, двете може би най-пряко засегнати държави – Япония и Южна Корея, както и двете основни държави в ЕС – Германия и Франция. Сондажът показва степента, в която хората се притесняват от ядрената дейност на Северна Корея. Въпреки тези страхове, явно мнозинство предпочита дипломатическо и мирно разрешаване на кризата. В Япония общественото мнение е разделено между мирните и военните действия, което е напълно разбираемо, тъй като заедно с Южна Корея, Япония е в най-голям риск; и следователно логиката е, че е по-добре проблемът да бъде решен веднъж и завинаги\" - коментира Кънчо Стойчев, президент на световната Асоциация „Галъп интернешънъл“.МетодикаОбщо 17 107 души са интервюирани в 14 държави в световен мащаб. Във всяка страна е реализирана представителна извадка от мъже и жени: „лице в лице“ (1 страна; 1500 души), по телефон (4 страни; 3988 души), онлайн (8 страни; 9 822 души) или чрез смс метод (1 страна - 1797 души). Теренната работа в различните страни е проведена от 20 септември до 1 октомври 2017 г. Данните са претеглени за всяка страна.", "date": "2017.10.06", "title": "37% от българите са на мнение, че Северна Корея ще прибегне до ядрено оръжие"}
{"url": "https://offnews.bg/evropa/predsedateliat-na-pase-podade-ostavka-sled-skandal-za-sreshta-s-asad-666768.html", "text": "Председателят на Парламентарната асамблея на Съвета на Европа (ПАСЕ) подаде оставка след скандал за пътуване до Сирия. Оставката на Педро Аграмунт идва дни преди предвиденото в ПАСЕ гласуване за неговото отстраняване заради скандала, съобщиха ТАСС и БТА. \"Реших днес по лични причини да не бъда повече председател на Парламентарната асамблея на Съвета за Европа\", написа Аграмунт в Туитър. Той посети Сирия на 20 и 21 март по покана на председателката на сирийския парламент Хадия Халаф Абас. Заедно с него за Сирия пътуваха и други представители на ПАСЕ, както и руски депутати. По време на визитата Аграмунт се срещна с сирийския президент Башар ал Асад, за което той беше остро критикуван, а април бе лишен от правомощия да представлява ПАСЕ.Испанецът обяви, че е допуснал грешка със срещата си с Асад и обвини руските медии, че са манипулирали посещението. Той подчерта, че е посетил Сирия не като представител на Съвета на Европа, а като испански сенатор, \"който търси мир\".", "date": "2017.10.06", "title": "Председателят на ПАСЕ подаде оставка след скандал за среща с Асад"}
{"url": "https://offnews.bg/futbol/frantcia-se-chudi-zashto-oshte-igraem-na-stadion-s-pista-666775.html", "text": "Дидие дешан е сърбал попарата ни като футболист, включително и на \"Васил Левски\". Но въпреки това френският селекционер не брои футболните ни национали за нещо особено. Това стана ясно от брифинга му в София.Двата тима излизат утре от 21,45 ч. в световна квалификация. България е аут от битката на практика, докато Франция гони задължителен успех, за да не рискува бараж.\"Няма нищо по-особено в мача с България. Нищо специално в подхода ни няма да има. Всеки футболист се чувства по-добре, когато има емоция и интрига.“Няма проблем, че играчите са уверени, че ще спечелят. По-лошо би било, ако се чувства някакъв страх, тъй като това може да донесе скованост и съответно проблеми. В същото време необходима ни е концентрация през целия мач, за да бъдем на ниво. Не мисля, че мачът ще прилича с този с Люксембург, трябва да увеличим нашата ефикасност”, каза легендата.Дешан коментира и стадион “Васил Левски”. Много хора от френския щаб изразиха учудване, че съоръжението е с писта около терена. Селекционерът обаче не смята, че това е от някакво значение.“Теренът остава правоъгълен и зелен, независимо дали има писта или не. Видях, че състоянието е добро. Знам, че утре се очаква дъжд, но за момента е добре”, завърши Дешан.Колегата му Петър Хубчев пък видя положително развитие след неговото идване.“За мен, до известна степен, върнахме малък компонент, в който българският отбор е постигал успехи - по-голяма борба, дух, себераздаване… Що се отнася до гостуванията - не ни достига най-вече самочувствие на чужд терен. Това е признак, че ни липсва класа.Няма го постоянството, а то е признак за това, че си силен отбор. Това обаче не е гаранция, че утре пак няма да изиграем силен мач”, каза Хубчев, предупреждавайки французите, че утре ги чака много труден мач.", "date": "2017.10.06", "title": "Франция се чуди защо още играем на стадион с писта"}
{"url": "https://offnews.bg/izvan-terena/ispanski-politik-stoichkov-e-zhalka-kartina-na-omrazata-666780.html", "text": "Да бе мирно седяло... Освен заплаха със Христо Стоичков си навлече гнева на неутралните испанци покрай изказванията му за референдума в Каталуния.Лично президентът на автономната област Естремадура - Гилермо Фернандес Вара, се изказа крайно негативно по адрес на българската звезда на Барселона от 90-те години на миналия век.\"Стоичков беше идол на каталунския народ, но се превръща в жалка картина на омразата\", написа политикът в Туитър. Така защити вицепремиера на Испания.В последните дни Камата размени остри реплики с въпросната дама - Сорая Саенс де Сантамария. Тя обяви, че ще съди бившия футболист. Вицепремиерът има същата фамилия като прочут генерал от главорезите на Франко.Това накара Камата, явно подбутван от някого, да обяви Сорая и фамилията й за наследници на фашиста. За капак Ицо замеси и непълнолетния син на вицепремиера. После се усети, че е говорил глупости и се извини. Сорая, която няма нищо общо с въпросния генерал, се закани да съди Стоичков.", "date": "2017.10.06", "title": "Испански политик: Стоичков е жалка картина на омразата"}
{"url": "https://offnews.bg/politika/todorov-prezhivial-mnogo-zaradi-komisiata-po-dosietata-opravda-go-tcv-666781.html", "text": "Антон Тодоров преживя много тежки моменти в последните няколко дни заради отказа от номинацията му за председател на Комисията по досиетата. Така зам.-председателят на ГЕРБ Цветан Цветанов оправда пред БНТ заплахите, които Тодоров отправи към Виктор Николаев в ефира на Нова тв тази сутрин. Цветанов обяви, че по този повод в общественото пространство е имало много обидни квалификации, а нервите не издържат. Цветанов уточни, че Антон Тодоров ще продължи да е депутат и ГЕРБ няма да поискат оставката му, като подчерта, че депутатът вече се е извинил за случилото се. Самият Цветан Цветанов се извини за случилото се от името на парламентарната група на ГЕРБ, на която е председател, и напомни, че ГЕРБ се разграничи от думите на Тодоров. \"Трябва да можем да прощаваме, така трябва да може да функционира системата\", каза той.Цветанов заяви, че в последните дни е имало много нерви и противопоставяне, което е било провокирано от БСП. Той отправи критики, че в последните дни недостатъчно е било обърнато внимание на срещата на премиера Бойко Борисов с премиера на Гърция Алексис Ципрас, на Румъния Михай Тудосе и с президента на Сърбия Александър Вучич, както и на срещата на членовете на борда на българското председателство на Съвета на ЕС.", "date": "2017.10.06", "title": "Тодоров преживял много заради Комисията по досиетата, оправда го Цветанов за заплахите"}
{"url": "https://offnews.bg/tenis/grigor-sreshtu-rafa-nadal-vizhte-kade-i-koga-mozhe-da-gledate-666764.html", "text": "Приказен съботен следобед за любителите на тениса.  полуфиналния сблъсък между Григор Димитров и Рафаел Надал от тенис турнира от сериите ATP 500 в Пекин.Мачът е трети от програмата. Ще започне не преди 11,30 часа българско време.В деветте мача до момента помежду им Надал има превес от осем на една победи. Единственият успех на българския тенисист дойде на същия турнир през 2016 г., когато Димитров се наложи с 6:2, 6:4 в четвъртфинала. Ако надделее и сега, първата ни ракета ще достигне до мача за титлата в Пекин за втора поредна година.Турнирът China Open е с награден фонд от над 3 милиона долара. Състезанието се провежда в Green Tennis Center, изграден специално за Летните олимпийски игри в Пекин през 2008 г. Комплексът има 11 корта, като централният „Диамантен корт” разполага с подвижен покрив и е с капацитет от 15 000 седящи места.И двата полуфинала в Пекин ще бъдат в съботния ден, а мачът за титлата – в неделя от 14:30 часа, като всички те ще се предават директно по Mtel Sport 1.", "date": "2017.10.06", "title": "Григор срещу Рафа Надал! Вижте къде и кога може да гледате"}
{"url": "https://offnews.bg/sviat/severna-koreia-planira-nov-test-na-raketa-tvardi-ruski-deputat-poset-666778.html", "text": "Северна Корея планира да извърши изпитание на ракета, която има кацапитет да достигне западното крайбрежие на САЩ, заяви пред РИА Новости депутатът от комисията по външна политика към руската Държавна дума Антон Морозов след посещение в Пхенян. Морозов, който е член на Либералдемократическата партия, е бил част от делегация, посетила Северна Корея между 2 и 6 октомври. \"(Севернокорейците) се готвят за нови изпитвания на ракета с голям обсег. Те даже ни показаха математически изчисления, които според тях свидетелстват, че ще могат да достигнат западното крайбрежие на САЩ с помощта на своите ракети\", каза Морозов, цитиран от БТА.По думите на Морозов севернокорейски политици му казали, че страната им разполага с \"технология за навлизане на бойна глава в атмосферата и технология за управлението на тази бойна глава\".Морозов е категоричен, че Пхенян се кани да изстреля още една ракета, а настроението на севернокорейците било \"общо взето доста войнствено\". В края на септември Северна Корея заплаши да извърши най-мощното изпитание на водородна бомба в Тихия океан в отговор на заплахите на Доналд Тръмп, който обяви пред ООН, че САЩ може да се наложи да унищожат Северна Корея, ако почувстват заплаха.", "date": "2017.10.06", "title": "Северна Корея планира нов тест на ракета, твърди руски депутат, посетил Пхенян"}
{"url": "https://offnews.bg/sviat/nova-buria-zaplashva-sasht-tri-shtata-obiaviha-izvanredno-polozhenie-666779.html", "text": "Тропическата буря Нейт приближава бреговете на САЩ и заплашва да се превърне в ураган от първа степен. В момента епицентърът на бурята е на 185 км източно от бреговете на Хондурас. Очаква се Нейт да стане ураган, когато достигне северната част на Мексиканския залив.Тя ще връхлети САЩ край брега на щата Луизиана в неделя сутринта. Властите във Флорида, Алабама и Луизиана вече обявиха извънредно положение заради приближаването на бурята. В Луизиана са мобилизирани 1300 войници от Националната гвардия. Националния център по ураганите на САЩ заяви, че са издадени предупреждения за ураган и силна буря за северното крайбрежие на Мексиканския залив, посочва Ройтерс, цитирана от БТА.Бурята е съпътствана от ветрове със скорост 85 км/ч, очаква се тя да донесе в крайбрежните райони валежи между 50 и 150 мм. Силните бури, които удариха Карибите и САЩ през последните месеци причиниха смъртта на десетки хора и донесе огромни нарушения. ", "date": "2017.10.06", "title": "Нова буря заплашва САЩ, три щата обявиха извънредно положение"}
{"url": "https://offnews.bg/drugi/nameriha-16-kiulcheta-zlato-v-shefa-na-brazilskia-sport-666704.html", "text": "Батето го отнесе навремето за един размазан филм в софийски хотел. А неговите колеги се оказват истински шампиони! В корупционните сделки!В арестувания шеф на Бразилския олимпийски комитет бяха намерени 16 кюлчета злато. Карлос Артур Нузман кътал богатството в дома си, явно чувствайки се недосегаем.Новината съобщиха пред ТАСС от Федералната прокуратура на Бразилия. Нузман е арестуван за измами на 5 октомври.Дълго време босът съхранявал кюлчетата в швейцарски банки. Без да декларира нищо пред данъчните. Сетил се за тях едва на 20 септември. Няколко дни преди ареста, когато усетил жегата. Прокуратурата обаче е категорична, че Нузман се е опитал да измами разследващите. Също така той не е успял да назове източниците на доходи, с които е успял да напазарува толкова злато.Ние се сещаме откъде. Все пак Рио беше домакин на Олимпиадата през 2016 година. А там изкушенията за корупция за хиляди - като започнем от избора, та приключим в милиардните поръчки.", "date": "2017.10.06", "title": "Намериха 16 кюлчета злато в шефа на бразилския спорт"}
{"url": "https://offnews.bg/medii/anton-todorov-se-izvini-na-viktor-nikolaev-666758.html", "text": "В петък следобед, часове след скандалното си участие в сутрешния блок на Нова телевизия, депутатът от ГЕРБ Антон Тодоров се извини на водещия Виктор Николаев.Въпреки убеждението ми, че съм разбран напълно превратно и думите ми са изтълкувани абсолютно погрешно, аз държа да поднеса извинението си към Виктор Николаев, написа Тодоров в личния си Facebook профил.В разговора с депутата, който тази сутрин говореше срещу президента Румен Радев за сделката с \"Грипен\"-ите, журналистът попита дали става дума за \"шайка\". Това видимо изнерви Тодоров, който заяви:Изказването на депутата предизвика вълна от възмущение от страна на политическите сили, медийната общност и неправителствените организации. bTV и БНТ също солидарно застанаха зад заплашения журналист.", "date": "2017.10.06", "title": "Антон Тодоров се извини на Виктор Николаев"}
{"url": "https://offnews.bg/futbol/trenior-na-inter-prati-sina-si-na-stazh-v-tcska-1948-666761.html", "text": "Синът на бившата френска звезда на ЦСКА Беноа Кое - Кевин, ще започне стаж в ЦСКА 1948. Новината е на Sportal.bg.Беное е трикратен шампион на Франция и първенец на България за 2005 година с “червените”. Синът ще трупа знания при треньора на тима от Югозападната Трета лига Валентин Илиев. Кевин има амбиции да се развива в треньорското поприще, като в момента притежава UEFA “A” лиценз.Баща му пък е едно от най-големите имена, подвизавали се по родните терени. Беноа е бивш футболист на Олимпик (Марсилия), Каен, Нант, ПСЖ и Бастия. В продължение на шест години Кое бе част от елита на Италия, където игра последователно за Интер, Торино и Комо.С “нерадзурите”, които по това време бяха с Роналдо и Роберто Баджо в състава си, техничният французин спечели Купата на УЕФА през 1998 година. Беноа Кое се подвизава у нас през сезон 2004/2005, като записа 15 мача в “А” група за 31-кратния шампион на България.Кое е скаут на Интер в момента. Беше и треньор на старшата на клуба, която стана два пъти шампион на Италия. Великолепна личност, казват всички, които го познаваха от ЦСКА.Сред тях са Валентин Илиев и Емил Гъргоров. Двамата са приятели с Кое и явно това е ключът в изненадващия стаж.", "date": "2017.10.06", "title": "Треньор на Интер прати сина си на стаж в ЦСКА 1948"}
{"url": "https://offnews.bg/drugi/izvarshiha-transplantatciata-na-naim-siulejmanoglu-666772.html", "text": "Извършиха чернодробната трансплантация на Наим Сюлейманоглу. Той е трансплантиран успешно в Истанбул. Донор е станал приятел на легендата. Името му се пази в тайна по негово желание.Лекарите са одобрили 5-6 души - приятели на Наим. В крайна сметка обаче кръвната група само на един от тях е съвпаднала. Наим вече е в съзнание, има добри жизнени показатели. Животът му е вън от опасност. Операцията е продължила 8 часа, съобщиха вестник „Хабертюрк” и bTV.Трансплантацията е извършена в клиника \"Мемориал\" и е водена от д-р Камил Ялчин Полат.\"Извършихме успешна чернодробна трансплантация. Наим се чувства добре. Човекът, избрал да бъде доброволно и безвъзмездно негов донор, също е добре. Двамата са вън от опасност\", казва д-р Полат.", "date": "2017.10.06", "title": "Извършиха трансплантацията на Наим Сюлейманоглу"}
{"url": "https://offnews.bg/obshtestvo/komentar-ot-gripen-za-offnews-anton-todorov-razprostraniava-neverni-t-666760.html", "text": "Шведската компания Сааб, която е производител на самолетите \"Грипен\", отрече твърденията на депутата от ГЕРБ Антон Тодоров в скандалното му интервю от тази сутрин.OFFNews изпрати запитване как шведското дружество ще коментира изявленията на депутата Антон Тодоров за раздавани пари под масата при оръжейни сделки на Сааб в Унгария, Чехия и ЮАР.Ето и отговорът, който ни изпратиха от компанията, производител на изтребителите \"Грипен\":", "date": "2017.10.06", "title": "Коментар от Грипен за OFFNews: Антон Тодоров разпространява неверни твърдения"}
{"url": "https://offnews.bg/ikonomika/fibank-s-nagrada-za-postizhenia-v-marketingovite-komunikatcii-666766.html", "text": "Eкипът на Дирекция „Маркетинг и реклама\" на Fibank беше отличен с престижната награда на Българската асоциация на рекламодателите (БАР) – награда за изключителни постижения в маркетинговите комуникации.Призът бе връчен на целия маркетингов екип на Fibank в категория: Нововъведение в услуга и повторно пускане на пазара за проекта Дигитална карта.През 2015 година екипът на банката беше отличен и като финалист за най-добър маркетингов екип от наградите на БАР в категория Корпоративна социална отговорност за проекта „Едно послание на Fibank\".Наградите на Българската асоциация на рекламодателите сe дават за най-добрите постижения в сферата на маркетинговите комуникации.Тази година надпреварата се проведе с мотото „Raising the БАР\".", "date": "2017.10.06", "title": "Fibank с награда за постижения в маркетинговите комуникации"}
{"url": "https://offnews.bg/sviat/madrid-poiska-novi-izbori-v-katalunia-666762.html", "text": "Испанското правителство поиска Каталуния да разпусне парламента си и да бъдат насрочени нови избори. \"Би било добре да започнем да затваряме раната, минавайки през каталунския парламент, минавайки през регионални избори\", заяви след заседание на испанското правителство неговият говорител Иниго Мендес де Виго, цитиран от Франс прес и БТА.Каталуния заплаши да обяви едностранно независимост, като се очакваше това да се случи в понеделник. Испанският конституционен съд отмени заседанието на каталунския парламент. Заседанието на парламента обаче въпреки това ще се състои, обявиха депутати. Каталунският премиер Карлес Пучдемон пък заяви, че в следващите дни ще представи план за независимост на Каталуния. ", "date": "2017.10.06", "title": "Мадрид поиска нови избори в Каталуния"}
{"url": "https://offnews.bg/izvan-terena/podariavat-charshafi-ako-vratariat-na-tcska-ne-pusne-gol-666696.html", "text": "Нестандартен ход предприе британски букмейкър в опит да привлече клиенти. Той обяви специален залог за вратаря на московския ЦСКА Игор Акинфеев.Всеки от първите 50 запалянковци заложил, че руснакът няма да пусне гол в даден мач от Шампионската лига, ще получи и чаршафи. Чисти, разбира се. В допълнение към печалбата.Става въпрос за игра на думи, използвана хитро от букитата. На английски се използва терминът \"чисти чаршафи\", когато вратарят не пуск гол. Иначе казано, синоним на досадното \"да запази вратата си суха\", втръснало ни от българския ефир.Но пък е идея! Някой роден букмейкър може да подари подсушена врата от тези, които ги продават за градината, ако вратарят на Витоша Бистрица не пусне гол! Залогът беше пуснат за първи път преди домакинството на Манчестър Юнайтед. ЦСКА обаче отнесе четворка в Москва, така че чаршафите, изработени от известен дизайнер, си остават в офиса на букмейкъра.Залогът е заради черната серия, в която е изпаднал Акинфеев. Той няма мач в Шампионската лига от 1 ноември 2006 година! Тогава ЦСКА направи 0:0 като гост на Арсенал. След това Игор пусна попадения в 41 последователни срещи от турнира на богатите.", "date": "2017.10.06", "title": "Подаряват чаршафи, ако вратарят на ЦСКА не пусне гол"}
{"url": "https://offnews.bg/medii/simeonov-triabva-da-si-predubeden-zabluden-ili-platen-za-da-vazprie-666753.html", "text": "Трябва да си предубеден, заблуден или платен, за да възприемеш думите ми към Виктор Николаев като заплаха, коментира вицепремиерът Валери Симеонов по повод репликата си \"Утре, ако съм злонамерен, ще разработя един “Викторгейт”.Гостуването на Симеонов и на депутата от ГЕРБ Антон Тодоров в предаването \"Здравей, България\" надигна вълна от възмущение сред граждани, медии и обществени личности по-рано днес.Симеонов припомня какво точно е говорил в студиото:„Нека да кажем, че, в края на краищата, на упрек трябва да са подложени тези политици, които са извършили закононарушение, тези политици, които са нарушили реда, закона, правилниците, наредбите. Има ли поне един такъв случай? Поне да бяха изкарали от БСП един такъв случай? Вие нямате ли роднини? Те работят ли някъде? Използвали са връзките на водещия на Нова Телевизия? Точно това е станалo [иронично] Бъдете сигурен. Утре, ако съм злонамерен, ще разработя един “Викторгейт”. Те [БСП] така си правят глупавите кампании. Глупави кампании за глупави хора, за нискоинтелигентни избиратели или електорат. Непрекъснато се подклажда някакво противоречие, иначе БСП няма никакви аргументи – и това става в момента, когато вдигнахме пенсиите с 24%“.Той пита защо защитниците на Виктор Николаев са мълчали, когато за 3 години били подпалени 12 автомобила на телевизия СКАТ, когато бил хвърлен коктейл \"Молотов\" по офиса й в Бургас, когато взривили личния му автомобил и т.н..Симеонов видя и връзка между възмущението от думите му и сигнала, който внесъл в прокуратурата срещу приватизацията на Български морски флот от фирмата на братя Домусчиеви.", "date": "2017.10.06", "title": "Симеонов: Трябва да си предубеден, заблуден или платен, за да възприемеш думите ми като заплаха"}
{"url": "https://offnews.bg/zvezdi/30-godini-seksualen-tormoz-obvineniata-sreshtu-produtcenta-na-krimin-666754.html", "text": "Холивудският филмов продуцент Харви Уайнстийн ще съди вестник \"Ню Йорк таймс\", който вчера писа, че срещу него са отправени обвинения в сексуален тормоз, съобщи адвокатът на Уайнстийн Чарлс Хардър, цитиран от ДПА и БТА.\"Ню Йорк таймс\" публикува история, която гъмжи от неверни и клеветнически твърдения за Харви Уайнстийн\", заяви Хардър.\"Изпратихме на \"Ню Йорк таймс\" фактите и доказателствата, но те ги пренебрегнаха и побързаха да публикуват статията\", добави той.Вестникът заяви, че е \"уверен в точността на статията си\".\"Г-н Уайнстийн бе уведомен и имаше възможност да отговори на конкретни твърдения в статията ни преди публикацията й. Всъщност ние публикувахме пълния текст на отговора му\", заяви говорителката на вестника Даниел Роудс Ха.В този предишен отговор Уайнстийн казва, че е осъзнал преди известно време, че е нужно да е по-добър човек и че е променил начина, по който се отнася с хората, с които работи.В статията на \"Ню Йорк таймс\" се казва, че съоснователят на компаниите \"Мирамакс\" и \"Уайнстийн къмпани\" е тормозел сексуално различни жени, включително актрисата Ашли Джъд, в период, обхващащ близо три десетилетия.Вестникът заяви, че е документирал твърденията чрез интервюта с настоящи и бивши служители на Уайнстийн и с работещи в киноиндустрията, както и чрез съдебни и други документи. Според статията му 65-годишният Уайнстийн е сключил извънсъдебни споразумения с най-малко осем жени за случаи на сексуален тормоз и нежелан физически контакт. Сред тях са млада асистентка в Ню Йорк през 1990 г., актриса през 1997 г., асистентка в Лондон през 1998 г. и италианска манекенка през 2015 г.\"През 2014 г. Уайнстийн кани временно работещата само за ден в същия хотел Емили Нестор и ѝ предлага оферта: ако тя приеме сексуалната му покана, той ще ѝ помогне да се издигне в кариерата. Друга жена пък разказва, че година по-късно той я е накарал да му направи масаж, докато е гол, а това я разплакало и била много разстроена. Тогава жената е работила като асистент на звездния продуцент\", пише американският вестник.\"Десетки бивши и настоящи служители на г-н Уайнстийн, от асистенти до висши ръководни кадри, заявиха, че знаят за неподходящото му поведение, докато са работили за него. Само шепа обаче признаха, че са се сблъсквали с него\", продължава изданието.\"Уайнстийн наложи кодекс за мълчание - служителите на \"Weinstein Company\" имат договори, в които заявяват, че няма да го критикуват или да се държат по начин, който би могъл да навреди на \"репутацията на бизнеса\" или на \"личната репутация на служителя\", пише се още в статията.Ашли Джъд заявява за \"Ню Йорк таймс\", че преди около 20 години била поканена на работна закуска в хотелска стая в Бевърли хилс, на която Уайнстийн се появил по халат и я питал иска ли той да я масажира или пък тя да го гледа как се къпе.Продуцираните от Уайнстийн включват \"Криминале\" и всички останали филми на Куентин Тарантино без \"Глутница кучета\", двете части на \"Sin City: Град на греха\", \"Добрият Уил Хънтинг\", Играчка плачка\", \"Бандите на Ню Йорк\", \"Чикаго\", \"Влюбеният Шекспир\", поредицата \"Страшен филм\" и трилогията \"Властелинът на пръстените\". Те са взели шест пъти наградата \"Оскар\" за най-добър филм.Без да коментира пряко твърденията за сексуален тормоз Уайнстийн казва, че ходи на терапия за справяне с проблема и че смята да си вземе отпуск.\"Давам си сметка, че начинът, по който съм се държал с колежки в миналото, е причинил много страдания и искрено се извинявам за това. Сега ще се постарая да се самоопозная и да победи демоните си\", казва продуцентът.\"Уважавам всички жени и съжалявам за станалото\", добавя той.Адвокатът му Чарлс Хардър заяви, че приходите от съдебното дело ще бъдат дарени на организации за защита правата на жените.", "date": "2017.10.06", "title": "30 години сексуален тормоз: обвиненията срещу продуцента на 'Криминале'"}
{"url": "https://offnews.bg/kultura/nashiat-avtor-zdravka-evtimova-s-nominatcia-za-nagradite-na-peroto-666759.html", "text": "За трета поредна година литературен клуб „Перото” ще връчи годишните си награди. Събитието ще се състои на 2 ноември и ще бъде своеобразно продължение на празничните чествания по случай Деня на народните будители.Награда „Перото“ ще получат творци с принос към българския литературен контекст, избрани сред номинираните в пет категории: „Детска литература“, „Поезия“, „Проза“, „Превод от български на чужд език“ и „Дебют“. Ще бъде връчена и Награда за цялостен принос.Сред номинираните за тази година е и нашият автор Здравка Евтимова за своите \"Юлски разкази\".Номинациите за наградата са гласувани от жури в състав: проф. д-р Амелия Личева, проф. Милена Кирова, доц. Дария Карапеткова, доц. Дарин Тенев, Георги Иванов, Марин Бодаков, Аксиния Михайлова, Светлозар Желев и Михаела Петрова.Юлия Спиридонова - Юлка – „Къде си слънце”Маргарит Минков – „Весел гъделичкащ смях” 2Радостина Николова – „Моите красиви рога“Александър Секулов – „Море на живите”Бойко Ламбовски – „Аутисо”Пламен Дойнов – „Балът на тираните”Момчил Николов – „Последната територия”Здравка Евтимова – „Юлски разкази”Милен Русков – „Чамкория”Анджела Родел – за превода „Хайка за вълци” от Ивайло Петров на английски езикДьорд Сонди – за превода на „Концерт за изречение” от Емилия Дворянова на унгарски езикМари Врина – за превода „Усмивката на кучето” от Димана Трънкова на френски езикАнтон Стайков – „Добре, че умря Джузепе”Петър Крумов – „Катафалка, два носорога”Велислав Д. Иванов – „Образи и отражения”", "date": "2017.10.06", "title": "Нашият автор Здравка Евтимова с номинация за наградите на Перото"}
{"url": "https://offnews.bg/obshtestvo/slavi-komentira-skandala-sas-zaplahite-idem-idem-sgan-prokleta-sre-666756.html", "text": "Шоуменът Слави Трифонов също коментира заплахите на депутата от ГЕРБ Антон Тодоров и на вицепремиера Валери Симеонов към журналиста Виктор Николаев от Нова телевизия.Новозаявеният политик нарече двамата представители на управляващата коалиция \"ояли се с власт представители на сегашната политическа система\". След това обяви, че една от песните в новия му диск се нарича “Идем, идем, сган проклета! Срещай ни и трепери!”.Ето и цялата позиция на Трифонов, публикувана на фейсбук страницата му:", "date": "2017.10.06", "title": "Слави коментира скандала със заплахите: Идем, идем, сган проклета! Срещай ни и трепери!"}
{"url": "https://offnews.bg/medii/zhurnalistite-ot-novinite-na-nova-tv-zashtitiha-viktor-nikolaev-666763.html", "text": "Журналистите от новините на Нова тв излязоха с позиция по повод .Те отправят конкретни въпроси към автора на книгата \"Шайка: Бойко, Росен, Цецо и другите\" и настоящ депутат от ГЕРБ - Тодоров, и към Симеонов.Към Симеонов се обръщат по следния начин:Техните въпроси не спират дотук, а продължават към партийното ръководство на ГЕРБ:\"Журналистите от Новините на NOVA осъждаме остро всеки опит за намеса в работата ни. Право на всеки журналист е да задава въпроси, свързани с дневния ред на българското общество, особено когато са неудобни за политиците. Откровените заплахи в ефир противоречат на принципите за свобода на словото и внушават намерение за саморазправа и злоупотреба с власт\", се казва в позицията.Зад нея застават: Марина Стоименова, Тина Ивайлова, Гергана Тодорова, Цветомир Семов, Валерия Чанкова, Диана Димова, Мария Милкова, Десислава Георгиева, Велина Сашева, Генка Шикерова, Ивета Шилигарова, Марина Цекова, Красимира Кръстева, Надя Ганчева, Мария Димитрова, Деница Суруджийска, Александър Райков, Елена Гюрова, Живко Константинов, Мирослава Иванова, Надежда Узунова – Кривошиева, Яна Николова, Станимира Иванова, Иван Христов, Вероника Димитрова, Глория Николова, Илия Дафов, Християния Червенкова, Александра Тренкова, Милен Кандарашев, Галина Занева, Георги Георгиев, Марина Цекова Ненчева, Антония Шехова, Галина Никова, Лора Крумова, Нина Александрова, Красимир Боев, Мария Йотова, Любомир Бояджиев, Василена Гръбчева, Мариана Конова, Доротея Хъшовска, Ивомира Пехливанова, Владислава Тричкова, Наталия Герджикова, Александрина Аврамова, Катерина Кирилова, Златина Зехирова, Марина Малашева, Ива Софиянска-Божкова, Мариян Станков-Мон Дьо, Румен Бахов, Деян Веселинов, Богомил Грозев, Ина Гълъбова, Николай Василковски, Рада Богданова, Даниела Тренчева, Калина Влайкова, Марин Николов, Галя Щърбева, Николай Дойнов, Косара Михалкова, Христо Калоферов, Ева Костова, Златина Иванова, Методи Владимиров, Антон Събев. След възмутителното поведение на двамата политици , но не споменаха, че ще има други последствия за депутата. С позиции в защита на Николаев излязоха , . . И , и  излязоха с остри позиции в защита на журналистите и срещу заплахите. ДБГ поискаха Тодоров да напусне НС и попитаха говори ли Тодоров от името на Бойко Борисов и Цветан Цветанов.След като видяха реакциите, и двамата политици - гости на сутрешния блок на Нова тв днес, започнаха да обясняват, че не са ги разбрали правилно., коментира вицепремиерът Симеонов. Коментарът му в студиото бе по повод въпроси на журналиста за \"Кумгейт\".\"Аз, ако бях злонамерен, сега щях да направя един \"Викторгейт\" за Вас утре и да го обявя например, същото е\", каза вицепремиерът. Той, като Тодоров, коментира отсъствието на Анна Цолова от сутрешния блок с думите: \"Вижте колежката ви, беше тук, а ето, останахте си сам\".Тодоров пък увери, че е разбран \"превратно\", а думите му са били изтълкувани \"абсолютно погрешно\" и . А въпросните думи (по повод въпрос дали при сделката с \"Грипен\"-ите става дума за \"шайка\") бяха:\"Много силни думи. Ще ви изядат хляба. Тя и вашата колежка беше тръгнала в такава посока, ама гледам - липсва столчето ѝ. За такъв въпрос, аз ако съм шеф в телевизията, уволнявам\".", "date": "2017.10.06", "title": "Журналистите от новините на Нова тв защитиха Виктор Николаев"}
{"url": "https://offnews.bg/sviat/govoriteliat-na-putin-se-oplaka-ot-natisk-varhu-ruski-medii-v-sasht-i-666757.html", "text": "Говорителят на руския президент Владимир Путин Дмитрий Песков обяви, че руски прокремълски медии в САЩ са подложени на \"необикновен натиск\" и обеща ответни мерки, ако възпрепятстването на тяхната дейност продължи.  Критиките на Песков се отнасят за финансираните от Кремъл телевизия RT (Russia Today) и информационна агенция Sputnik. \"Разбира се, ако този тормоз и нарушаването на правото на нашите медии да си вършат работата безпрепятствено продължат, не можем да изключим, че няма да бъдат предприети действия, основани на принципа реципрочност\", заплаши той, цитиран от Франс прес и БТА.Американското министерство на правосъдието поиска RT да спазва Закона за регистриране на чуждите агенти, който задължава всяка организация, представляваща чужда държава, да дава редовни отчети на американските власти за връзките си с тази държава. RT и Sputnik често са обвинявани от Вашингтон, че служат за пропаганден орган на Кремъл.", "date": "2017.10.06", "title": "Говорителят на Путин се оплака от натиск върху руски медии в САЩ и заплаши с ответни мерки"}
{"url": "https://offnews.bg/politika/prezidentat-svikva-ksns-za-borbata-s-koruptciata-666741.html", "text": "Президентът Румен Радев свиква на 9 октомври заседание на Консултативния съвет за национална сигурност (КСНС).Заседанието ще се проведе от 10.00 часа на „Дондуков“ 2 на тема „Необходими законодателни мерки за противодействие на корупцията“.ГЕРБ и БСП внесоха имат два отделни законопроекта за борба с корупцията. Според текстовете на управляващите ще бъде създаден нов антикорупционен орган, в който механично ще се влеят няколко структури, сред които комисията за конфискация за имущество и спорната БОРКОР. Социалистите пък предлагат да бъде създадена специална агенция \"Антикорупция\".Един от основните спорове между двете партии е кой ще назначава председателя на бъдещата антикорупционна структура. Управляващите настояват това да става с акт на правителството, а от левицата искат президентът да назначава ръководителя на новия орган. В сряда правителството прие  който предстои да бъде разгледан в парламента.\"Крайно време е да имаме ясен, много точно структуриран орган, който да реши въпросите по събиране и анализ на информация, разследване, подготовка на обвинение, такова обвинение, което да издържи в съда. В този орган трябва да влязат служители с компетенцията на ДАНС, с компетенцията на разследващи полицаи, IT специалисти, експерти в областта на финансите, банковото дело\", коментира през юни в интервю за националното радио Румен Радев. ", "date": "2017.10.06", "title": "Президентът свиква КСНС за борбата с корупцията"}
{"url": "https://offnews.bg/ikonomika/balgarinat-optimist-za-razvitieto-na-ikonomikata-ni-prez-sledvashtite-666751.html", "text": "Българинът е по-оптимистично настроен за икономическото развитие на страната през следващите 12 месеца, показват бизнес анкетите на Националния статистически институт от септември 2017 г., обобщени днес от Статистиката. Детайлните данни от анкетите информират какви са показателите в производството, индивидуалното потребление, инвестициите, пазара на труда, цените.ПроизводствоПо данни от бизнес анкетите на НСИ през септември 2017 г. показателят на доверие в промишлеността намалява с 1.9 пункта в сравнение с август 2017 година.През юли 2017 г. календарно изгладеният индекс на промишленото производство показва ръст от 4.2% спрямо съответния месец на 2016 година (предварителни данни). На годишна база ръст на промишленото производство, изчислен от календарно изгладените данни, е отчетен в преработващата промишленост - с 6.3%, а спад е регистриран в производството и разпределението на електрическа и топлоенергия и газ - с 1.4%, и в добивната промишленост - с 0.8%.Календарно изгладените данни показват нарастване със 7.9% на строителната продукция през юли 2017 г. в сравнение със същия месец на 2016 година. На годишна база увеличението на строителната продукция през юли 2017 г., изчислено от календарно изгладени данни, се определя от положителния темп при сградното строителство, където нарастването е с 15.9%, но при гражданското/инженерното строителство е регистрирано намаление с 0.9%.По предварителни данни произведеният брутен вътрешен продукт (БВП) през второто тримесечие на 2017 г. възлиза на 24 149 млн. лв. по текущи цени. На човек от населението се падат 3 405 лв. от стойностния обем на показателя. При среден за тримесечието валутен курс от 1.77564 лв. за 1 щатски долар БВП възлиза на 13 600 млн. долара и съответно на 1 918 долара на човек от населението. Преизчислена в евро, стойността на БВП възлиза на 12 347 млн. евро, като на човек от населението се падат 1 741 евро. Сезонно изгладените данни показват растеж от 3.6% на БВП през второто тримесечие на 2017 г. в сравнение със съответното тримесечие на предходната година и 1.0% спрямо първото тримесечие на 2017 година.Индивидуално потреблениеПрез юли 2017 г. общият показател на доверие на потребителите нараства с 1.6 пункта в сравнение с нивото си от април. Общата оценка на потребителите за настоящото развитие на икономическата ситуация в страната през последните дванадесет месеца се подобрява - увеличение на балансовия показател с 3.9 пункта. Същевременно и прогнозите им за следващите дванадесет месеца са по-малко негативни спрямо предходното наблюдение.През юли 2017 г. оборотът в търговията на дребно, изчислен въз основа на календарно изгладени данни, бележи ръст от 2.4% в сравнение със същия месец на предходната година. През юли 2017 г. в сравнение със същия месец на 2016 г. оборотът нараства по-значително при: търговията на дребно с компютърна и комуникационна техника - с 20.3%, търговията на дребно с разнообразни стоки - с 18.1%, и търговията на дребно с фармацевтични и медицински стоки - със 7.9%. Спад е регистриран при търговията на дребно с автомобилни горива и смазочни материали - със 17.1%, и търговията на дребно чрез поръчки по пощата, телефона или интернет - с 4.1%.За индивидуално потребление на населението през второто тримесечие на 2017 г. се изразходват 67.4% от произведения БВП. Реалното увеличение на показателя спрямо съответното тримесечие на 2016 г. е 4.1% (според сезонно изгладените данни).ИнвестицииПрез юли 2017 г. в сравнение с април средното натоварване на мощностите в промишлеността се понижава с 0.8 пункта и достига 74.7%.Бруто образуването в основен капитал през второто тримесечие на 2017 г. спрямо същия период на предходната година според сезонно изгладените данни намалява в реално изражение с 1.0%. Относителният дял на този показател в БВП е 21.3%.Пазар на трудаПрез второто тримесечие на 2017 г. общият брой на заетите лица на възраст 15 и повече навършени години е 3 171.7 хил., от които 1 681.4 хил. са мъже и 1 490.4 хил. - жени. Относителният дял на заетите лица от населението на възраст 15 и повече навършени години е 52.2%, като в сравнение със същото тримесечие на 2016 г. се увеличава с 2.7 процентни пункта. При мъжете този дял е 57.6%, а при жените - 47.2%.През второто тримесечие на 2017 г. безработните лица са 213.9 хил., а коефициентът на безработица - 6.3%. В сравнение с второто тримесечие на 2016 г. броят на безработните лица намалява с 51.7 хил., а коефициентът на безработица - с 1.7 процентни пункта. През същия период коефициентът на безработица намалява с 1.9 процентни пункта при мъжете и с 1.5 процентни пункта при жените, като достига съответно 6.9% за мъжете и 5.7% за жените. От общия брой на безработните лица през второто тримесечие на 2017 г. 123.9 хил. (57.9%) са мъже и 90.0 хил. (42.1%) - жени.По предварителни данни през второто тримесечие на 2017 г. общите разходи на работодателите за един отработен час от наетите от тях лица нарастват с 11.0% спрямо второто тримесечие на 2016 година. Увеличението в индустрията е с 10.6%, в услугите - с 11.5%, и в строителството - с 4.7%.Според бизнес анкетите на НСИ през септември 2017 г. 28.7% от промишлените предприятия посочват недостига на работната сила като фактор, затрудняващ дейността им.През юни 2017 г. средната работна заплата е  1 027 лв. и намалява с 0.8% в сравнение с предходния месец. Спрямо юни 2016 г. ръстът е 9.7%.ЦениПрез август 2017 г. хармонизираният индекс на потребителските цени се увеличава с 0.7% в сравнение със същия месец на 2016 година. Най-голямо намаление на цените е регистрирано в групата „Развлечения и култура” - с 3.2%.През второто тримесечие на 2017 г. индексът на цените на жилищата нараства с 8.6% в сравнение със същото тримесечие на 2016 година.Индексът на цените на производител на вътрешния пазар през август 2017 г. нараства с 5.9% в сравнение със същия месец на 2016 година. Увеличение на цените е регистрирано при производството и разпределението на електрическа и топлоенергия и газ - с 10.4%, в добивната промишленост - с 9.0%, и в преработващата промишленост - с 3.1%.По данни от конюнктурната анкета през септември 2017 г. мениджърите не предвиждат промяна на продажните цени в промишлеността през следващите три месеца.Парични и финансови показателиПрез август 2017 г. тримесечният индекс на междубанковия пазар СОФИБОР2 се понижава в сравнение с август 2016 г. с 0.05 процентни пункта - от 0.15 до 0.10%.През август 2017 г. широките пари (паричният агрегат М3) се увеличават на годишна база със 7.7% при годишно нарастване от 6.9% през юли 2017 година. В края на август 2017 г. широките пари са 83.466 млрд. лв. (85.1% от БВП) при 81.932 млрд. лв. към юли 2017 г. (83.5% от БВП).Кредитите на Нефинансови предприятия и домакинства и НТООД2 през август 2017 г. възлизат на 50.610 млрд. лева. Кредитите за Нефинансови предприятия нарастват с 2.8% на годишна база през август 2017 г. (2.8% годишно повишение през юли 2017 г.) и в края на месеца достигат 31.238 млрд. лв. (31.8% от БВП). Кредитите за Домакинства и НТООД са 19.372 млрд. лв. (19.7% от БВП) в края на август 2017 година.През август 2017 г. обменният курс на лева спрямо долара достига 1.65 лв. за 1 щатски долар.", "date": "2017.10.06", "title": "Българинът оптимист за развитието на икономиката ни през следващите 12 месеца"}
{"url": "https://offnews.bg/medii/btv-i-bnt-solidarno-zastanaha-zad-zaplashenia-viktor-nikolaev-ot-nova-666744.html", "text": "bTV и БНТ солидарно застанаха зад журналиста и свой бивш кадър Виктор Николаев, чиято работа бе нагло заплашена в ефир от депутата от ГЕРБ Антон Тодоров.Новината за скандала бе публикувана начело на сайта на bTV в знак на колегиална подкрепа на свободата на словото. Макар че големите телевизии са в дългогодишна ожесточена конкуренция, те решиха да защити журналиста от нападките на Тодоров и вицепремиера Валери Симеонов.\"Депутат от ГЕРБ и вицепремиер „обясниха” на водещия на сутрешния блок на „Нова телевизия” Виктор Николаев как може да му се спретне „Викторгейт”, как с въпросите си клати държавата и как колежката му Анна Цолова вече я няма, така че да внимава с думите, които използва, за да не му „изядат хляба”, а също и за какви въпроси „се уволнявa\", информира bTV. \"Половин час по-късно друг представител на властта показа безпардонно отношение към журналистиката. Фон на разменените реплики стана обсъждане на скандала в Хасково, придобил известност като „Кумгейт”\", добавя медията.Заглавието на интернет страницата на БНТ гласи \"Депутатът Антон Тодоров с недопустима реплика към журналист\".\"Заканите срещу Николаев бяха потвърдени по-късно в същото предаване и от вицепремиера Валери Симеонов. Той също спомена празния стол на Ани Цолова и добави, че „Викторгейт“ се прави лесно\", съобщава националната телевизия.", "date": "2017.10.06", "title": "bTV и БНТ солидарно застанаха зад заплашения Виктор Николаев от Нова тв"}
{"url": "https://offnews.bg/obshtestvo/malki-burgazlii-tvoriat-v-sharena-palitra-666745.html", "text": "Любителска школа за талантливите деца от бургаския квартал „Победа“ работи от началото на тази година към бургаското Народно читалище „Христо Ботев“ 1937 г. Нейното създаване е част от „Интегрирания проект за социално включване на ромите и други уязвими групи в общините Бургас, Средец и Малко Търново“, финансиран в рамките на Програма ЗОВ. Общо 30 деца, на възраст между 8 и 13 г., участват в школата, разделени в 7 групи. Желаещите се оказаха повече от възможностите на проекта, затова децата, които не се включиха в него, бяха поканени в друга формация към читалището. Въпреки трудностите при започването, художественият ръководител Атанаска Желязова е оптимистична:„“, казва Желязова.През изминалите месеци, децата от школата участваха в редица конкурси, където печелиха награди и грамоти. Освен в изобразителното изкуство, те създават кукерски маски, учат се на макраме, изработват картички, пана, мартенички. Атанаска Желязова ги запознава и с българския бит и култура. Дейностите на школата излизат и от рамките на изобразителното изкуство, провокирайки четенето и любовта към писаното слово. Екологията също е застъпена, като децата бяха провокирани и да създаван пана – рисунки със семена, растения и екоматериали. Художественият ръководител Анатаска Желязова споделя, че излиза и извън рамките на проекта:„“, споделя Желязова. „Интегрираният проект за социално включване на роми и други уязвими групи“ е по Програма ЗОВ, швейцарска подкрепа за социалното включване на роми и други уязвими групи, финансирана от Българо – швейцарската програма за сътрудничество. Партньори по проекта са община Средец, община Малко Търново, фондация „Областен ромски съюз“, Основно училище „Христо Ботев“ в бургаския квартал „Победа“ и фондация „ОФФ Медия“.", "date": "2017.10.06", "title": "Малки бургазлии творят в „Шарена палитра“"}
{"url": "https://offnews.bg/politika/kornelia-ninova-kam-zhurnalistite-nie-sme-na-vasha-strana-666746.html", "text": "Категорично осъждаме поредния случай на цензура и заплахи към български журналисти от Политическа партия ГЕРБ. Преди дни такава беше отправена към Сашо Диков. Вчера - към Елена Йончева. Днес - към Виктор Николаев. Това заяви лидерът на БСП Корнелия Нинова по повод грозните заплахи към журналиста от Нова телевизия от страна на депутата от ГЕРБ Антон Тодоров.При гостуването си днес в сутрешния блок на медията авторът на книгата \"Шайка - Бойко, Росен, Цецо и другите\" заяви:По-късно в същото предаване и вицепремиерът Валери Симеонов продължи да плаши Николаев:Ето какво каза още Корнелия Нинова по повод скандалните изявления:По-рано днес ГЕРБ се разграничи от думите на своя депутат - изразявал само собствено мнение.От ДБГ вече поискаха Антон Тодоров да напусне парламента, а Асоциацията на европейските журналисти призова за медиен бойкот на управляващи, които заплашват журналисти.", "date": "2017.10.06", "title": "Корнелия Нинова към журналистите: Ние сме на ваша страна"}
{"url": "https://offnews.bg/sviat/nova-valna-falshivi-signali-za-bombi-v-moskva-evakuiraha-100-000-dush-666782.html", "text": "Правоохранителните органи в Москва получиха днес над 130 фалшиви сигнала за бомби, заради които са били евакуирани около 100 000 души от летища, търговски центрове, училища, жп гари и административни сгради, предаде ТАСС, цитирана от БТА.Сред местата, за които са се отнасяли сигналите, са били четирите московски летища, пет жп гари, 15 търговски центъра, няколко хотела, над 20 училища и много други обекти. При никой от сигналите не са били открити взривни устройства, уточняват от полицията.Това е поредната и най-голяма вълна от фалшиви бомбени заплахи от началото на септември насам. Фалшивите бомбени заплахи засегнаха десетки руски градове и причиниха значителни икономически вреди.Руските власти обявиха, че са открити четирима заподозрени за организиране на вълната от фалшиви сигнали.  Директорът на Федералната служба за сигурност Александър Бортников заяви, че заподозрените са руснаци, които живеят в чужбина и имат съучастници в Русия.По думите му те са използвали интернет връзки, за да подават сигналите, което ги прави по-трудни за откриване.", "date": "2017.10.06", "title": "Нова вълна фалшиви сигнали за бомби в Москва, евакуираха 100 000 души"}
{"url": "https://offnews.bg/obshtestvo/peshehodna-zona-i-po-bul-maria-luiza-zaradi-ploshtad-sveta-nedelia-666731.html", "text": "Под купола на Ларгото столичани ще обсъждат как да изглеждат площад \"Света Неделя\" и пространствата край него във вторник. Обществено обсъждане е организирано от \"Архитектура и градоустройство\", а \"Заданието за разработване на концептуален архитектурно-градоустройствен проект за площад “Света Неделя” е изработено от екип на \"Центъра за научни изследвания и проектиране\" към Университета по архитектура, строителство и геодезия начело с доц. д-р арх. Валери Иванов.  Търсят се решения, които да балансират конфликтите между участниците в движението в сърцето на София.Трансформацията на площада и свързаните с него пространства ще преминат през три етапа. Първият е въвеждането на пешеходен участък по бул. „Витоша“ от ул. „Алабин“ до бул. „Ал.Стамболийски“, както и по ул. „Съборна“. Вторият е обвързан с подобрена и по-гъвкава организация и регулиране на транзитното движение, преминаващо през централната градска част и въвеждане на зона с ограничение на скоростта и по булевардите в нейния обхват – пешеходен участък по бул. „Княгиня Мария Луиза“ от бул. „Ал. Стамболийски“ до бул. „Тодор Александров“, трамвайно движение по бул. „Ал. Стамболийски“ от бул. „Княгиня Мария Луиза“до бул. „Хр. Ботев“ (базирано върху предложение от „Спаси София“), се уточнява в заданието. Третият етап включва и нормативни промени с цел намаляване на интензивността на автомобилнотодвижение и транспортно успокояване – пешеходен участък или участък със споделено движение по бул. „Княгиня Мария Луиза“ от бул. „Т. Александров“ до ул. „Екзарх Йосиф“ и възможност за преминаване на пешеходци през кръстовището на бул. „Княгиня Мария Луиза“ и бул. „Т. Александров“, както и обвързване с допълнителна електрическа автобусна линия.  Разработките на конкурсните проекти следва да предложат подходящи решения за по-пълното интегриране на зелената инфраструктура в площадното пространство, обогатяване на видовия състав при запазване на съществуващата едроразмерна дървесна растителност, предвиждане на подходяща едроразмерна дървесна растителност с повишен капацитет на шумопоглъщане, внасяне на водни елементи в площадното пространство и предвиждането на паркови архитектурни елементи и парково обзавеждане.Дизайнът на елементите на градското обзавеждане и пространственото им разположение следва да осигурят условия за пасивен или активен отдих - места за сядане, беседки, спортни съоръжения, обществени чешми, фонтани, водни площи, статуи и паметници, тоалетни, стоянки за велосипеди и др. Необходимо е да се предвидят мерки, които гарантират безопасността по време на престой или преминаване - осветителни тела и камери за наблюдение в площадното пространство; пред входовете на сградите, подлезите; на местата за пресичане; рекламните съоръжения. Да се осигурят условия за поддържане на чистотата и облика на всички публични пространства - системи за събиране на едрогабаритни отпадъци и разделно събиране на видове отпадъци – напр. подземни контейнери. Площадът трябва да се превърне в един от „зелените акценти“ на градския център. По отношение на велосипедното движение, двете направления север-юг и изток-запад са равностойно застъпени като преминаване през площада. Ключов фактор е близостта на Градската градина, която служи като разпределително пространство за множество маршрути, които се събират по ул. „Съборна“.Устроената велоалея по бул. „Т. Александров“ не прави добра връзка с трасето в площадното пространство. Ограничаването на велосипедното движение по бул. „Витоша“ остава без подходяща алтернатива и това епричина за нарушаване на ограничението. Велосипедното движение следва да намери подобаващото си място в тази част на центъра на София, чрез определянето на транзитни, довеждащи и обслужващи велосипедни трасета, отделени като алеи, ленти или сигнализирани като част от пространства за споделено движение ", "date": "2017.10.06", "title": "Пешеходна зона и по бул. Мария Луиза заради площад 'Света Неделя'"}
{"url": "https://offnews.bg/kultura/naj-moshtniat-glas-na-planetata-otekva-v-nedelia-v-zala-liumier-vid-666678.html", "text": "130 децибела! До толкова се извисява мощният глас на певицата Смиляна Захариева, който надминава рекордите, вписани в „Гинес“.Той ще отекне. Певицата е последният участник в целодневното събитие „Списание 8 на живо“.Смиляна Захариева е от Пловдив, завършила е музикалното училище в Широка Лъка, а след това музикалната академия. Избират я в „Големите български гласове\" под диригентската палка на Здравко Михайлов и тръгва на турнета по света.Един ден обаче, когато се прибира у дома, малката ѝ дъщеричка не я познава. Разочарована, Смиляна зарязва пеенето... Но не е щастлива, чувства вина, че е изоставила таланта си... Разболява се. Смехотерапията на Моника Балаян я връща към живота. Песента ѝ става още по-силна и въздействаща. Тогава, почти на шега, решава да опита да измери гласа си, защото мнозина ѝ казват, че той е много по-силен, отколкото всичко, което са чували.И наистина: уредът показва изумителните 130 децибела, което надвишава рекорда, вписан в „Гинес“. Тя пише до книгата на рекордите, оттам ѝ предлагат да се включи в проект, проведен наскоро в Тайланд, при който хора викат с все сила и крясъкът на един от тях достига 129 децибела.„Българските народни песни не могат да се сравняват с някакви крясъци!\", ядосва се певицата.Пише им отново и им праща линк с рекорда на Ник Стефънсън, за да подобри него, а не истеричните викове от Тайланд. Но от „Гинес\" не ѝ обръщат внимание. Тогава тя анулира заявката си за рекорд за глас от 129 децибела и предлага на екипа на „Гинес\" нещо друго – да пее със 101 каба гайди! Пък те нека да намерят някой, който да я надпее...Имате уникалния шанс да чуете този впечатляващ глас в неделя. За трета поредна година любими автори на Списание 8 ще споделят очи в очи с читателите част от своите безценни практически познания в различни области.По време на целодневното събитие ще се говори за генетика, възпитание на деца, български митични същества.КЪДЕ: Зала \"Люмиер\", НДК, пл. „България\" 1", "date": "2017.10.06", "title": "Най-мощният глас на планетата отеква в неделя в зала 'Люмиер' (видео)"}
{"url": "https://offnews.bg/kultura/liubov-smiah-i-salzi-chetiri-aktrisi-v-naj-iskrenia-si-spektakal-666743.html", "text": "\"Паноптикум\" е авторски спектакъл, създаден от четири актриси - Ева Данаилова, Екатерина Георгиева, Розалия Абгарян и Светла Рангелова.Те завършват заедно НАТФИЗ през 2014 г. в класа на проф. Ивайло Христов. И оттогава творят в условията на театралната действителност в България - коя както може.Ева е част от трупата на Народния театър. Екатерина две години е част от Варненския драматичен театър „Стоян Бъчваров”, а в момента е в състава на Сатиричния театър \"Алеко Константинов\". Розалия също е била актриса в Сатиричния театър, а сега е в Бургаския театър \"Адриана Будевска\". Светла две години беше част от трупата на Старозагорския театър „Гео Милев”, в момента е актриса на свободна практика.След близо четири години пауза в общите им проекти решават да обединят сили и заедно да създадат представление, в което да използват всичките си умения накуп - актьорски, музикални, танцувални, драматургични и най-вече човешки.Резултатът е \"Паноптикум\" - на Искреността е основният двигател в цялото представление, тя е средството, което буди едновременно смях и състрадание. А в спектакъла Ева, Екатерина, Розалия и Светла съчетават монолозите, песните, танците, пантомимата, художествената гимнастика, графическите изображения, открития диалог, за да забавляват и развълнуват публиката.", "date": "2017.10.06", "title": "Любов, смях и сълзи: четири актриси в най-искрения си спектакъл"}
{"url": "https://offnews.bg/evropa/rompoj-piotering-i-oshte-4-ma-v-borda-na-bg-predsedatelstvoto-666749.html", "text": "За пръв път днес правителството обяви официални кои са шестимата членове на т.нар. Висш политически консултативен борд на българското председателство на ЕС, поканени от премиера Бойко Борисов. Досега бе ясно, че борда влизат президентът Росен Плевнелиев (2012-2017), Симеон Сакскобургготски, председателят на Европейския парламент (2007-2009) Ханс-Герт Пьотеринг и председателят на Европейския съвет (2010-2014) Херман ван Ромпой. Пресслужбата на МС съобщи, че другите двама членове са министър-председателят на провинция Долна Австрия (1992-2017) Ервин Прьол и френският дипломат Жан-Давид Левит.На първата си среща с членовете на борда Борисов им е представил проекта за програма на българското председателство, което започва на 1 януари 2018 и приключва на 30 юни 2018. От срещата отсъствал единствено Херман ван Ромпой заради ангажименти.„Няма по-добро място от ЕС – нито на изток, нито на запад, и ние ще работим за неговия успех“, заявил министър-председателят.Левит е цитиран да казва, че България е много добър пример за спазване на европейските ценности и че \"според него е изключителен шанс България да има министър-председател като Бойко Борисов в толкова ключов момент\". „Той е вторият най-дългогодишен лидер в ЕС след Меркел, той е припознат, уважаван и обединява лидерите на ЕС“, добавя Левит.Членовете на борда са представителни лица, чиято роля е на неформални посланици на председателството ни.Срещата е била проведена в резиденция \"Лозенец\". В нея чуастие от българска страна са взели министърът на външните работи Екатерина Захариева, министърът за Българското председателство на Съвета на ЕС 2018 Лиляна Павлова и началникът на кабинета на министър-председателя Румяна Бъчварова. ", "date": "2017.10.06", "title": "Ромпой, Пьотеринг и още 4-ма в борда на БГ председателството"}
{"url": "https://offnews.bg/politika/i-da-balgaria-poiska-ostavkata-na-avtora-na-shajkata-666747.html", "text": "„Движение Да България“ призовава премиера Бойко Борисов да поиска оставката на депутата от ГЕРБ и зам.-председател на Комисията за борба с корупцията, конфликта на интереси и парламентарната етика Антон Тодоров.Причина за искането ни е днешното абсолютно недопустимо поведение на Тодоров към български журналист. Тази сутрин в национален ефир за пореден път бяхме свидетели на това до каква степен управляващото статукво си позволява да репресира журналистите в България и да налага на живо цензура спрямо неудобни въпроси и теми. Депутатът от ПП ГЕРБ не само погази свободата на словото, но и отправи лични заплахи към водещия на сутрешния блок на Нова телевизия Виктор Николаев.Ако г-н Борисов действително вярва в смисъла от свободата на медиите, нека направи стъпка отвъд протоколните декларации и докаже ясно позицията си пред българското общество като поиска оставката на Антон Тодоров.Хора с поведението и морала на г-н Тодоров нямат място в управлението на която и да било европейска държава и изявите им следва да бъдат посрещани с абсолютна нетърпимост не само от обществото като цяло, но най-вече и преди всичко, от управляващите, се казва в декларацията на партията на бившия правосъден министър Христо Иванов.", "date": "2017.10.06", "title": "И Да, България поиска оставката на автора на Шайката"}
{"url": "https://offnews.bg/zdrave/lekari-ot-bolnitcata-vav-vratca-blokiraha-vazlov-bulevard-666777.html", "text": "Лекари от болницата във Враца протестираха отново днес заради забавени заплати и заради риска болницата да бъде закрита. Медиците блокираха за около 1 час възловия булевард \"2-ри юни\". В протеста се включиха и граждани, но медиците се възмутиха, че подкрепата за протеста им не е по-голяма. Лекарите заплашиха с колективна оставка. Засега от ръководството на болницата не казват колко подадени молби за напускане са факт, съобщи БНР. Изплатени са 40% от заплатите на медиците за юли, а общинският съвет във Враца ще гласува да разсрочи с една година дълговете за местни данъци и такси на болницата в размер на 490 000 лева.Лекарите посочиха, че са доволни от преведените заплати, но се съмняват да има решение за цялостното изплащане на заплатите им. Утре те планират да затворят Главен път Е-79. ", "date": "2017.10.06", "title": "Лекари от болницата във Враца блокираха възлов булевард"}
{"url": "https://offnews.bg/kultura/anathema-se-zavrashtat-u-nas-s-kontcert-na-25-oktomvri-666752.html", "text": "Британската рок банда Anathema се завръща в София за концерт у нас по покана на Тангра Мега Рок.Концертът ще бъде на 25 октомври и е част от турнето, посветено на 11-ия албум на бандата 'The Optimist'. Специални гости ще бъдат хипнотичните Alcest.Anathema винаги свирят на специални места у нас - Античния театър в Пловдив или зала 'България' в София. Този път, новата сценична продукция на групата ще бъде реализирана в СТУДИО 'ОРФЕЙ', където ще се разгърнат и особеностите в шоуто на Alcest.Билетите вече се продават в системата на Eventim.bg -  с цени както следва:45 лв – от 2 октоври до деня на концерта50 лв – в самия ден ", "date": "2017.10.06", "title": "Anathema се завръщат у нас с концерт на 25 октомври"}
{"url": "https://offnews.bg/politika/na-10-mesta-si-izbirat-kmet-v-nedelia-666748.html", "text": "Частични местни избори ще се проведат в 10 населени места в неделя. Кметове ще си избират в шуменското село Цани Гинчево, айтоското Чукарка, руенското Скалак, врачанските Нивянин и Ракево, плевенското Сухаче, варненските Попович и Генерал Киселово, както и във Вълчи дол и Трън. Кандидат за вице на Жорж Ганчев ще се бори в ТрънДo нов вот в Трън се стигна след като кмeтът Cтaниcлaв Hиĸoлoв пoдaдe ocтaвĸa пpeд OИK нa 29 мaй, a ĸoмиcиятa c peшeниe oт 2 юни пpeĸpaти пpeдcpoчнo пpaвoмoщиятa мy. Той изтъкна лични причини за оттеглянето си, според неофициална информация мотивът му е скандала след инцидента, при който блъсна с джипа си 6-годишно дете. Пет партии се регистрираха за участие в изборите в Трън - ГЕРБ, БСП, “Нова сила”, “Воля” и “Атака”, както и два инициативни комитета. Това са  “Да за Трънско” и \"Заедно за доброто на Трънско\". ГЕРБ подкрепя Цветислава Димитрова Цветкова, Нова сила номинира Арлин Антонов, Да, За Трънско иска за кмет Станислава Алексиева, а Заедно за доброто на Трънско - Божидар Страхилов.Най-известен сред кандидатите в национален мащаб е Арлин Антонов. Той е бил директор на Националната служба за сигурност, кандидат за вицепрезидент на Жорж Ганчев и депутат от Пазарджик в 38-ото Народно събрание от парламентарната група на ОНС, както и общински съветник в Пазарджик. Двама кандидати ще се борят за кметския пост във Вълчи дол. Това са Георги Тронков, издигнат от ГЕРБ, и Людмила Петкова - издигната от Инициативен комитет и подкрепена от БСП. ", "date": "2017.10.06", "title": "На 10 места си избират кмет в неделя"}
{"url": "https://offnews.bg/drugi/nameriha-donor-za-naim-siulejmanoglu-666739.html", "text": "Наим Сюлейманоглу вече има подходящ донор за чаканата чернодробна трансплантация. Това съобщава турското издание \"Хюриет\", цитирано от интернет сайтове в южната ни съседка.Най-великият щангист за всички времена, спечелил 3 олимпийски, 7 световни и 7 европейски титли, е в стабилно състояние, след като преди повече от седмица беше приет по спешност и поставен в изкуствена кома в истанбулска болница, заради цироза на черния дроб.За негов донор се спряга брат му Мухарем, който от самото начало на лечението е до него в лечебното заведение. Сюлейманоглу беше подготвен за трансплантация преди дни, но лекарите решиха да изчакат подобрение в общото му състояние. През това време великият щангист имаше проблеми с единия бъбрек.\"Хюриет\" съобщава, че той е бил подложен на интервенция за подобряване на функциите на органа. След нея на родения в българското село Птичар спортист бяха направени всички нужни изследвания, които показаха, че е готов за трансплантация.Човек от листата на донорите също се е оказал подходящ и се очаква до дни трансплантацията, която би спасила живота на Сюлейманоглу, да бъде извършена. Състоянието на шампиона се следи детайлно дори от президента на Турция Реджеп Таип Ердоган.", "date": "2017.10.06", "title": "Намериха донор за Наим Сюлейманоглу"}
{"url": "https://offnews.bg/obshtestvo/obshtina-pernik-e-vav-falit-ima-dalgove-za-nad-30-mln-lv-666740.html", "text": "Община Перник е във фалит, сметките й са запорирани, а натрупаните задължения са за над 30 млн. лв. Това обяви зам.-кметът на общината Денислав Захариев, цитиран от bTV.Натрупаните дългове са още от 2011 година. Местната власт дължи 700 хил. лв. на частна фирма, която е осъдила общината. В същото време общинарите не са потърсили 1.5 млн. лв. неустойки от тази фирма, която не изпълнявала концесионния си договор. Сега фирмата е в несъстоятелност, но тя чака да получи средствата, за които е осъдила общината.Другите задължения на Перник са към Националната агенция по приходите – 2.6 млн. лв с лихва 700 хил. лв.В момента тече оздравителен план и за да падне запорът на сметките са сключени споразумения и ще изплаща дълговете на части.Междувременно стана ясно, че общинският съвет в Перник е обявил в ликвидация \"Медико-дентален център\" ЕООД. Сред мотивите е, че приходите от основната дейност на дружеството не стигат за покриване на разходите му. Инвестирането в съвременна апаратура при тези условия би било неоправдан разход за общината, която изпълнява план за финансово оздравяване, посочи кметът .", "date": "2017.10.06", "title": "Община Перник е във фалит, има дългове за над 30 млн. лв."}
{"url": "https://offnews.bg/sviat/i-dania-zabraniava-burkite-666750.html", "text": "Дания ще се присъедини към европейските страни, забраняващи носенето на бурки на обществени места. Забраната за момента е на ниво законопроект, според който на обществени места няма да се позволява носенето на скриващи напълно лицето дрехи и аксесоари. Именно по такъв начин забраната на бурките беше въведена в останалите държави.  Якоб Елеман-Йенсен от либералната партия \"Венстре\", водещата сила в управляващата десноцентристка коалиция, каза, че законопроектът не е насочен срещу никоя религия, нито цели забрана на шалове, тюрбани или традиционната еврейска мъжка шапка кипа.\"Това не е забрана на религиозните облекла, а е забрана за маскиране\", заяви Йенсен, цитиран от Ройтерс и БТА, след като партията му реши да подкрепи мярката.Повечето депутати, включително тези от опозиционната Датска социалдемократическа партия, която има най-голямата парламентарна група, казват, че ще гласуват за такъв закон.", "date": "2017.10.06", "title": "И Дания забранява бурките"}
{"url": "https://offnews.bg/futbol/nejmar-i-kompania-ostanaha-bukvalno-bez-vazduh-v-bolivia-666720.html", "text": "За трудните условия на игра в столицата на Боливия Ла Пас се е говорило много. Градът се намира на надморска височина от 3600 метра, като разреденият въздух е истинско изпитание за гостуващите отбори.В това се убедиха и бразилците, които тази нощ извъртяха едва 0:0 с домакините в световна квалификация. Резултатът беше без значение за Неймар и компания, тъй като \"селесао\" отдавна си осигури класирането за Мондиал 2018.След двубоя хит стана снимка от съблекалнята на Бразилия, на която играчите позират с кислородни маски и бутилки в опит да си върнат нормалното състояние.Иначе \"виновник\" за ремито стана вратарят на домакините Карлос Лампе, който отказа нападателите на Бразилия с невероятните си спасявания.През първата част Бразилия държеше инииативата, но с пропуски на няколко пъти се отличиха Неймар и Габриел Жезус. Най-фрапантен от тях бе този в 44-ата минута, когато Неймар излезе саз срещу вратаря, успя да го преодолее, но след това ударът му бе избит от защитник на голлинията.Боливия пък можеше изненадващо да поведе в добавеното време на първата част, когато страхотен шут на Диего Беярано се отби от гредата.И през второто полувреме ситуацията не се промени драстично, като отново гостите атакуваха повече. В 54-ата минута удар на Неймар бе спасен от вратаря. В 70-ата той стреля от фаул, но топката мина над вратата.В крайна сметка мачът завърши без победител, но това бе без особено значение и за двата тима. Бразилия отдавна си осигури класиране на световните финали, а Боливия пък няма шанс да играе на Мондиала и остава на 9-ата позиция с 14 точки в актива си.", "date": "2017.10.06", "title": "Неймар и компания останаха буквално без въздух в Боливия"}
{"url": "https://offnews.bg/politika/dbg-poiska-anton-todorov-da-se-maha-ot-parlamenta-666723.html", "text": "„Движение България на гражданите“ изразява своето остро възмущение и непоносимост към ограничаване на свобода на словото. Недопустимо е народен представител да отправя публична заплаха към журналисти. Антон Тодоров трябва незабавно да подаде оставка като народен представител.Това се казва в позиция на изпълнителния съвет на партията.От ДБГ питат:От движението обявиха, че очакват публичен отговор на тези въпроси от ръководството на партия ГЕРБ.Тази сутрин авторът на книгата \"Шайка - Бойко, Росен, Цецо и другите\" си позволи да заплашва тв водещият Виктор Николаев в ефир.На въпрос на водещия на сутрешния блок дали изборът на грипените от служебното правителство на Огнян Герджиков е \"продукт на определена шайка\", Тодоров отговори:След предаването от партия ГЕРБ се разграничиха от изявленията на народния си представител. Думите му били лично мнение.Нова телевизия също изрази позиция в защита на Николаев и определи изявлението на Тодоров като недопустимо.", "date": "2017.10.06", "title": "ДБГ поиска Антон Тодоров да се маха от парламента"}
{"url": "https://offnews.bg/kultura/za-parvi-pat-ot-desetiletia-otvariat-naj-visokite-etazhi-na-kolizeuma-666721.html", "text": "За пръв път от десетилетия управата на Колизеума в Рим реши да отвори последния етаж за посетители.Гладиаторската арена е най-голямата туристическа атракция в Рим, а от 1 ноември за посещение ще е отворен последният етаж. Така гостите на италианската столица ще могат да се насладят на невероятни гледки, разкриващи се от близо 37 метра височина.Някога най-високото ниво на Колизеума е било запазено за плебеите, които са били най-нисшите членове на римското общество. Групи от 25 души ще бъдат развеждани в горните нива и ще видят как са се чувствали те, седейки на дървени пейки, за разлика от управляващите, за които са били осигурени мраморни такива.\"Шумът и миризмата са били адски\", каза Росела Реа, директор на Колизеума, цитирана от \"Индипендънт\".Шест милиона души посещават Колизеума всяка година и скоро те ще могат да се радват на невиждани до сега изгледи към околностите, включително близкия Римски форум и Палатинския хълм.", "date": "2017.10.06", "title": "За първи път от десетилетия отварят най-високите етажи на Колизеума в Рим"}
{"url": "https://offnews.bg/medii/aezh-medien-bojkot-na-upravliavashti-koito-zaplashvat-zhurnalisti-666728.html", "text": "Асоциацията на европейските журналисти – България призова за медиен бойкот на управляващи, които заплашват журналисти.Поводът за позицията на организацията са недопустимите изявления на депутата от ГЕРБ Антон Тодоров и на вицепремиера Валери Симеонов в сутрешния блок на Нова телевизия. Двамата отправиха заплахи към водещия на предаването Виктор Николаев.От АЕЖ поискаха партия ГЕРБ незабавно да си оттегли политическото доверие от Антон Тодоров и заявяват, че ако това не бъде направено, думите му могат да бъдат приемани като признание, че управляващите оказват натиск върху една от най-големите телевизии в страната и де факто стоят зад оттеглянето на Ани Цолова от предаването „Здравей, България“.Ето и цялата позиция на Асоциацията на европейските журналисти – България:Асоциацията на европейските журналисти – България призовава медийната гилдия да се солидаризира с колегата от Нова телевизия Виктор Николаев, към когото бяха отправени заплахи от представители на управляващите в ефира на предаването „Здравей,България” в петък.Считаме, че е редно българските медии да бойкотират силните на деня, които открито подлагат журналисти на натиск и демонстрират пренебрежение към свободата на словото, което е основен гарант за съществуването на едно демократично общество.В предаването „Здравей, България“ в петък Антон Тодоров, депутат от ГЕРБ и зам.-председател на парламентарната комисия за борба с корупцията, конфликта на интереси и парламентарната етика си позволи недопустим политически натиск върху водещия, подразнен от неговите въпроси.„Много силни думи употребявате. Ще ви изядат хляба. Вече изядоха хляба на колежката ви. Тя и тя малко така беше тръгнала в някаква посока, ама виждам, че липсва столчето ѝ“.В случай че политическа партия ГЕРБ не свали незабавно политическото доверие от Тодоров, думите му могат да бъдат приемани като признание, че управляващите оказват натиск върху една от най-големите телевизии в страната и де факто стоят зад оттеглянето на Ани Цолова от предаването „Здравей, България“.Заканите срещу Николаев бяха потвърдени по-късно в същото предаване и от вицепремиера Валери Симеонов. Той също спомена празния стол на Ани Цолова и добави, че „Викторгейт“ се прави лесно.Думите на вицепремиера Валери Симеонов и депутата от ГЕРБ Антон Тодоров по същество представляват опит за цензура, тъй като ясно показват, че \"неудобните\" към управляващите въпроси не само не са желани, но и ще доведат до действия срещу журналиста, който ги задава.Изказванията са демонстрация на отношението на управляващите към медиите. Те не искат независими журналисти, които да бъдат коректив на властта, а статисти, които просто да предават посланията на силните на деня.Не на последно място, действията на Антон Тодоров и Валери Симеонов стават в контекста на атаката, която евродепутатът Николай Бареков започна срещу различни журналисти и изразяваща се в подаването на бутафорни сигнали срещу тях до правоохранителните институции. Това показва, че натискът върху медиите не е изолирано явление, а всекидневна практика на политическата класа, която очевидно цели едно - пълно заглушаване на критичните гласове.Според последното проучване за свободата на словото на АЕЖ-България от 2017 г., 59,1% от отговорилите журналисти смятат, че външният натиск е сред най-големите заплахи за свободата на словото в страната, а 65% твърдят същото за вътрешния натиск. Проучването ще бъде представено на 17 октомври.", "date": "2017.10.06", "title": "АЕЖ: Медиен бойкот на управляващи, които заплашват журналисти"}
{"url": "https://offnews.bg/temida/tcatcarov-otkazal-da-predade-na-ruskite-si-kolegi-signal-za-koruptcia-666730.html", "text": "Главният прокурор Сотир Цацаров е отказал да предаде на руските си колеги сигнал за корупционни действия на двама руски граждани. Това съобщават от , които сезираха прокуратурата за корупционно поведение на руския депутат Александър Бабаков по повод проекта \"Южен поток\" и неговия сътрудник Александър Воробьов.Копието от сигнала на Антикорупционния фонд за действия на двамата руски граждани, което е било предназначено за руския главен прокурор Чайка и предадено на главния прокурор ден след като в София беше подписано споразумението за сътрудничество между двете прокуратури, е върнато обратно на подателя.От кабинета на главния прокурор препоръчали той да бъде подаден пряко към руската прокуратура. Това повдига въпроса какво всъщност включва споразумението между двете прокуратури, подписано ден преди подаването на сигнала. В официалното съобщение на прокуратурата беше обявен ангажимент за съвместна борба с корупцията, организираната престъпност и тероризма, без да се обявяват конкретните действия, съобщават от фонда. От прокуратурата информирали, че сигналът е изпратен по компетентност към Софийска градска прокуратура (СГП), която започва разследване на информацията в него. СГП ще трябва да разследва данните, предадени от Антикорупционния фонд за корупционни действия на територията на страната, незаконно влизане в нарушение на санкциите на ЕС и на действията на ДАНС по случая, уточняват от фонда.Ето пълният текст на отговора от кабинета на главния прокурор Сотир Цацаров: “Във връзка с Ваш сигнал до генералния прокурор на Руската федерация, чрез главния прокурор на Република България, относно проверка на изнесени данни за извършени корупционни престъпления от руски граждани на територията на република България, Ви уведомявам, че сигналът до генералния прокурор на Руската федерация следва да бъде подаден пряко до тази прокуратура, поради което Ви връщам посочения сигнал.Подаденият до Прокуратурата на Република България сигнал е изпратен по компетентност за проверка на Софийска градска прокуратура, съгласно резолюция на главния прокурор.", "date": "2017.10.06", "title": "Цацаров отказал да предаде на руските си колеги сигнал за корупция при Южен поток"}
{"url": "https://offnews.bg/obshtestvo/majka-pozvoli-deteto-%d1%9d-da-bade-osinoveno-v-sasht-za-da-mu-dade-shans-666726.html", "text": "Майка позволи детето ѝ да бъде осиновено от американско семейство, за да може то да получи шанс за нов живот и лечение. 4-годишният И.А. е с вродена аномалия, засягаща крайниците му.Детето е било отглеждано в Дома за медико-социални грижи във Варна, откъдето съобщиха за решението.\"Този случай няма аналог в практиката ни. Биологичната майка и осиновителката се прегърнаха в името на това детето да бъде щастливо. Размениха си снимки, координати. Биологичната майка видя къде и с кого ще живее детето, и това ѝ даде душевен мир. Същевременно осиновителите, по чиято молба се състоя срещата, също се успокоиха и споделиха, че ще са щастливи да поддържат връзка с нея“, обясни Гинка Кърова, специалист социални дейности в ДМСГД – Варна.Американското семейство живее с другите си четири деца в щата Вашингтон.„В САЩ детето ще бъде прегледано от специалисти и ще се търси алтернатива за лечението му. Мечтата и на двете жени е да го видят изправено на крака“, каза още тя.", "date": "2017.10.06", "title": "Майка позволи детето ѝ да бъде осиновено в САЩ, за да му даде шанс за лечение"}
{"url": "https://offnews.bg/112/pian-karutcar-predizvika-katastrofa-v-sofia-koniat-zagina-666732.html", "text": "Пиян водач на каруца предизвика тежка катастрофа в София рано тази сутрин, а от удара е загинал конят, теглил превозното средство.Инцидентът е станал на кръстовището на бул. \"Шипченски проход\" и ул. \"Цветан Лазаров\", съобщава БНР.В следствие на неправилно движение, каруцата е била ударена от микробус. При удара е убит конят. Двамата водачи са без наранявания.Пристигналият екип на \"Пътна полиция\" е направил проби за алкохол. При водача на каруцата тя е била положителна.", "date": "2017.10.06", "title": "Пиян каруцар предизвика катастрофа в София, конят загина"}
{"url": "https://offnews.bg/medii/nova-televizia-zashtiti-viktor-nikolaev-nedopustimo-e-da-se-zaplashva-666722.html", "text": "NOVA приема отправянето на заплахи от политици към журналисти за недопустимо поведение. Ръководството на медията застава зад Виктор Николаев и останалите журналисти, чиято работа е да задават въпроси. Квалифицирането на журналистическите въпроси, вместо даването на отговори, е опит за подмяна на актуалните теми.Това заявиха от медията по повод изявлението на депутата от ГЕРБ Антон Тодоров.На въпрос на водещия на сутрешния блок дали изборът на грипените от служебното правителство на Огнян Герджиков е \"продукт на определена шайка\", Тодоров отговори:\"Много силни думи употребявате. Ще Ви изядат хляба. Вече изядоха хляба на колежката ви. И тя малко така бепе тръгнала в някаква посока, но сега виждам, че липсва столчето й\".Преди да стане гербер и депутат Антон Тодоров бе яростен критик на управлението на Бойко Борисов. Той е автор на книгата \"Шайка - Бойко, Росен, Цецо и другите\".След предаването от партия ГЕРБ се разграничиха от изявленията на народния си представител.", "date": "2017.10.06", "title": "Нова телевизия защити Виктор Николаев: Недопустимо е да се заплашват журналисти!"}
{"url": "https://offnews.bg/futbol/andres-iniesta-ostava-v-barselona-do-kraia-na-karierata-si-666734.html", "text": "Лоша новина от Каталуния попари феновете на Ювентус. От Барселона обявиха, че магическият халф Андрес Иниеста ще продължи договора си с клуба до края на кариерата си.Настоящият му контракт изтича през лятото на 2018 година и от торинския колос се надяваха Иниеста да акостира на \"Ювентус Стейдиъм\" поне за един сезон в опит да помогне на \"Старата госпожа\" да вдигне мечтания трофей в Шампионската лига.Нищо подобно обаче няма да се случи.Очаква се новият договор на Иниеста да бъде подписан днес, след което той и президентът Джосеп Мария Бартомеу да дадат съвместна пресконференция.Иниеста е част от Барселона от 2002 година насам, като е изиграл цели 639 мача за каталунците, в които е отбелязал 55 гола.Възможно е зад решението му да остане в Барса да стои и проведеният през уикенда в референдум, който беше смазан от испанското правителство и предизвика обратна реакция, като вдигна нивото на каталунския национализъм.", "date": "2017.10.06", "title": "Андрес Иниеста остава в Барселона до края на кариерата си"}
{"url": "https://offnews.bg/sviat/shvejtcaria-gotova-da-pomaga-za-pregovori-mezhdu-katalunia-i-ispania-666735.html", "text": "Швейцарският федерален департамент на външните работи е готов да осигури платформа за диалог между испанското правителство и властите на Каталуния.Това съобщи днес швейцарската телевизия Ер Те Ес, като се позова на външнополитическото ведомство, цитирана от ТАСС и БТА.Департаментът е потвърдил за Ер Те Ес, че швейцарските власти контактуват и с двете страни, припомняйки, че винаги разглежда исканията за посредничество, отправени към него, и ако има възможност, отговаря положително.Ведомството отказало \"допълнителни коментари за дискусиите по въпроса\". Телевизията обяснява, че \"твърде голяма прозрачност може да стане пречка за процеса\" и Швейцария \"да бъде обвинена в пристрастност\", съответно някоя от страните \"да й обърне гръб\".Според Ер Те Ес швейцарският федерален модел би могъл да послужи \"и като модел за ново определяне на автономията на региона\" - Каталуния.В сряда каталунският регионален премиер Карлес Пучдемон отново призова испанските власти да се съгласят на посредничество за намиране на изход от най-тежката политическа криза в страната от десетилетия. В отговор испанското правителство заяви: \"Ако Пучдемон иска да говори или да преговаря, или да изпрати посредници, той знае отлично какво трябва да направи преди това: да се върне на пътя на закона, от който изобщо не биваше да се отклонява\"", "date": "2017.10.06", "title": "Швейцария готова да помага за преговори между Каталуния и Испания"}
{"url": "https://offnews.bg/obshtestvo/noi-zapochna-izdavaneto-na-onlajn-udostoverenia-za-dohod-ot-pensii-ot-666724.html", "text": "Националният осигурителен институт (НОИ) разширява списъка с електронните си услуги. От началото на октомври на интернет страницата на институцията е активна нова административна е-услуга - „Издаване на удостоверение образец УП-20 за доходи от пенсии от други държави, изплащани чрез посредничеството на НОИ”.Чрез нея всички лица, които живеят на територията на Република България и получават чрез НОИ своите пенсии, отпуснати от компетентните осигурителни институции в Германия, Русия, Украйна и Молдова, могат да подадат заявление онлайн, а след това да получат документ, удостоверяващ размера и вида на тези плащания по избран от тях начин, включително и по електронен път.За да ползват новата електронна услуга, потребителите трябва да притежават Квалифициран електронен подпис (КЕП), издаден от български доставчик на удостоверителни услуги, или Персонален идентификационен код (ПИК) на НОИ.Услугата е платена, като за изготвянето на посоченото удостоверение се заплаща сума съгласно Тарифата за цените и начините на ценообразуване за изготвяне на специализирани продукти и услуги.Е-услугата е достъпна на интернет сайта на НОИ в рубрика „Е-услуги“/ „Административни услуги“/ Централно управление (Европейски регламенти и международни договори).", "date": "2017.10.06", "title": "НОИ започна издаването на онлайн удостоверения за доход от пенсии от четири държави"}
{"url": "https://offnews.bg/futbol/emil-kostadinov-demokratciata-ne-se-okaza-polezna-za-sporta-666736.html", "text": "- Как се чувствахте преди мача на 17 ноември 1993-та година?- Знаехме, че имаме шанс да се класираме, ако победим. Тогава отборът на Франция бе много силен, един от наи-добрите в историята на страната. Но ние разполагахме с футболисти от световна класа. Франция откри резултата, но нашият първи гол (Костадинов изравнява в З7-ата минута) ни успокои и направи французите нервни. През второто полувреме Франция игра под напрежение, поне ние така го усетихме на терена. И използвахме шанса си.- Какво си помислихте, когато в 90-ата минута получихте паса от Пенев, след който вкарахте втория си гол?- В такива моменти не си казваш нищо, а се опитваш да използваш ситуацията по най-добрия начин. Този път се получи.- Давид Жинола отнесе много критики във Франция, защото в тази ситуация позволи на България да овладее топката. На него ли дължите победата?- Не мисля, че Жинола е виновен за загубата на Франция. Отговорността е на целия отбор. Това нямаше да се случи, ако не се бяха прибрали да пазят равния резултат.- Вярно ли е, че едва не сте пропуснали мача заради проблем с визата?- Да. Тогава играех в Порто. Цял месец не ми дадоха виза и това бе дразнещо. Накрая с Пенев пристигнахме с кола от Германия.- Какво промени в живота ви този мач?- Позволи ми за първи път да участвам на световно. Това е най-голямото предизвикателство и най-голямата отплата за един футболист. България завърши четвърта и това е най-големият ни успех в историята. Това ми позволи да премина в Байерн (Мюнхен), в един от най-големите клубове в света.- След този мач ви смятат за страшилището за френския футбол...- Не бих казал страшилище. Но във Франция се научиха да уважават българския футбол.- Какви бяха последствията от този мач за френския футбол според вас?- В следващите години Франция намери вярното решение, за да направи отбора си световен и европейски шампион. От провалите може да има полза и ръководителите на френския футбол взеха правилните решения. По някакъв начин ние допринесохме за развитието на френския фтбол.- Смятате ли, че споменът за 1993-та година ще тежи върху мача в събота?- Повечето от френските играчи не бяха родени тогава. Но Франция отново ще бъде под напрежение, защото се нуждае от победа на всяка цена. По тази причина ние имаме шансове. Топката е от женски род и всичко може да се случи (смее се).Още повече че България няма загуба у дома в тези квалификации...- Да, момчетата играят много добре у дома, побеждаваме и това е чудесно. Но отборът е млад, с малък опит. Трябва още работа, за да бъдем на световно равнище.Вашето поколение със Стоичков и Пенев бе изключително. Защо няма други такива след вас?- Защото държавата и клубовете не направиха това, което свършиха във Франция - футболни школи, 24-часова подготовка на младите. Без много работа няма да стигнем доникъде.- По ваше време бе различно, когато бяхте изграден като играч в ЦСКА...- Да. Още съвсем млади ние тренирахме целогодишно и това много ни помогна. Играехме заедно още от деца (със Стоичков и Пенев).- Това промени ли се след края на комунизма?- Може да се каже. Демокрацията не е полезна за спорта, защото разваля дисциплината и младите мислят за други неща (смее се).- Но пък се възползвахте от преминаването в западни клубове.- Да. Играчите бяха от голяма класа. Дисциплината бе различна в Порто, Байерн и Ла Коруня. В отборите атмосферата бе като в семейство. Можехме да отидем на ресторант, да пием по чаша. Тук това не бе забранено, но много стриктно ни следяха какво правим. Свободата помага за изграждането на личността.- Сега, на 50 години, сте технически директор в Българския футболен съюз и отговаряте за младите. Какво миспите за бъдещото поколение?- Опитвам се да предам моя опит на младите, да им помогна да израстнат. За 5 години се класирахме два пъти на европейско и това е много добре. Равнището се повишава, но все още недостатъчно.- Бяхте в ръководството и на ЦСКА. Има ли възможност да се върнете в клуба?- Не, работата ми в момента ме задоволява. Имам свобода на действие, което е най-важното. Имам усещането, че правя нещо положително за българския футбол.- През 1993-та година селекционерът на Франция Дидие Дешан бе ваш съперник. Какво бихте искали да му кажете преди мача в събота?- Не искам да му пожелавам успех. Нека по-добрият да победи.", "date": "2017.10.06", "title": "Емил Костадинов: Демокрацията не се оказа полезна за спорта"}
{"url": "https://offnews.bg/futbol/bnt-gotvi-trichasovo-shou-za-balgaria-frantcia-666727.html", "text": "БНТ1 и БНТ HD ще излъчат пряко футболната среща между отборите на България и Франция в събота (7 октомври).Нашите национали приемат съперника си в предпоследния двубой от квалификационната кампания за Световното първенство по футбол следващата година в Русия.Българският отбор досега е спечелил всичките си мачове, играни на националния стадион \"Васил Левски\". Предстоящата среща с тима на \"петлите\", водени от Дидие Дешан, е най-сериозното изпитание във фазата на квалификациите за първенството.Всичко най-интересно около двубоя БНТ ще покаже в над три часовото пряко предаване.В специалното коментарно студио, което започва 45 минути преди първия съдийски сигнал – точно в 21 часа, гости на водещия Радостин Любомиров ще бъдат футболните специалисти Христо Янев и Велислав Вуцов.", "date": "2017.10.06", "title": "БНТ готви тричасово шоу за България - Франция"}
{"url": "https://offnews.bg/tenis/grigor-dimitrov-prechupi-bautista-agut-i-e-na-polufinal-v-pekin-666713.html", "text": "Най-добрият ни тенисист Григор Димитров се класира на полуфинал на турнира АТР 500 в Пекин, след като пречупи коравия испанец Роберто Баутиста Агут със 7:6, 4:6, 6:2 двубой от 1/4-финалите.В следващата фаза съперник на Димитров ще бъде световния номер 1 Рафаел Надал, който надви американеца Джон Иснър с 6:4, 7:6(0). Мачът между Григор и Надал ще бъде повторение на сблъсъка ми от Откритото първенство на Австралия през януари, когато след ожесточена битка на полуфиналите испанската звезда победи с 6:3, 6:7, 7:6(5), 6:7(4), 6:4, а двубоят се смята за номер 1 през сезона.Григор и Баутиста Агут бяха играли два пъти помежду си досега на ниво АТР, като си бяха разменили по една победа. През 2013 година двамата се срещат отново в Пекин и испанецът печели с 6:4, 6:2. През 2014 година Димитров надигра испанеца с 6:3, 3:6, 6:2, 6:4 на осминафиналите на Australian Open.Първият сет започна отлично за Григор, който можеше да пробие още в откриващото подаване, но испанецът се спаси. Все пак Григор до пробив в петия гейм, но последва моментален рибрейк.До края на сета нямаше повече пробиви и се стигна до тайбрек в който Григор спечели след 7-5 точки. Вторият сет започна равностойно и в четвъртия гейм нашенецът пропиля точка за пробив. За негово съжаление той бе пробит в седмия гейм, а Агут си взе подаванията до края.Така мачът отиде в трети решителен сет, в който на Григор се наложи да спасява две точки за пробив още в първия гейм.Той обаче проби в четвъртия, а след това и в осмия, за да си подпечата успеха с след два часа и половина на корта.", "date": "2017.10.06", "title": "Григор Димитров пречупи Баутиста Агут и е на полуфинал в Пекин"}
{"url": "https://offnews.bg/kultura/klasika-vs-brejk-svetovniat-hit-letiashtiat-bah-za-parvi-pat-v-bal-666733.html", "text": "21 октомври е важен ден в културния календар на столицата. Тогава в зала 1 на НДК ще можем да се насладим на Red Bull Flying Bach, едно от най-интригуващите музикално-танцови представления през последните години.От 2010 насам огромният екип на Flying Steps обикаля континентите с един спектакъл, изпращан с овации, независимо дали се играе пред аудитория в Азия или в Европа. Шоуто е обиколило над 30 държави, и достига до над половин милион зрители. Отзвукът е винаги един и същ - заразителна енергия и изключителна зрелищност на хореографията.Red Bull Flying Bach представлява първото претворяване на цикъла прелюдии и фуги за пиано на Йохан Себастиан Бах - добре темперирано пиано, в мултимедийна танцова феерия, която среща и слива в едно класическа музика, брейкденс и множество други форми на съвременния танц. Изключителното в случая е абсолютната синергия, постигната между творбите на Бах и всяко движение на танцьорите на сцената, които действат с увереността на театрални актьори и техническата прецизност на олимпийски атлети.Основни двигатели на този грандиозен проект са немският оперен режисьор Кристоф Хагел, световноизвестният хореограф Юи Кавагучи и берлинските брейкденс танцьори и четирикратни световни шампиони Flying Steps, ръководени от легендарния Вартан Басил.„За нас Red Bull Flying Bach е възможност да покажем, че хората от Flying Steps са не просто брейкденсъри, а истински творци“, споделя Басил. „Комбинирането на елементи от градската култура с естетиката на класическата музика е невероятно ефективен начин да създадем нещо съвсем ново и изключително подходящо за голямата сцена. Намираме го за истински вълнуващо“, допълва той.Особен акцент на 21 октомври в зала 1 на НДК ще бъде и участието на младата, но вече много известна в родната си Италия балерина Виргиниа Томаркио. Тя е част от големия балет към Римската опера, но не страни и от други танцови и музикални проекти. Италианската аудитория я познава като победител в телевизионното шоу Amici di Maria De Filippi.Билетите за шоуто вече са в продажба в мрежите на Eventim и TicketPro на цени от 30 до 80 лв. Деца до 10-годишна възраст влизат безплатно, но без седящо място. За деца над 10 г., ученици и студенти е предвидена отстъпка от 10 лв. на билет във всички ценови категории, без тази от 30 лв. Отстъпката е валидна само срещу представяне на съответния документ.", "date": "2017.10.06", "title": "Класика vs. брейк: световният хит \"Летящият Бах\" за първи път в България"}
{"url": "https://offnews.bg/politika/gerb-s-kontraataka-lelka-v-bregovo-e-svatia-svatat-kara-katafalka-666711.html", "text": "Над 70 сигнала за шуробаджанашки назначения в цялата страна вече са получени на \"Позитано\" 20, очаква се броят им да нарасне над 100 днес, заяви депутатът Стоян Мирчев от БСП по бТВ. Той атакува със схема от модела \"кумгейт\" в Силистра, Тома Биков - с такава от Брегово.По думите на Мирчев общински съветник със съпругата му работят в общината, син и снаха - общински съветници, дъщеря, майка - също общински съветници. Една голяма част не са минали и конкурс. Едни от тях отпускат обществени средства, а останалите ги харчат, заяви Мирчев, цитиран от пресцентъра на БСП. Той каза още, че една част от сигналите са подадени от хора, които са работили на подобни длъжност и то при няколко различни управления и са били натискани да напускат. „Нашият председател в Силистра е получил от общински съветник заплаха, че до два месеца ще се разправи с него. Председателят на общинския съвет Мария Димитрова също е тормозила нашия председател по телефона, оплака се Стоян Мирчев. В Брегово управлява социалистът Милчо Лалев.  Неговата съпруга била учителка в детската градина, сватята – леличка, снахата – счетоводител, сватът – шофьор на домашен социален патронаж и катафалка, сестрата на снахата – домакин в център за настаняване от семеен тип, шуреят – охрана. В Брегово работели роднини на депутата Цветан Топчиев (БСП): жената – счетоводител в Дома за възрастни хора с умствена изостаналост, синът – в комплексното административно обслужване на общината, братът – главен специалист отбранителна и мобилизационна подготовка, жената на брата – управител на защитено жилище, а племенникът – в общински отдел.По думите му няма как при подобно изброяване да се твърди, че всяко назначение е неправомерно и в такива случаи думата трябва да има прокуратурата.„Позицията на морален стожер е много тежък кръст – той привлича вниманието към този, който е морален стожер”, подчерта Биков и запита задочно Елена Йончева дали по времето, когато е съжителствала със Сергей Станишев, е получавала за филмите си финансиране от Пловдивския панаир на Георги Гергов от БСП. Биков припомни и че като енергиен министър Румен Овчаров е назначил в АЕЦ „Козлодуй” Иван Генов, на когото е кум. ", "date": "2017.10.06", "title": "ГЕРБ с контраатака: Лелка в Брегово е сватя, сватът кара катафалка"}
{"url": "https://offnews.bg/112/varnenskata-politcia-izdirva-mlada-zhena-izcheznala-predi-3-dni-666729.html", "text": "Областната дирекция на МВР във Варна издирва Елвира Панкова Димитрова.Тя е в неизвестност от около 14 ч. на 3 октомври.Елвира е на 28 години, от Варна. Напуснала дома си към 14 ч. и от тогава никой не я е виждал.Висока е около 162 см., с нормално телосложение, леко пълна, с кръгло лице и бяла кожа. Косата ѝ е кестенява, леко чуплива. Очите ѝ са кафяви. Била е облечена с кожено, черно яке. Обувките ѝ са черни, със светло зелена, светлоотразителна лента на подметката в горната част обикаляща цялата обувка.Елвира Димитрова не е взела документи за самоличност, страда от диабет тип – II и е жизнено важно да приема медикаменти.", "date": "2017.10.06", "title": "Варненската полиция издирва млада жена, изчезнала преди 3 дни"}
{"url": "https://offnews.bg/sviat/nobelat-za-mir-e-za-mezhdunarodnata-kampania-za-iadreno-razorazhavane-666725.html", "text": "Нобеловата награда за мир за 2017 е за Международната кампания за ядрено разоръжаване (ICAN), съобщи Нобеловият комитет.Призът отива при базираната в Женева организация \"за работата й за привличане на вниманието върху катастрофалните хуманитарни последици от използването на ядрени оръжия и за упоритите й усилия да постигне основаваща се на споразумение забрана на този вид оръжия\".Наградата идва малко след над 50 държави в ООН подписаха международния договор за забрана на ядреното оръжие. ICAN, която е стартирана през 2007 година, подпомогна подготовката по този договор. Той е първият международен акт, забраняващ притежанието на ядрено оръжие. Нито една от 9-те ядрени сили не взе участие в преговорите.Днес ICAN включва 468 партньорски организации в 101 държави.Решението на Нобеловия комитет е изненада, тъй като повечето предварителни прогнози бяха в полза на иранския външен министър Мохамад Джавад Зариф и външният министър на ЕС Федерика Могерини, пише британският \"Гардиан\".", "date": "2017.10.06", "title": "Нобелът за мир е за международната кампания за ядрено разоръжаване"}
{"url": "https://offnews.bg/politika/i-nap-se-vkliuchi-v-proverkite-na-emko-666737.html", "text": "Националната агенция по приходите (НАП) е започнала проверка в офиса на „Емко” в София на ул. „Джеймс Баучер” в деня, в който стана ясно, че предприятието ще си  за износ на специална продукция, съобщава bTV.За проверката съобщиха работници от предприятието, които я определиха като „властта отвръща на удара”. Те съобщиха още, че се иззети всички договори.От НАП и МВР потвърдиха за проверката.От приходната агенция твърдят, че ревизия във фирмата тече отдавана, а фактът, че инспектори са влезли в офиса точно днес, е просто съвпадение.„НАП проверява нещо в „Емко” и ние присъстваме. Така е било на много други места”, коментира вътрешният министър Валентин Радев.", "date": "2017.10.06", "title": "И НАП се включи в проверките на Емко"}
{"url": "https://offnews.bg/obshtestvo/arestuvaha-plamen-majstora-za-podpalenia-avtomobil-na-reporterkata-ot-666701.html", "text": "Собственикът на карловския автосервиз, известен като Пламен Майстора, е привикан в момента в полицията във връзка с палежа на аудито на местната журналистка Зорница Акманова, съобщава .Колата й изгоря тази нощ и хората в града смятат, че зад палежа стои автомонтьорът. Неговият сервиз е бил запечатан след серия .\"Автомонтьорът е при нас. Вероятно ще бъде задържан\", коментира пред шефът на пловдивската полиция ст. комисар Атанас Илков.Колата на репортерката е тотално унищожена. Пламъците са засегнали и съседния автомобил. Разследващите са категорични, че става въпрос за умишлен палеж.От пловдивската прокуратура обясниха, че говорителката на главния прокурор Румяна Арнаудова ще излезе с изявление по случая.", "date": "2017.10.06", "title": "Арестуваха Пламен Майстора за подпаления автомобил на репортерката от Карлово"}
{"url": "https://offnews.bg/obshtestvo/nad-96-mln-leva-sa-dareniata-v-balgaria-za-2016-666709.html", "text": "Над 96 млн. лв. са даренията за 2016 г., показва годишният анализ на Български дарителски форум за тенденциите и обемите на дарителството и корпоративната социална отговорност. Точната дарена сума от фондации, компании, физически лица и еднолични търговци е 96 137 349 лв. Това е спад спрямо 2015 г. с 11% (или с почти 12 млн. лева по-малко).За трета поредна година най-големите дарители в страната остават фондациите с дарени 52 852 556 лева и приоритетни сфери на инвестиции: дарителство, образование и наука, детско и младежко развитие, социална подкрепа, общностно развитие. Компаниите са вторите по обем дарители с дарени 34 146 385 лева. Спрямо предходната 2015 г. се отчита спад от 26% в даренията им. Предпочитаните от тях сфери за подкрепа са близки до тези на фондациите - образование и наука, детско и младежко развитие, социална подкрепа, култура и изкуство.Гражданите са дарили 8 521 419 лева, като избират да насочват средствата си към дарения за здравни каузи, (61,8%), социална подкрепа (46,5%) и дарения за екстремни ситуации - при бедствия и аварии (41%). Даренията от физически лица бележат ръст с около 2 млн. лева или с 33% повече спрямо предходната година.Важна промяна през 2016 г. настъпи за дарителите на храни – през втората половина на 2016 г. бяха гласувани промени в Закона за данък добавена стойност, с който се регламентира хранителното подпомагане чрез механизма „хранителна банка\" и се осигурява възможност за данъчни облекчения за дарителите на храни при ясни процедури и правила. Промените влязоха в сила от месец януари 2017 г., затова ефективността на механизма за данъчни облекчения при дарения на храни ще се проследи в следващата година.Все още стоят нерешени законодателни промени, свързани с регламентиране на доброволчеството, липса на единни ставки за данъчните облекчения за дарителите за различни каузи. Особено демотивиращо за дарителите е честото отсъствие на имената им в медиите, при отразяване на техни програми и проекти в полза на обществото. Повече подробности може да ", "date": "2017.10.06", "title": "Над 96 млн. лева са даренията в България за 2016"}
{"url": "https://offnews.bg/offtopic/litcata-na-hiliadi-atleti-se-sliaha-v-edno-kak-izglezhda-tipichniat-666706.html", "text": "Потребител на сайта комбинира лицата на хиляди атлети, за да видим крайния резултат как изглежда типичният спортист.Потребителят osmutiar е комбинирал лицата голфъри, футболисти, баскетболисти и тенисисти.Комбинирани са лицата на 200 играчи от NBA, на 500 професионални голфъри, 500 футболисти и като бонус - 1000 порно звезди.500 лица на голфъри: 130 женски футболни лица vs. 300 мъжки футболни лица:1000 порно звезди:102 тенис играчи: ", "date": "2017.10.06", "title": "Лицата на хиляди атлети се сляха в едно - как изглежда типичният спортист"}
{"url": "https://offnews.bg/nashite-avtori/nezavisimos-za-rezervat-severozapad-666557.html", "text": "Вчера ка си седим и си дзепам тъпо у ена точка, по ено време глеам ониа орица у Барцелона ка ги млатат като мачета у дирек и ми доде у пачата глава ена конгениална мисъл. Абе не моо ли е такее те помеждо другото да организираме и ниа куту ората референдун за независимос. Па колко му а! Ше си ги отцепиме трите области Видин, Монтана и Враца, като стой та гледай, ич нема да им цепиме басмъ на ониа гадове у Софеа, ше им се не види и намерата тамън. Ем, да ви речем, тука у назе ни зелени човечета ше ни пущат за оспокоение на нервеността, ни па наще пожарникаре ше требва да бъдат подлагани на прибиванье от стран на централната влас. И ше ви речем що, па вие ако щете ми вервайте, пари ви не давам да ми вервате.Пръво на пръво, Резерват Северозапад е офицялно най-бедната облас у ЕС и никой нема да си чупи краката да тича да ни спаси като част от наща родина България, даже си мислим, че на оня пустиняк министарпрецедатела и грозниа му замесник ше им падне камик от шията и ше са мого доволни, че вече не требва да ни влачат като болник надире. Малко ше ги заболи глава, че ше требе уместо на кожодерете от електроразпределителните фирми да си плащат тока на назе дирекно, ама тава е положенеето, Козлодуй си го не даваме, що освем економическа има и емоционална стойнос за назе, тука са е свлекъл от Радецки оня младеж с четата и после е видел къв пуст пустиняк е тоа край и му е станало ясно, че целата му намера е кауза пердута, де има ена прикаска.С правилната организациа я ви каам, че ено 55 процентове ше подкрепат референдуня за независимос и ше си станеме оделна дражава, моо напраиме конкурс за име – Пустиняк, Музовирландиа, Прибиванье, чакаме ваще предложениа. Ше речете другите 45 процентове каде са губат? Ми тава са циганьете и ониа от герб като им земат по две кебапчета и ониа ше се опитат да ми провалат референдуня. Я като ма сполете таа голема идеа у кухата лейка, рекох да ги онодем у фейсбука, да напраим сондаж на общественото мненее. И те тогива стана ентересно. Що я им викам глейте сеги пичове, ена нова дръжава требва да смае целио свет сас своите иновации. И примерно требе пръвом да измисли стартегиа за развитие на селскиа торизам. За таа цел ше викнеме бай Глигор, казанжиата от Добролево, що той има опит у селскиа торизам и знаа ка да прибира на тористете по два лева за прекопана фитириа у градината и други подобни хитрости. Ама моо допълниме стартегиата с такиви екстри като посещение на оремаго с прибиванье накраа, посещение тиймбилдинг на циганската маала, па с прибиванье, ама вече от стран на циганьете, дирекна онлине враска с казаня за рикиа и други подобни.Некой си човек на име Момчил предложи у новата дражава да нема данаци. Те тава вече е добро. Ше стане даначен рай и големите компании като Малкомек и Жужел ше си регистрират филиалете у Смояновци, Алтимир, Бръкачево, даже моо и офисе да отворат, ич да не е, се неко изоставена къщица ше се намери да им продадеме на преференциални цени. И после Момчил предлага ако некой прави белъ – прибиванье. Ако после па повтори – дирекно копанье. Децата да одат на даскало, коги си сакат, шестицата у бележника да им не е задълженее, а награда. А коги некой човечец сака да напраи нещо, примерно сайваня, да не вика неволята, демек дръжавата, а да си го напраи сам, може и с комшиите.Неква женица Василка па предлага с тоо нашиа диалект, демек наречее, да си напраиме независим тятар, та да свлачаме по неко левец и с колтурни хуморески, па и народо да има зрелища, че оно сал с един леп се не живее. Появиа се и други предложениа за събиранье на такси, примерно да преградиме Дунава при Орехово и кой кораб сака да мине, бецален у брой, кеш или нАръка, обаче тука се самневаме, че ониа от ЕС баш нема мого да са сагласни, а неа добре да почваме истореата на новата дражава с военни конфликти, нали така.Веси па кае, че ниа тукее така и така сме си свикнале да оцелеваме, нищо нема да ни уплаши и ше си напраиме дражавицата идиална. Кво му требва на човек, една свинкя, пилци, дръва, оремаг, те тава е. Що, вика, ниа и без референдун сме си на самооправленее, никой ни не брои за живи. А па Емил са е ваодушевил, вика летс мейк Северозапад грейт агейн. И после праи конструктивни предложениа да туриме по ена бариера откаде Новачене да кинеме билетчета на сите тиражии и приоданци, каде си доадат сал да земат от бабичката по неко буркань кисело зейе и кора пресни яйца. По пет еврака билетчето и хазната ше се напълни. Сал откаде Кнежа и откаде изток нема да тураме бариери, що и ониа орица са се скинале от мизериа и за тех ше имаме оупън бордърс, демек да са праат на бежанци и мигранте и да доадат при назе, та да са овеличи народонаселенеето. Да се напраи и ена трудова повиннос за сички мъдодрапляце, де чакат сал за пенциата на бабичката или мама и тате да пратат неко еврак от Италиа, сичкото плякор да бъде изринато от оремага и да оди да са учи да работи, дава им се по декар бостан, нивици, кукурузец и им се дава норма, толко и толко продукциа, иначе ше се наказваме. А па летоска да има колтурни мероприатиа, у секо градче да има концерте на Шабан, Миле Китич и Цеца, тогива ше просперират и пивоварни Ломско пиво, и Леденика и економиката ше дръпне напреде.Милен даже предлага химн на новата дражавица да бъде „Кило горе, кило доле“ на Миле Китич. Туке обаче ше има ожесточени дебати по таа темица, що па друг човечец предлага химн да бъде „Трепни“ на Цеца, трети вика „Два галеба бела“ на Шабан, а по-дрътите ше сакат „Йорговани“ на Драгана. Ама те, ше се разбереме. Моо химна да го сменуваме секи месец, кво па толко.А Тодар от Галиче, който предложи тоа сепаратизам още преду 3 годин, е изготвил целостен план за развиванье, който можем да опишем точка по точка като агитационен матриал, за да разберат ората кво а тава референдун и да ни не мислат, че ниа сме поредните смрадове, де сакат да се укикерат на влас и да краднат с гъзовете си.Оф, майкоо, сал с тоа майтапец ше си останеме, що закъде сме без смех. Че сал сас сниманье на порутени къщи не става работата. Де тоа мерак да имааме и ние като каталунците, ониа горе щеа да ни имат уважението. Малко сал да ги подпрем и ше клекнат. Боклучаци. Ама апатия пуста. Затъпеле сме. И те така те. Бега, че ми стана сгруо и ми се дорева нещо.", "date": "2017.10.06", "title": "Независимос за Резерват Северозапад"}
{"url": "https://offnews.bg/politika/simeonov-elena-joncheva-nikoga-ne-dokazva-tvardeniata-si-666705.html", "text": "Няма никакъв \"кумгейт\", това не е дневният ред на обществото. Когато се смени властта у нас, веднага се сменят кадрите. А в България трудно се създават кадри. Не всички хора в провинцията имат капацитет да поемат ръководни длъжности, заяви вицепремиерът Валери Симеонов по Нова тв. Опитите за назначаване на хора само с политическа кариера на властови позиции продължава 27 години. За съжаление и сега също, каза още той. „Опитите за използване на властта като място за пансион на политически калинки за съжаление не са прекратени. Тези назначения са практика, убеден е Симеонов. По думите му хората не трябва да се съдят по това дали са роднини на някого, а дали са професионалисти и си вършат работата. Елена Йончева е известна с това, че никога не доказва твърденията си, както стана с границата. Лъга и когато я дадох на прокуратурата – млъкна. Не искам да говорим пак за нея”, заяви Валери Симеонов, допълвайки, че темата около Делян Добрев и роднинските назначения в Община Хасково вече е \"претоплена манджа”. ", "date": "2017.10.06", "title": "Симеонов: Елена Йончева никога не доказва твърденията си"}
{"url": "https://offnews.bg/politika/anton-todorov-tribestanat-bsp-ne-stiga-na-radev-da-vdigne-samoleta-666703.html", "text": "Атаката на депутати от ГЕРБ срещу държавния глава Румен Радев продължава с пълна сила, въпреки декларираната протегната ръка от страна на премиера Бойко Борисов. Поредният епизод от острото противопоставяне бе в студиото на Нова телевизия тази сутрин.Авторът на \"Шайка - Бойко, Росен, Цецо и другите\", който сега битува като депутат от голямата управляваща партия, уточни че прави това уточнение от името на ГЕРБ и от свое собствено име.По повод вчерашното си изявление в парламента защо президентът Румен Радев предпочита изтребители \"Грипен\" - „Знаете ли как е мотивиран - с потупване по рамото. Не е взел 5 млн., да не си помислите. Мотивиран е с потупване по рамото“, Тодоров заяви, че в държавите, в които шведската компания е продавала самолети - Чехия и Унгария, полицейски разследвания са доказали, че има раздавани пари под масата.На въпрос дали тези пари са плащани от шведската компания, Тодоров обясни, че не иска \"утре да се появи някое личице от СААБ и да каже, че му правим лоша реклама\".Според него имало сериозни съмнения, че Румен Радев, като ръководител на интегрирания екип за избор на нов боен самолет, си е позволил волности, които подлежат на санкции.Той разкри още, че „доверени лица в президентството казвали, че там се унищожават някои документчета”.", "date": "2017.10.06", "title": "Антон Тодоров: Трибестанът БСП не стига на Радев да вдигне самолета"}
{"url": "https://offnews.bg/obshtestvo/zapochva-deloto-za-tragediata-v-hitrino-666700.html", "text": "Започва първото от делата за обезщетение на пострадалите от трагедията в Хитрино, при която загинаха 7 души, а двадесет и двама бяха ранени.Делото ще се гледа днес в Софийски градски съд.Магистратите са приели исковете срещу \"Булмаркет рейл карго\" ЕООД и \"Булмаркет ДМ\" ООД за допустими и са назначили поредица от медицински и технически експертизи.Редица институции вече са сезирани с цел да се наложи обезпечаване с активи на настъпилите от взрива в Хитрино вреди за държавата, които са в размер на 10 млн. лева.", "date": "2017.10.06", "title": "Започва делото за трагедията в Хитрино"}
{"url": "https://offnews.bg/politika/simeonov-sezira-prokuraturata-za-privatizatciata-na-bmf-666738.html", "text": "Вицепремиерът Валери Симеонов внася сигнал до Главния прокурор за незаконосъобразност на решението на Арбитражния съд към БТПП по делото за промяна на приватизационния договор на Български морски флот. Това съобщиха от правителствената пресслужба.Според вицепремиера решението на Арбитражния съд се базира върху неправилно тълкуване и приложение на текст от Търговския закон, отнасящ се до стопанската непоносимост, който е неприложим за приватизационните договори. Освен това, Арбитражният съд взема предвид неверни експертизи, въз основа на които се правят заключения за приложението на Търговския закон.Като следствие, Арбитражният съд излиза с незаконно решение да се промени приватизационния договор за Български морски флот, както и да се приеме за допустимо и необходимо скрапирането на значителна част от корабите в БМФ.Според вицепремиера Симеонов, взетото решение от Арбитражния съд е не просто незаконно и обслужващо частните интереси на приватизаторите на БМФ, но и създава рискове за националната сигурност.През 2008 г. 70% от БМФ бяха продадени на германско-българския консорциум \"Кей Джи маритайм шипинг\" за 440.1 млн. лв. Пет години по-късно целият приватизиран дял стана собственост на холдинга на братя Кирил и Георги Домусчиеви \"Адванс пропъртис\".", "date": "2017.10.06", "title": "Симеонов сезира прокуратурата за приватизацията на БМФ"}
{"url": "https://offnews.bg/112/plamna-kombinat-v-stolichnia-kv-druzhba-666714.html", "text": "Комбинатът \"Димитър Благоев\" в столичния кв. \"Дружба\" пламна тази сутрин.Машина в хале се е запалила, казаха за OFFNews от пресцентъра на МВР.Сигнал за пожара е подаден към 10 часа тази сутрин.Няма информация за пострадали, всички работници са изведени.Към този момент екипи на полицията и пожарната са на място.", "date": "2017.10.06", "title": "Пламна комбинат в столичния кв. 'Дружба'"}
{"url": "https://offnews.bg/medii/grozno-vitcepremier-i-deputat-ot-gerb-zaplashvat-v-efir-viktor-nikola-666710.html", "text": "Грозна и унизителна гледка в сутрешния блок на Нова телевизия! В предаването днес един след друг гостуваха депутатът от ГЕРБ Антон Тодоров и вицепремиерът и лидер на националистите от НФСБ Валери Симеонов, като и двамата си позволиха да отправят заплахи в ефир към водещия Виктор Николаев (Първо при разговора с Тодоров, който разпалено говореше срещу президента Румен Радев за сделката с грипените, журналистът попита дали става дума за \"шайка\". Това видимо изнерви депутата от ГЕРБ, който преди да стане гербер бе яростен критик на режима на Бойко Борисов и публикува \"разследващата\" книга \"Шайка - Бойко, Росен, Цецо и другите\".Веднага след гостуването на Тодоров, водещият на сутрешния блок на Нова телевизия трябваше да изтърпи и други язвителни забележки за това, че мястото до него е празно. И то от много по-високо ниво.\"Не се опитвайте да клатите държавата\", каза вицепремиерът Валери Симеонов минути по-късно, разярен от разкритията по скандала \"Кумгейт\".Николаев попита \"Аз клатя държавата или Вие?\"После той добави:Изявленията на двамата политици от управляващото мнозинство веднага предизвикаха лавина от коментари в социалните мрежи.Ето някои от тях:Анна Заркова, журналист:Полина Паунова, журналист:Радан Кънев, бивш лидер на ДСБ:Любомир Аламанов, медиен специалист:Александък Симов, депутат от БСП:В отговор на запитване на OFFNews до партия ГЕРБ за позицията им за случилото се, пресцентърът отговори, че партията се разграничава от думите на депутата, които изразяват негово лично мнение:", "date": "2017.10.06", "title": "Грозно: Вицепремиер и депутат от ГЕРБ заплашват в ефир Виктор Николаев (видео)"}
{"url": "https://offnews.bg/futbol/mondial-2018-maj-shte-ostane-bez-mesi-666707.html", "text": "Немислимото е напът да се случи. Световното първенство в Русия догодина може да се окаже без една от най-големите звезди в световния футбол - Лионел Меси.Националният отбор на Аржентина тази нощ допусна поредна грешна стъпка по пътя, след като завърши 0:0 с Перу в Буенос Айрес и падна до шестото място в Зона Конмебол. Според регламента първите четири отбора се класират директно, а петият играе бараж с представителя на Зона Океания.Съдбата на Меси и компания ще се реши в последния кръг, когато \"гаучосите\" на загубилия шансове за класиране Еквадор.По същото време пък играят Колумбия и Перу, за които победата също е жизненоважна.По терените на Стария континент също бе изключително драматично, но още два отбора вече са сигурни участници на финалите в Русия. Това са Германия и Англия. Бундестимът са наложи много убедително с 3:1 над основния си съперник в група \"С\" Северна Ирландия.В същото време \"трите лъва\" буквално изстрадаха успеха си с 1:0 над Словения с гол в добавеното време, но така тимът също вече се класира на Мондиала.Получиха се и някои много резултатни двубои. Полша разби с 6:1 Армения и също направи голяма крачка към класирането си, а Норвегия унижи с 8:0 Сан Марино, но само за престиж, тъй като този мач бе без значение и за двата тима.Тази вечер световните квалификации в Европа продължават.", "date": "2017.10.06", "title": "Мондиал 2018 май ще остане без Меси"}
{"url": "https://offnews.bg/futbol/parva-liga-e-bavna-no-slavna-666717.html", "text": "Първенството ни е на 14-то място в Европа по точност на пасовете, показва последното изследване на швейцарската лаборатория за футболна статистика.80% от подаванията в Първа професионална лига са точни, а на Балканите единствено хърватите показват по-голяма прецизност в пасовете с 80,2%. След нас в тази класация се нареждат румънците (79,7%), сърбите (78,6%) и гърците (78,3%).Съвсем разбираемо пет от Топ 7 на шампионатите, отличаващи се с най-точни пасове са тези на Италия (82,4%), Франция (82,2%), Англия (81,4%), Испания (81,2%) и Германия (81,1%).Друго изследване пък показва, че първенството ни е сред най-бавните на континента. Първа лига е на 31 място от 35 изследвани първенства по пасове в рамките на една минута.Играчите у нас си разменят средно по 17,17 подавания за 60 секунди, докато след нас са само Финландия, Норвегия, Холандия и Сърбия. Тук петте топ първенства окупират първата петица, като лидер е Германия с 18,21 подавания за минута време.", "date": "2017.10.06", "title": "Първа лига е бавна, но славна"}
{"url": "https://offnews.bg/sviat/katalunskiat-parlament-shte-zasedava-v-ponedelnik-vapreki-zabranata-na-666716.html", "text": "Каталунският парламент ще се събере в понеделник въпреки предприетите от испанското правителство действия за блокиране на обявяването на независимост, заяви членът на каталунското регионално правителство Раул Ромева, отговарящ за външните работи.Ромева уточни пред Би Би Си, че регионалният парламент ще вземе решение по въпроса за независимостта, предава БТА.Вчера испанският Конституционен съд отмени насрочената за понеделник сесия на каталунския парламент, на която се очакваше Каталуния да обяви едностранно независимост от Испания след забранения от испанското правосъдие референдум на 1 октомври.\"Парламентът ще се събере, парламентът ще разисква. Ще има дебати и това е важно\", каза Ромева в отговор на въпрос какво ще се случи в понеделник. Той добави, че кризата ще бъде уредена с политически, а не с юридически средства.", "date": "2017.10.06", "title": "Каталунският парламент ще заседава в понеделник въпреки забраната на Испания"}
{"url": "https://offnews.bg/obshtestvo/ek-iska-balgaria-da-namali-universitetite-si-ot-52-do-10-666712.html", "text": "България да намали броя на университетите си от сегашния - 52, на 10. Това препоръчва Европейската комисия на страната ни в изследване за подобряване оценката и финансирането на научните организации и висшите училища у нас. Заключенията от предварителния доклад представи вчера проф. Люк Соте от университета в Маастрихт, ръководител на експертната група по проучването и съветник на еврокомисаря за изследвания, наука и иновации Карлос Моедас.Според документа 8 от тях могат да бъдат създадени на базата на сегашни висши училища. БАН и Селскостопанска академия трябва да бъдат насърчени да създадат свои академични университети за даване на магистърски и докторски степени. 4 от 10-те може да имат не само образователна, а и научноизследователска дейност. Останалите може да са с по-предприемаческа насоченост.Докато не бъде направена тази реформа, всяко увеличаване на финансирането за наука няма да постигне желания резултат, подчерта професорът. А ако тя се извърши, българските университети ще могат да станат конкурентоспособни на останалите в Европа.Изследването се прави по европейската програма \"Хоризонт 2020\" и окончателния доклад от него ще излезе в края на годината. Отсега е ясно, че основните препоръки са шест и основната е намаляване на университетите по модел, съобразен с европейската практика на 1 млн. души население да има по един университет. Ако тя се приложи, у нас ще останат само 7-8 университета, затова екипът предлага не толкова драстичен вариант - 10 висши училища. Той предлага също наред с това да бъде удвоено държавното финансиране за научни изследвания и иновации. Тези две стъпки са единственият начин България да интегрира научноизследователската си дейност и висшето си образование в едни и същи институции и да има наистина високи резултати, осезаеми в обществото.България има два основни проблема в сферата на финансирането на науката – силното фрагментиране на научните институции, както и много ниският процент от брутния вътрешен продукт, който се отделя от държавния бюджет за наука, се казва още в предварителния доклад. Така много научни институции разпределят по малко пари.По повод предложението министърът на образованието и науката Красимир Вълчев се съгласи, че концентрация на ресурсите в консолидирана научна система е ключът за ефективно финансиране на научните изследвания.В момента имаме дезинтегрирана научна система от висшите училища, посочи министърът. Необходимо е партньорство между висшите училища и БАН, между Селскостопанската академия и висшите училища и между самите висши училища, подчерта той и отбеляза, че това трябва да се случи спешно. В малка страна като България не можем да си позволим да разпиляваме ресурсите, каза още Вълчев. Министърът смята, че трябва да се търсят такива механизми за финансиране на научните изследвания, че обществото да бъде убедено в това, че се инвестира ефективно. Има криза на общественото доверие към науката, добави той.Представители на БАН, участващи във форума, реагираха остро против предложенията. Те поискаха просто да им дадат повече пари - за стипендии за докторанти. Според тях не неефективното разпределение на ресурса е проблемът, а малкото млади учени.Министър Вълчев отбеляза още, че докладът е полезен и е отправна точка за стартиращия диалог, който ще помогне да се преодолее кризата в доверието на обществото, за да увеличим финансирането на науката.", "date": "2017.10.06", "title": "ЕК иска България да намали университетите си от 52 до 10"}
{"url": "https://offnews.bg/ikonomika/vazstanoviha-litcenza-na-emko-rabotnitci-gotviat-nov-protest-dnes-666718.html", "text": "Междуведомственият съвет по отбранителна индустрия и сигурност възстанови търговския лиценз на оръжейния завод \"Емко\", предаде БНР.Така от днес фирмата отново е пълноправен участник на международните пазари. \"В завода има още нарушения, които не са отстранени изцяло, но те не засягат безопасността на производството\", коментира икономическият министър Емил Караниколов.На дневен ред продължава да стои и проблемът с прекратените договори между частното предприятие и държавната търговска компания-износител \"Кинтекс\", които засягат продукция за милиони, блокирана на пристанището в Бургас, но тук държавата не може да се меси, каза още министърът.Заради неуредиците около лиценза продукцията на ВМЗ-Сопот ще бъде продадена вместо тази на \"Емко\" на азиатския пазар, поясни Караниколов.От \"Емко\" продължават да настояват за благоприятно разрешаване и на въпроса с търговските договори и задълженията на \"Кинтекс\". Днес служители на \"Емко\" от Трябва и Монтана се събират за пореден път на протест пред Министерския съвет в 14 часа. ", "date": "2017.10.06", "title": "Възстановиха лиценза на 'Емко'. Работници готвят нов протест днес"}
{"url": "https://offnews.bg/medii/gerb-se-razgranichi-ot-zaplahite-na-anton-todorov-kam-viktor-nikolaev-666719.html", "text": "ГЕРБ се разграничи от , които депутатът Антон Тодоров отправи тази сутрин по време на гостуването си в \"Здравей, България\".В отговор на запитване на OFFNews за позицията на партията относно случилото се, пресцентърът изпрати следната позиция:В разговора с Тодоров, който говореше срещу президента Румен Радев за сделката с грипените, водещият Виктор Николаев попита дали става дума за \"шайка\". Това видимо изнерви депутата от ГЕРБ, който заяви:", "date": "2017.10.06", "title": "ГЕРБ се разграничи от заплахите на Антон Тодоров към Виктор Николаев"}
{"url": "https://offnews.bg/sviat/buria-ubi-23-dushi-v-tcentralna-amerika-666708.html", "text": "Тропическата буря Нейт уби най-малко 23 души в Коста Рика, Никарагуа, Хондурас и Ел Салвадор, преди да се отправи на север към САЩ, предаде Би Би Си.Обявено е извънредно положение в централноамериканските държави, където повече от 20 души са изчезнали.Бурята предизвика проливни дъждове, свлачища и наводнения, които блокираха пътища, разрушиха мостове и къщи.В Коста Рика близо 400 хил. души са без течаща вода, а хиляди спят в подслони. Най-малко 8 души са загинали в бурята там, докато 11 други са били убити, докато са бягали на север, към Никарагуа, където прогнозата е, че ще паднат 38 см дъжд.Трима души са убити в  Хондурас, включително две деца, които се удавили в река. Няколко души са обявени за изчезнали.Един човек е бил убит от свлачище в Ел Салвадор.В Коста Рика всички влакове са спрени, десетки полети са отменени. Повече от 10 национални парка са затворени.Бурята причини и разрушения на инфраструктурата в Никарагуа.", "date": "2017.10.06", "title": "Буря уби 23 души в Централна Америка"}
{"url": "https://offnews.bg/obshtestvo/api-preduprezhdava-ide-sniag-ne-tragvajte-s-letni-gumi-666697.html", "text": "По високопланинските проходи през почивните дни се очаква влошаване на времето и валежи от сняг, предупреждават от агенция \"Пътна инфраструктура\".От там призовават шофьорите, на които предстои пътуване през следващите дни през планинските проходи, да не тръгват с летни гуми и да карат със скорост, съобразена с метеорологичните условия.Проходите на височина над 500 м, на които се очакват снеговалежи, са: „Петрохан”, „Троянски”, „Шипка“, „Републиката“, „Ришки”, „Айтоски”, „Котленски”, „Дюлински”, „Твърдишки”, „Обзорски”, „Печинско”, „Вратник”, „Превала”, „Предел”, „Рожен” и „Пампорово”.Пътноподдържащите дружества имат дежурни екипи и са готови да реагират веднага и да обработят настилките, за да се осигури безопасното пътуване на шофьорите, уточниха от АПИ.", "date": "2017.10.06", "title": "АПИ предупреждава: Иде сняг, не тръгвайте с летни гуми"}
{"url": "https://offnews.bg/tenis/avtobiografiata-na-sharapova-kateri-klasatciite-666688.html", "text": "Автобиографичната книга на бившата номер 1 в световния тенис Мария Шарапова катери класациите по продажби с по-бързи темпове, отколкото авторката й ранглистата.В момента произведението \"Unstoppable. My life so far\", в което има цяла глава, посветена на връзката на Маша с нашия най-добър тенисист Григор Димитров, заема второ място в обновения списък на бестселърите на спортна тематика на \"Нй Йорк Таймс\".За миналия отчетен период книгата на Шарапова вървеше седма. Нищо чудно до няколко седмици книгата на рускинята да излезе и начело. Новината за новото място в списъка на \"НЮ Йорк Таймс\" завари Маша в Пекин докато ближе рани след отпадането от румънката Симона Халеп във втори кръг.\"Това е много яко! Благодаря на всички свои фенове от цял свят, които направиха това възможно. Никога не съм се вълнувала от рейтинги и ранглисти, но да видя заглавието на книгата си в такъв престижен списък ме направи изключително щастлива\", написа Шарапова.Лидер в рейтинга е книгата на американската спортна журналистка Кейт Фейгън \"'What Made Maddy Run\", посветена на живота и трагичната смърт на атлетката Мадисън Холран.", "date": "2017.10.06", "title": "Автобиографията на Шарапова катери класациите"}
{"url": "https://offnews.bg/sviat/buria-ubi-sedem-dushi-v-germania-666699.html", "text": "Седем души загинаха вчера в буря, която се разрази със силни ветрове в северна и източна Германия, повали дървета и кранове и прекъсна железопътния транспорт, предадоха Франс прес и ДПА.В Хамбург дърво паднало над автомобил, в който имало две жени. Едната е загинала, а другата е приета в болница. Няколко шофьори загинали също от паднали дървета в провинция Мекленбург-Предна Померания, в Бранденбургска област и в Берлин, където също има ранени от бурята.Железопътният трафик в северна Германия бе спрян заради паднали дървета върху релсите, съобщи железопътната компания Дойче бан. Отменени бяха някои влакове на изток, както и градската железница Ес-бан в Берлин. Пожарникарите в столицата бяха вдигнати по тревога към 19 ч. снощи, в Хамбург те бяха извикани за помощ на 800 места. Бурни ветрове се разразиха над северния пристанищен град вчера следобед и достигнаха скорост 140 км/ч., след което се насочиха към Берлин и провинциите Саксония и Саксония-Анхалт.След кратко прекъсване следобед, летищата в Берлин отново заработиха вечерта, отбелязва АФП.", "date": "2017.10.06", "title": "Буря уби седем души в Германия"}
{"url": "https://offnews.bg/sviat/19-zaginaha-pri-zhestoka-katastrofa-mezhdu-vlak-i-avtobus-v-rusia-vid-666695.html", "text": "Деветнайсет души са загинали тази нощ в сблъсък между автобус и влак на жп прелез в руската Владимирска област. Това съобщиха за ТАСС областните здравни власти в град Владимир, разположен на 178 км източно от Москва.По последни данни 34 души са оцелели при катастрофата, сред пострадалите има и две тежко ранени деца. Всички са отведени в пункт за временно настаняване, където получават храна, медицинска и психологическа помощ. Започна разпознаване на телата, заяви Александър Кирюхин, директор на областния здравен департамент. Причините за инцидента се изясняват. ", "date": "2017.10.06", "title": "19 загинаха при жестока катастрофа между влак и автобус в Русия (видео)"}
{"url": "https://offnews.bg/ikonomika/neshto-ne-e-nared-s-fiskalnia-rezerv-666698.html", "text": "Надуването на фискалния резерв с взети заеми е подвеждащо и недалновидно.Емитирането на нов дълг и включването му в резерва води до неговото изкуствено повишаване.По тази причина е коректно тези суми да не се водят към резерва, защото структурата на резерва дава яснота за това колко е всъщност размерът му.На практика през последните 3 години България емитира нов външен дълг и насочи голяма част от валутните средства към резерва, който нарасна почти с величината на самия дълг.Поради драстичния спад на инвестициите към момента се оказва, че реално фискалният резерв може да се пълни отново от заеми, като другия източник до 2020 година остават прихващанията от плащанията на фондовете на Европейския съюз.Добре би било в резерва да не се включват вземанията от фондове на Европейския съюз, като тези суми да не се водят към резерва и да се предприеме друг подход.Нека за оценяването на фискалния резерв да се приспадат както бъдещите вземания от Европейския съюз, така и сумите, постъпили от емитирането на нов дълг.Защото фискалният резерв трябва да се пълни основно с приходи от приватизация, концесиониране и бюджетни излишъци, а не с еврофондове и нови заеми.", "date": "2017.10.06", "title": "Нещо не е наред с фискалния резерв"}
{"url": "https://offnews.bg/obshtestvo/bez-voda-na-deset-mesta-v-stolitcata-666692.html", "text": "\"Софийска вода\" временно ще прекъсне водоснабдяването в части от столицата днес, съобщиха от дружеството. Пресвързване на уличен водопровод на бул. „Тодор Каблешков“ в „Красно село“ налага спиране на водоподаването от 9:00 до 21:00 часа на ул. „Мур“, бул. „Братя Бъкстон“, бул. „Цар Борис III“, ул. „Ген. Александър В. Суворов“.Подмяна на сградно водопроводно отклонение до бл. 21 в жк. „Христо Смирненски“ налага спиране на водоподаването от 10:00 до 18:00 часа на Бл. 21 и бл. 20. Монтаж на спирателен кран на ул. „Люботрън“, жк. „Лозенец“, налага спиране на водоподаването от 9:30 до 18:30 часа на ул. „Люботрън“ №90, бл. 5, бл. 6, бл. 7.Във връзка с подмяна на сградно водопроводно отклонение на ул. „Хвойна“, с. Мировяне, се налага спиране на водоподаването от 9:30 до 14:30 часа на ул. „Чавдар войвода“, ул. „Христо Ботев“, ул. „Петуния“, ул. „Канал“, ул. „Еделвайс“.Изключване на уличен водопровод на ул. „Нишава“, жк. „Стрелбище“, налага спиране на водоподаването от 10:00 до 17:00 часа по ул. „Нишава“ от ул. „Червена роза“ до ул. „Златишки проход“.Поради пресвързване на уличен водопровод на ул. „Мрахорица“, кв. „Требич“, се налага спиране на водоподаването от 9:00 до 19:00 часа на тази улица. Без вода във връзка с пресвързване на уличен водопровод на бул. „Овча купел“, кв. „Овча купел“, ще бъдат от 9:00 до 21:00 часа в района на ул. „Стефан Кънев“, ул. „Първенец“.Заради подмяна на сградно водопроводно отклонение на ул. „Ален мак“, кв. „Горубляне“, се налага спиране на водоподаването от 9:00 до 19:00 часа на ул. „Ален мак“.Няма да имат вода  заради подмяна на сградно водопроводно отклонение на ул. „Папрат“, с. Мрамор, от 9:30 до 14:30 часа  по ул. „Папрат“ от ул. „Мичур“ до ул. „Васил Левски“ по ул. „Алеко Константинов“ от ул. „Папрат“ до ул. „Захари Стоянов“.Ремонтни работи на ул. „Мимоза“, кв. „Курило“, налагат спиране на водоподаването от 9:00 до 21:00 часа на ул. „Мимоза“, по ул. „Циклама“ от ул. „Мимоза“ до ул. „Кестен“.", "date": "2017.10.06", "title": "Без вода на десет места в столицата"}
{"url": "https://offnews.bg/sviat/tramp-sabra-voennite-sega-e-zatishie-no-idva-buria-666702.html", "text": "По време на среща с военни ръководители в Белия дом Доналд Тръмп заяви, че сме свидетели на \"затишие пред буря\".Президентът не даде подробности за каква буря става точно въпрос. Лаконичният му коментар на въпроса за каква буря говори бе \"ще видите\".Тръмп говори след срещата с \"най-великите военни на света\", според думите му, часове след съобщенията, че той планира да оттегли подкрепата си за ядрената сделка с Иран.Според повечето спекулации по повод \"бурята\" е възможно да става дума за ескалиращото напрежение със севернокорейския лидер Ким Чен Ун.", "date": "2017.10.06", "title": "Тръмп събра военните: Сега е затишие, но идва буря"}
{"url": "https://offnews.bg/obshtestvo/vremeto-dnes-slanchevo-do-obed-zastudiava-za-uikenda-666694.html", "text": "Слънчево време ще ни радва в по-голямата част от България днес. Около и след обяд от запад-северозапад облачността ще се увеличава. До вечерта е северозападните райони ще има и валежи.Максималните температури днес ще са между 23 и 28 градуса, казват от НИМХ към БАН.През нощта срещу събота валежите ще обхванат Западна България и ще се усилят. От северозапад и североизток ще започне да нахлува студен въздух и температурите ще се понижат.Над Черноморието ще е предимно слънчево, като там максималните температури ще са до 27 градуса.На планините също ще е слънчево, като следобед също там ще се заоблачи. Максималната температура на 1200 метра - 17 градуса, на 2000 метра - 10 градуса.", "date": "2017.10.06", "title": "Времето днес: Слънчево до обед, застудява за уикенда"}
{"url": "https://offnews.bg/interviu/strahil-angelov-iztokat-e-silen-21-vek-ne-prinadlezhi-na-staria-svia-666676.html", "text": "Г-н Ангелов, ПЕС призова за приемането на България в Шенген. Някакви последствия ще има ли от това или ще си остане само призив?Със сигурност ще си остане само призив тъй като политическата тежест на ПЕС в Европа е много малка. Аз не мисля, че това какво призовава ПЕС някого го интересува.Е, все пак е втората по големина политическа партия е Европейския парламент.В настоящия Европарламент. А иначе като погледнем изборите в редица европейски държави в последните 2 години, виждаме, че ПЕС почти не фигурират. Даже на последните избори в Германия Социалдемократическата партия, която е член на ПЕС, показа най-слабия си резултат от Втората световна война насам. В Полша те изобщо не са парламентарно представена партия, във Франция, ако не се лъжа, взеха 5-10%. В Гърция са с 15 депутата - малко над бариерата. И така нататъка, и така нататъка... Тежестта на ПЕС тепърва ще намалява. Никой не може да издържи тази демагогия.Що се касае до Шенген - ако питате мене, България няма особена нужда да бъде приемана в Шенген. Аз не виждам какво ние бихме спечелили от Шенген. Приемането ни в Шенген не е ли отговор на въпроса дали да има Европа на две скорости?Ние винаги сме били на втора, трета и още по-задна скорост. Европа, така както се развива, върви към крах. Все повече държави не желаят да се вслушват в директивите и регламентите на чиновническия и бюрократичен апарат във Брюксел. Така че всеки, който е силно проевропейски настроен, губи подкрепата на собствения си народ. Корпоративен съюз, който не дава нищо на народите, участващи в него. Той е добър за олигархията, за монополите, за транснационалните корпорации.А каква е алтернативата - нова Желязна завеса?Националната държава. Защо трябва да има Желязна завеса?А в такъв глобален свят възможни ли са националните държави?Защо да не са възможни? Разбира са, че са възможни. Плюс това съюзите между малки и по-големи държави могат да продължат да съществуват, но не и в тази форма. Няма как националният суверинитет да бъде трансфериран към шайка безотговорни чиновници, които изцяло да обслужват финансово-корпоративния олигархичен модел.А мислите ли, че България може да води самостоятелна политика? Не е ли по-вероятно да се прикрепи към някоя сфера на влияние - руска, турска?За момента България като че ли не можа да се прикрепи към ничия сфера на влияние. Руските проекти, които ние пребогато си платихме, не се реализираха. Ние сме извън китайските инфраструктурни проекти, всички транспортни трасета ни заобикалят. Може би всичко това се правеше в името на това да задълбочим евроатлантическата интеграция. Но скоро и от там ни казаха да почакаме за Шенген - т.е. и този външнополитически приоритет рухна. Изобщо някой може ли да даде смислен отговор какви са външнополитическите приоритети на България? Очевидно управляващите не могат. А и не искат.А какви трябва да са?Трасетата, които минават през България не са маловажни, те дават много по-сериозна тежест в геополитическия фон. Носят финансови перспективи. Така, както е сега, по-добре ли е?А има ли изобщо в българската политика хора, които мислят с геополитически категории?За съжаление не мога да припозная такива. Мен ме учудва и тишината вляво.Там основният въпрос е дали да се коалират с ГЕРБ.Тази тема им е важна. Важен им е интериорният ремонт на НДК, суджуците. Но за политика там никой не говори.БСП години наред говореше за лява политика, пък се оказа, че тя се продава срещу един заем от Българската банка за развитие за Пловдивския панаир.Какво значи лява политика? БСП с това ръководство не може да предизвика това сътресение, от което се нуждае България - въобще в подхода към политиката, начина, по който се прави политика. Тук не се прави политика. Има някакви хора, които седят и чакат да им кажат какво да направят. И тези, които ги съветват, така поднасят съветите си, че те да бъдат в ущърб на това население. И така България остана територия. Просто територия. Вече няма и хора. Участието ни в единния европейски пазар на труда доведе до там, е населението на тази държава вече е преполовено. Няма вече дори нискокалифицирана работна ръка. За какви чуждестранни инвестиции изобщо говорят тези хора? Те живеят в някакъв сън.Според мен живеят в драмата дали някога ще се доредят до власт или трябва да се присламчат към ГЕРБ.Да се присламчат към който искат. Това нищо няма да промени. Само ще изчерпа техния скромен електорален потенциал. Този резултат, който имаха на последните парламентарни избори вече няма да е повтори. Той беше плод на инерция от избора на Румен Радев, срещу когото Бойко Борисов услужливо издигна Цецка Цачева и очевидно външни за БСП фактори помогнаха тази кандидатура да се реализира. Виждате, че човекът няма нищо общо с БСП, няма и да има.Роднинската схема в Хасково. Това ли е есенцията на Българската политика?Разбира е. Какво друго би могло да бъде, след всичко казано дотук? Един политик в България се бори да назначи роднините си, да им направи по някоя фирма, тази фирма да реализира по някоя и друга обществена поръчка. Няма политици с дългосрочна визия, нямат и желание да се занимават с проблемите на България.Така описани нещата, някаква надежда има ли?Надеждата може да дойде от някакви външни за нас обстоятелства. Геополитическите полюси се изместват.Към Китай?Да. Изтокът е силен, Изтокът е млад. Имам потенциал, има хора, има капитали. 21 век не принадлежи вече на Стария свят. Едно общество, в което се правят опити педерастията да се издигне като добродетел, не е перспективно общество.Има ли изобщо значение откъде ще дойдат парите, като е ясно, че тук ще бъдат откраднати?Една сериозна политическа партия не би трябвало да говори с клишета за лява, дясна, либерална и каквато искате политика. Приоритетът трябва да е въвеждане на някакъв ред в тая държава. Като за начало да се знае, че за всяко престъпление има наказание.Или багажник суджук.По-добре наказание, а не багажник суджук. То излезе, че най-голямата вина на този депутат е, че не е занесъл суджука на премиера. Ако премиерът не е ял никакъв суджук, очевидно поведението на въпросния представител на българския народ е силно укоримо.И кой ще го въвежда този ред? Изобщо не виждам никакъв потенциал.Една промяна в БСП би могла да даде тласък. Но наистина дълбока промяна. Проблемите не могат да се решават с хората, които са ги създали. Тези, които са създавали проблемите, не могат да претендират да ги решават. Аз продължавам да тая надежда, че в БСП има хора, които могат да решат проблемите, тя продължава да бъде партията, която частично има потенциала да го направи. Красимир Янков е такъв човек и доколкото виждам той е претендент за председателския пост, който скоро ще бъде овакантен. И неговите мотиви са политически, докато мотивите на Георги Гергов по-скоро имат реваншистки характер.Реваншистки или финасов?Реваншистки. Аз финансовото състояние на Гергов не го следя.Красимир Янков ще бъде ли опозиция на ГЕРБ? Или и той като Гергов ще иска коалиция с ГЕРБ?Не ми се вярва, не е давал досега такива индикации. Такава коалиция е немислима. Това означава приобщаване към този модел.То много немислими неща се случват в българската политика.И още по-немислими ще се случват. Политиката се превърна в риалити.", "date": "2017.10.06", "title": "Страхил Ангелов: Изтокът е силен. 21 век не принадлежи на Стария свят"}
{"url": "https://offnews.bg/analizi-i-komentari/dneshnoto-ni-obshtestvo-e-mnogo-po-urodlivo-ot-sotca-666693.html", "text": "Всеки изминат ден, включително и днешният, ме убеждава, че съм прав, за жалост, за огромна жалост...Трябва да се опомним, ако все още не е станало прекалено късно. За соца всичко е казано - обречена, неефективна, в някои отношения идиотска, дълбоко увредена система, над която Историята прочете своята неподлежаща на обжалване присъда, а здравият разум я изхвърли като ненужна вещ в задния двор на човешката цивилизация.Толкоз със соца от мен, за да няма излишни спекулации.Но в ценностно и морално отношение,като тотална липса на справедливост и абсолютен отказ от правосъдие,като отсъствие на всякакви правила и присъствие на безогледна корупция,като смазване на почтените и знаещите хора и арогантен произвол на мошениците и некадърниците на всички нива и във всички сфери на управлението, като пълзяща мутризация и ескалираща враждебност на едни прослойки срещу други...като масова чалгизация на нравите и всеобщо опростачване на човешките поведения,като пълен разгром на културността и абсурдно тържество на опростачването,за мен, лично според мен, днешното ни общество и сегашните ни социални отношения са много, с пъти по-уродлива система от соца. Това трябва да се каже - за да се знае.За да се знае, че поне един обичащ България български гражданин мисли така...Статията на проф. Николай Слатински е от блога му ", "date": "2017.10.06", "title": "Днешното ни общество е много по-уродливо от соца"}
