{"url": "https://offnews.bg/futbol/despodov-pred-transfer-v-uest-ham-696317.html", "text": "Появата на нов силен играч отлага продажбата на Кирил Десподов, която явно ще стане факт в последните часове на трансферния прозорец, затварящ на 31 януари. Английският Уест Хам влиза в наддаването за звездата на ЦСКА и то явно с много сериозна ставка, твърди \"Труд\".Индикация за нови обстоятелства по трансфера дава промяната в плановете на „червените“. Очакваше се столичният гранд да обяви този понеделник новия клуб на Футболист №1 на България след близо 3 месеца преговори с половин дузина отбори.В рулетката на трансфера се завъртяха английските Уотфорд и Кардиф, както и италиански, холандски и белгийски тимове. Клубът от Уелс спешно търси нов нападател след трагедията с аржентинеца Емилиано Сала, изчезнал заедно със самолет над Ла Манша.Шефовете на ЦСКА пазят абсолютна конфиденциалност относно преговорите. Английски мениджър, който работи с Уест Хам е от вчера в София. Британският клуб вече е работил със собственика на \"червените\" по времето на славния мениджър Хари Реднап.Тогава Гриша Ганчев продаде от Литекс на лондончани Светослав Тодоров, а Радостин Кишишев изкара проби в тима преди да заиграе във Висшата лига.", "date": "2019.01.27", "title": "Десподов пред трансфер в Уест Хам"}
{"url": "https://offnews.bg/sviat/majkal-dzheksan-razmenil-bizhu-za-seks-s-malko-momche-razkriva-nov-do-696318.html", "text": "Майкъл Джексън е дал бижу на малко момче в замяна на сексуален акт, разкрива документалният филм Leaving Neverland, цитиран от Би Би Си.Той е излъчен на филмовия фестивал The Sundance в Юта, САЩ. Световната му премиера бе в петък.Съсредоточен е в двама мъже, които твърдят, че Краля на попа е злоупотребил с тях, докато са били деца.От негова страна отричат обвиненията и твърдят, че те са \"скандален и жалък опит за печалба\" на гърба на певеца, който почина през 2009 г.Уейд Робсън и Джеймс Сейфчък казват, че са били 7- и 10-годишни, когато певецът се сприятелил с тях и семействата им. Сега са в 30-те и твърдят, че са били насилени от Джексън.Приживе той винаги е отричал подобни обвинения.Полиция претърси имението му в Калифорния през 2003 г., когато разследваше обвинение, че е насилил 13-годишно момче. Случаят влезе в съда, а Уейд Робсън беше основен свидетел. Под клетва той заяви, че певецът никога не го е насилвал и от Джексън бяха свалени всички обвинения през 2005 г. По-късно обаче Робсън, вече баща, прави два нервни срива и разкрива пред терапевта си мрачната си тайна.\"Беше просто болка, отвращение и гняв - от идеята, че нещо такова може да се случи на сина ми.\"През 2013 г. той подава жалба срещу наследниците на Джексън и обвинява певеца в сексуално посегателство, но съдът преценява, че е чакал твърде дълго, преди да го направи и не уважава претенциите.Историята сега е разказана във филма.", "date": "2019.01.27", "title": "Майкъл Джексън разменил бижу за секс с малко момче, разкрива нов документален филм"}
{"url": "https://offnews.bg/politika/vanshno-v%c2%a0evropa-i-otvad-atlanticheskia-okean-se-nadiga-valna-na-pop-696322.html", "text": "В момента в Европа и отвъд Атлантическия океан се надига отново крайна вълна на популизъм и реторика, която застрашава и подлага под съмнение нашите демократичните ценности. Вълна, която търсейки своите политически проявления, се връща към онези най-мрачни години, когато светът изстрада Холокоста.Това заяви националният координатор за борба с антисемитизма и заместник-министър на външните работи Георг Георгиев на брифинг в сградата на Министерството на външните работи, съобщава БТА.Георгиев посочи, че тази година е специална за България, защото за първи път страната ни чества 27-ми януари като държава, която е пълноправен член на Международния алианс за възпоменание на Холокоста.Той обясни, че това е съюз на страни, които търсят начини и пътища за това как да се справят със съвременните проявления на езика на омразата, антисемитизма и ксенофобията.Страните от този алианс имат също така задачата и да предават информация, която да достига до най-младите. Затова българското правителство е посветено на мисията в България да се осигури среда, която е освободена от всички възможни изрази на езика на омразата. Поради тази причина, когато се виждат вандалски актове, като издраскани паметници и поругани религиозни храмове, цялото общество трябва да \"надига глас на несъгласие и враждебност\" към всички подобни прояви, както и срещу посегателствата срещу демокрацията в Европа днес, допълни Георг Георгиев.", "date": "2019.01.27", "title": "Външно: В Европа и отвъд Атлантическия океан се надига вълна на популизъм, който застрашава демокрацията"}
{"url": "https://offnews.bg/sviat/dvama-zaginali-pri-uragannite-vetrove-v-antalia-696319.html", "text": "Двама души са загинали и най-малко 14 са ранени от ураганните ветрове, вилнеещи от четвъртък насам в турската средиземноморска област Анталия.Двете жертви - на възраст 13 и 40 години - са починали в болница, след като били ударени от предмети, отнесени от вятъра.В събота торнадо преобърна автобус и повреди два самолета на летището в Анталия. При инцидента са ранени 12 души.Най-засегнатите общини в област Анталия са Кемер, Кумлуджа и Финике - нанесени са поражения на сгради, парници, както и на множество автомобили, съобщава БНР.", "date": "2019.01.27", "title": "Двама загинали при ураганните ветрове в Анталия"}
{"url": "https://offnews.bg/sviat/trietazhna-sgrada-se-sruti-sled-eksplozia-v-haga-696324.html", "text": "Триетажна сграда се срути след експлозия тази вечер в Хага.Полицията разследва изтичане на газ като вероятна причина за взрива.Най-малко девет души са ранени - седем души с наранявания са отведени в болница, а на двама е оказана помощ на място.Спасители извадиха трима души от рухналата сграда, поне още един човек все още е под развалините. Той е жив и с него е установен контакт.Срутването е повредило и съседните къщи, чиито обитатели са евакуирани.", "date": "2019.01.27", "title": "Триетажна сграда се срути след експлозия в Хага"}
{"url": "https://offnews.bg/sviat/printc-filip-se-izvini-za-prichinenata-ot-nego-katastrofa-v-pismo-do-r-696316.html", "text": "Съпругът на британската кралица Елизабет II принц Филип е написал писмо до жената, която беше ранена в катастрофа, която той предизвика. В него херцогът на Единбург пише, че \"дълбоко съжалява\" за случилото се, предава Би Би Си.Инцидентът от 17 януари стана близо до двореца Сандрингам в графство Норфолк. 97-годишният принц желае на Ема Феъруедър бързо възстановяване и добавя, че е бил разтърсен от инцидента. Твърди, че не е видял колата, в която тя е пътувала на 17-и заради заслепилото го слънце.Неговият Land Rover Freelander се сблъска с автомобила Kia, управляван от приятелка на Феъруедър и го изтласка от пътното платно. Колата на принца се преобърна, а преминаващи мотористи му помогнали да излезе. В другата кола пътувало им 9-месечно момченце, чиято майка шофирала.Китката на 46-годишната Феъруедър бе счупена. Извадили я от колата и първата ѝ мисъл била за бебето. Помолила да я оставят и да проверят как е то. То било невредимо, което потвърдили по-късно и в болница. Ема разказва, че не е имала представа кой е човекът в другия автомобил и какво е състоянието му. Мислех, че е просто един възрастен мъж. Разбрала, когато от спряла наблизо кола я попитали знае ли кой е човекът и тя отговорила: \"Възрастен мъж\". \"Всъщност е принц Филип.\" Той не говорил с нея, даже не разбрала къде е отишъл. По-късно разбрала, че е бил посъветван да не го прави от органите на реда.Ема казва, че ако принцът е виновен за катастрофата, към него трябва да бъде приложена същата тежест на закона, както ако тя я е причинила.Тя получила писмото от херцога на Единбург на 21 януари и го определя като мил жест. По-рано тя се оплака, че не може директно да общува с принц Филип във връзка с инцидента, а само чрез полицай и една от придворните дами в двореца.\"Бих искал да знаете колко много съжалявам, че съм част от инцидента\", пише принц Филип в писмото си. Минавал по този път много пъти и бил уверен, че знам какъв е трафикът там. Но денят бил слънчев и към 15 ч. слънцето било ниско и го заслепило.\"В нормални условия не бих имал затруднения да видя идващ автомобил... но не видях идващата кола и съм много разтревожен от последствията\", пише той.\"Бях разтърсен от инцидента, но изпитах голямо облекчение, когато разбрах, че никой от вас не беше сериозно ранен.\"Херцогът допълва, че множество хора започнали да се събират и полицията го посъветвала да се прибере.", "date": "2019.01.27", "title": "Принц Филип се извини за причинената от него катастрофа в писмо до ранена в нея жена"}
{"url": "https://offnews.bg/zimni/frantcuzin-spria-pobednata-seria-na-johanes-tingens-bio-696323.html", "text": "Победната серия на норвежеца Йоханес Тингенс Бьо в биатлона беше спряна в масовия старт за Световната купа виталианския зимен център Антхолц-Антерселва.Победата на 15-километровото трасе грабна французинът Кентен Фийон Мейе, който преодоля дистанция за 34:39,4 минути и без нито една грешка в стрелбата. Бьо, който до този старт имаше пет поредни победи, сбърка на 2 пъти и финишира на 14,3 секунди от французина, а трети се нареди германецъг Арнд Пайфер.Той беше безупречен на огневия рубеж, но позволи да бъде изпреварен от Бьо в последната обиколка. Носителят на Световната купа Мартен Фуркад отново остана извън подиума, като остана четвърти. Преднината на Бьо във временното генерално класиране продължава да е солидна. Той води със 782 точки, докато втори върви руснакът Александър Логинов с 527. Трети е Фуркад с 511.При дамите по-рано през деня масовия старт спечели двукратната олимпийска шампионка Лаура Далмайер от Германия. Далмайер, която има и седем световни титли, допусна само една грешка в четирите стрелби и измина трасето за 35:32.8 минути. За Далмайер това е първа победа за сезона, 20-а в кариерата й, както и първа след едногодишно прекъсване.Маркета Давидова от Чехия се нареди втора също с една пропусната мишена и пасив от 13.1 секунди. Трета финишира друга германка - Ванеса Хинц, която остана на 16.4 секунди зад победителката и една грешка. Състезанието премина без българско участие.В класирането за Световната купа след 15 старта води Доротея Вирер с 632 точки, която днес остана петa с три грешки в стрелбата и пасив от 32.2 секунди. Втора е сънародничката й Лиза Витоци с 598 точки, а на трета позиция се изкачи Марте Олсбу (Норвегия) с 508 точки.", "date": "2019.01.27", "title": "Французин спря победната серия на Йоханес Тингенс Бьо"}
{"url": "https://offnews.bg/112/83-godishna-zhena-zagina-pri-pozhar-v-devnia-696321.html", "text": " 83-годишна жена загина при пожар в дома си в Девня днес сутринта.От пресцентъра на МВР съобщиха, че в 08:58 ч. са получили сигнал за пожар в къща на ул. \"Здравец\" в града.На мястото е изпратен противопожарен автомобил, екипът на който е погасил пожара.В една от стаите е намерена починала 83-годишната жена, собственичка на къщата.На мястото в момента тече оглед, образувано е доъдебно производство, за да се установи точната причина за възникването на пожара.", "date": "2019.01.27", "title": "83-годишна жена загина при пожар в Девня"}
{"url": "https://offnews.bg/sviat/shestvieto-na-chervenite-shalove-v-parizh-sabra-nad%c2%a010-000-dushi-696327.html", "text": "Близо 10 000  излязоха на шествие днес под дъжда в Париж \"в защита на демокрацията и институциите\" от насилието, съпровождащо демонстрациите на  през последните седмици.В редиците на шествието тази вечер бяха издигнати знамената на Франция и ЕС.Демонстраните скандираха \"ДА на демокрацията, НЕ на революцията\" и носеха фланелки с надписи \"Спрете насилието\".Движението на подчерта, че днешната проява не е нито демонстрация срещу, нито подкрепа за президента Еманюел Макрон, а нещо по-мащабно - \"акция в защита на Републиката\".Мнозина от демонстаните тази вечер казват, че са споделяли част от исканията на, но отхвърлят идеята за насилие срещу институциите.Партията на Макрон се опита да посрещне сдържано инициативата, но двайсетина депутати и шестима сенатори от мнозинството дойдоха на демонстрацията в лично качество, отбелязва АФП.Кои са ?Разтревожени от снимки на хора, нападнати от протестиращи по време на първите им демонстрации през ноември 2018 г., Джон Кристоф Вернер решил да предприеме нещо. На 26 ноември създал от дома си в департамента Воклюз, Югоизточна Франция, страница във Фейсбук.Днес Чима над 21 хил. последователи, повече от които приемат, че пречат на нормалния всекидневен живот. \"Хората са уморени от блокади по пътищата. Това е лошо за бизнеса, а понякога спира и децата от училище\", обяснява говорител на Алекс Брун пред RFI.Блокирането на пътища е обичайна практика на . 10 души бяха убити от началото на демонстрациите им, повечето от които при инциденти на или близо до блокирани пътища.е движение на аполитични граждани, уверява Брун.То бързо се разпространи в страната и пусна корени в Бордо, Бретан, Лиони много други малки градове във Франция. Ръководството му обаче се раздели.Лоронт Сюлие се обяви за говорител на отцепила се група от и в началото на януари събра привърженици чрез Фейсбук, които да се включат в марш в подкрепа на президента Еманюел Макрон, чиято оставка искат Това провокира гнева на и някои от осъдиха Сюлие заради подкрепата му за Макрон.Членове на правителството на Макрон обаче побързаха да приветстват фракцията на Сюлие за организирания марш в подкрепа на Френската република. Главният от тях беше министърът на образованието Жан-Мишел Бланке, който на 16 януари заяви пред парламента: \"Има нужда да се покаже, че националният дух е жив\" - по повод .", "date": "2019.01.27", "title": "Шествието на червените шалове в Париж събра над 10 000 души"}
{"url": "https://offnews.bg/zimni/aksel-lund-svindal-prekratiava-karierata-si-696320.html", "text": "Легендарният норвежец Аксел Лунд Свиндал обяви, че ще прекрати кариерата си след световното първенство по ски алпийски дисциплини в Оре през февруари.Олимпийският шампион в спускането от ПьонгЧанг 2018 заяви, че в основата на решението му са постоянните контузии на дясното коляно, които го тормозят през последните три години.36-годишният Свиндал е взел решението през последните няколко седмици. Норвежецът се очаква да стартира в супергигантския слалом на 6 февруари в Оре, както и в спускането три дни по-късно.Свиндал пропуска стартовете в Кицбюел този уикенд, за да даде почивка на коляното си и няма да участва следващата седмица в скоростните дисциплини в Гармиш-Партенкирхен (Германия).Аксел Лунд Свиндал има в кариерата си четири медала от олимпийски игри и осем от световни първенство, а освен това е носител на Световната купа през 2007 и 2009 година. Любопитен епизод от детството му е летуване на родното Черно море. Споменът му от страната ни е, че автомобилът им е останал без чистачки.", "date": "2019.01.27", "title": "Аксел Лунд Свиндал прекратява кариерата си"}
{"url": "https://offnews.bg/tenis/bezkompromisen-dzhokovich-ne-dade-shans-na-nadal-vav-finala-v-melbarn-696313.html", "text": "Световният номер 1 Новак Джокович триумфира с титлата на Откритото първенство на Австралия, след като постигна безкомпромисна победа с 6:3, 6:2, 6:2 над номер 2 в ранглистата Рафаел Надал.До този мач испанецът не беше загубил и сет, а този път успя да стигне едва до една точка за пробив срещу сърбина, който постигна най-убедителната си победа в голямото им съперничество. Двубоят беше повторение на финала в Мелбърн от 2012 година, когато победата отново грабна Джокович, но след шест часа битка на корта. За сърбина това е седма титла от Откритото първенство на Австралия след 2008, 2011, 2012, 2013, 2015, и 2016-а година и общо 15-а в турнири от Големия шлем. Надал остана със 17, а от сега действащите тенисисти Роджър Федерер има 20.Това беше и победа номер 28 за Джокович в личното съперничество срещу Надал, който има на сметката си 25 срещу сърбина.Първият сет премина под доминацията на Джокович, като Надал намери играта си едва в осмия гейм, когато при свой сервис спечели на нула. Последва и първа негова точка при подаване на Джокович, но сърбинът пое контрола и стигна до два сетбола, като затвори частта още в първия опит. Вторият сет започна с оспорван гейм, но испанецът удържа подаването си. Сърбинът продължи да бъде убедителен при подаванията си, докато Надал печелеше по-трудно точките си.В петия гейм Ноле стигна до точка за пробив и след атрактивно разиграване край мрежата принуди Рафа да сбърка и поведе с 3:2. Надал не се предаде лесно и принуди Джокович да се потруди, но сърбинът затвърди пробива. Последва втори пробив за Джокович и той сервира за спечелване на втория сет. След безпощаден гейм на нула, завършен с три поредни аса, Джокович се приближи на сет от спечелване на мача. В третия сет Джокович стигна до две точки за пробив в третия гейм.Надал спаси първата възможност, но след това сърбинът постигна своето след методично разиграване, като принуди испанеца да сбърка и да прати топката в мрежата. Джокович затвърди пробива, като даде само точка на Надал, който така и не намираше отговор за играта на съперника си. Испанецът заложи на сервиса си при своето подаване и стигна бързо до три геймбола.Сърбинът отрази първия, но след това испанецът не сбърка и намали на 2:3. В последвалия гейм Джокович \"подари\" три точки на Надал, като испанецът за първи път в мача стигна до брейкпойнт. Испанецът сбърка в ключовото разиграване и върна равенството, а след това Джокович стигна и до предимство. Последва бързо разиграване и Новак удържа подаването си, за да поведе с 4:2. Надал отново заложи на силен сервис и в крайна сметка убедително спечели и запази интригата.Това минаваше през постигане на пробив в осмия гейм, в който напрежението беше върху Джокович. Той сбърка първия, но след това с ефектен смач изравни. Нов солиден сервис затрудни посрещането на Надал. Испанецът изравни за 30:30, последва ново равенство, което запази живи шансовете на Надал за пробив. Със сервис по диагонал Джокович си осигури предимство, след което и мрежата му помогна след един сечен бекхенд и в крайна сметка Ноле удържа подаването си, а Надал сервира за оставане в мача. Разиграването тръгна с точка за надал, Джокович изравни с форхенд уинър по диагонал.Сърбинът взе инициативата и стигна до два мачбола. Надал сбърка първия си сервис, а при втория Джокович прати топката в аут. В последвалото разиграване обаче самият Надал сгреши и така след малко повече от два часа играта беше сложена точка на този спор.", "date": "2019.01.27", "title": "Безкомпромисен Джокович не даде шанс на Надал във финала в Мелбърн"}
{"url": "https://offnews.bg/112/zapochna-predi-tri-mesetca-s-neprekasnati-proverki-vseki-pat-iskaha-p-696312.html", "text": "\"Всичко започна може би преди три месеца с непрекъснати проверки. Не бяха установени нарушения при нас и започна да се иска рекет за спокойна работа. Многократно ни проверяваха, особено \"Икономическа полиция\", 4-то РПУ. Горе-долу всеки път си искаха по нещо и накрая ни казаха, че трябва да се разберем на месец да си отчитаме такса. Искаха ни около 1200 лв. първия път, накрая се разбрахме за около 600 лева.\"Разказът е на Христо Павлов пред bTV, управител на заведение - един от рекетираните от полицаи от 4-то Районно управление на полицията в София. Те бяха арестувани в сряда.Снощи специализираният съд реши да остави в ареста трима от задържаните полицаи. Единият бе пуснат под гаранция от 12 000 лева, защото имал сърдечни проблеми. Друг пък е станал свидетел срещу колегите си.Павлов казва още, че е плащал три пъти, общо 1800 лева. Два пъти платил в заведението, друг път - пред Районното, но не лично - винаги негови служители плащали \"таксата спокойствие\".След първата \"вноска\" се обърнали към полицията. \"Просто нямахме време да го направим по-рано. Бяхме притиснати - нямаше как, искаха го същия ден, нямаше време да се отиде до съответните институции\", казва Христо. ", "date": "2019.01.27", "title": "Започна преди три месеца с непрекъснати проверки. Всеки път искаха по нещо: разказът на рекетиран от полицията"}
{"url": "https://offnews.bg/futbol/levski-pred-razdiala-s-golmajstora-si-696331.html", "text": "Новият старши треньор на Левски Георги Дерменджиев намекна, че клубът може да се раздели със Станислав Костов, ако \"сините\" получат подходяща оферта за него.\"Селекцията не е случаен процес. Знаете големите отбори какво правят и как правят, за да имат селекция. Не може да се направи така, че идвам аз и за пет дни я правим, взимаме футболисти и край. Трябва да се огледа, да се види, да се вземат верни хора.За Станислав Костов е важно той да се докаже в Левски. Той е българин. Всеки може да бъде продаден, но за каква сума ще бъде продаден, в кой отбор ще отиде... Необходимо ли е изобщо да отиде?\", коментира Дерменджиев пред \"Нова телевизия\".Костов е спряган за трансфер в Турция, като най-сериозен интерес към него има от страна на Ерзорум.", "date": "2019.01.27", "title": "Левски пред раздяла с голмайстора си"}
{"url": "https://offnews.bg/obshtestvo/vidin-na-protest-s-iskane-za-magistrala-do-grada-696315.html", "text": "Граждани на Видин излязоха днес на протест с искане за магистрала до града, съобщи БНР.Организаторите от Гражданско обединение „Единни за промяна“ твърдят, че има 8-месечно забавяне по графика за строежа на пътя Видин-Ботевград. Решение на правителството за изграждане на новото трасе е от март миналата година.За година няма нищо видимо, направено в резултат на обещаното, обясни недоволството Мариета Георгиева. Искаме да знаем кой е виновният за това, допълни тя.Протестиращите настояват виновните да понесат отговорност.Няма предложения за промени в общите устройствени планове на Видин и Димово и затова няма законодателна промяна, обясни председателя на \"Единни за промяната\" Росица Кирова.„Нито аз, нито община Видин не може да бъде обвинявана в някакви действия, с които е възпрепятствано или забавяне изграждането на магистралния път Видин-Ботевград“, защити се кметът на Видин Огнян Ценков.Протестът започна в 11 ч. с автошествие.", "date": "2019.01.27", "title": "Видин на протест с искане за магистрала до града"}
{"url": "https://offnews.bg/obshtestvo/delat-na-visshistite-u-nas-e-pod-srednia-za-es-eto-koi-spetcialnosti-696271.html", "text": "Делът на българите с висше образование между 30 и 34 г. е по-нисък от средният за Европейският съюз, където той е 39.9%. В България е 32.8%, показват данни на Евростат за 2017 г., публикувани на Европейския ден на образованието - 24 януари.В пет страни членки най-малко половината население в същата възрастова група има висше образование, а след първата - Литва (58%), са Кипър (56%) и Ирландия (55%). На противоположния край са Румъния (26%), Италия (27%) и Хърватия (29%). България е пета отзад напред.Най-големият дял на висшисти у нас е във възрастовата група 25-24 г. (през 2017 г.) - 33.4%.Като цяло в ЕС преобладават жените висшистки. 45% от представителките на 30- до 34-годишните с висше образование, докато при мъжете процентът е 35%. Той се е увеличил през последните 10 г., но с по-бавни темпове, отколкото при жените, в резултат на което пропастта между половете се е увеличила.Образователните модели са се променили значително - младите хора достигат по-високи нива на образование от по-възрастните. Например при 55- до 74-годишните висшистите в ЕС са средно 21%.Какво учат студентите в ЕС?Последните данни по този въпрос са от 2016 г. и показват, че приблизително 4.7 милиона студенти са се дипломирали същата година. Повече от 1/3 от тях (34%) са учили социални науки, журналистика, икономика, администрация и управление или право.Втората по големина група е тази на инженерите, строителите и специалистите в областта на производството - 15%.Медицина и науки, свързани със здравето са изучавали други 14 на сто, а изкуства - 11%.Природни науки, статистика и информатика и комуникационни технологии също заемат 11%.Педагогика са следвали 9%.Какво следват българите?Близо половината (49%) от завършилите висше училище или университет у нас през 2016 г. (60 383 души) са се дипломирали в областта на социалните науки, журналистиката, информатиката, икономиката, администрацията и управлението или правото, показват данните на Евростат. Те са общо 29 587. От тях бизнес администрация и право са завършили над 20 хил. души.Над 8 хил. са учили инженерни науки, строителство и специалности, свързани с производството.5 331 са се дипломирали в педагогическа специалност, 4 396 - в медицинска. 2 076 - в специалност от природните науки, математика или статистика, 1 733 - в информатика и комуникационни технологии.На фона на останалите в ЕС у нас делът на завършилите медицинска специалност е нисък. Попадаме в групата на държавите, където той е под 8%. Там са още Люксембург, Германия, Австрия и Кипър. Първенците тук са Белгия (27%), Швеция (22%) и Финландия и Дания (по 20%)В същата група - на държавите с дял под 8% - сме и по отношение на специалностите по изкуства и науки за човека, заедно с Латвия, Словакия, Австрия, Полша и Швеция. Тук №1 е Италия с 16%.", "date": "2019.01.27", "title": "Делът на висшистите у нас е под средния за ЕС, ето кои специалности избират българите"}
{"url": "https://offnews.bg/obshtestvo/svetiat-sinod-na-bptc-ne-e-vzel-reshenie-po-kazusa-s-pravoslavnata-tca-696329.html", "text": "Светият синод на Българската православна църква не се е занимавал с въпроса, свързан с автокефалията на Православната църква на Украйна.Това заяви в съобщение до медиите Старозагорският митрополит Киприан, който е председател на комисията, свързана с църковния въпрос в Украйна.\"Във връзка с разпространение на информация в украински интернет сайтове, че БПЦ-БП е подкрепила автокефалията на ПЦУ от 26.01.2019 г., в качеството ми на Председател на комисията, свързана с украинския въпрос, категорично заявяваме, че Св. Синод не се е занимавал с въпроса, свързан с Украйна и няма никакво решение на върховния орган на БПЦ-БП за създадения канонически казус.\" - пише Старозагорският митрополит Киприан.\"Въпросното писмо, внесено в заседание на Св. Синод, е с резолюция до комисията, която отговаря за църковния проблем в Украйна, като същата не е дала становище към момента, защото проучва документите по създадената ситуация.\" - твърди митрополит Киприан.Той моли \"всички православни християни и медии да ползват само проверена информация, която излиза единствено от Св.Синод на БПЦ-БП, за да се избегнат различни тълкувания по въпроса свързан с църковния проблем в Украйна.\"", "date": "2019.01.27", "title": "Светият синод на БПЦ не е взел решение по казуса с Православната църква на Украйна"}
{"url": "https://offnews.bg/obshtestvo/prevala-ostava-zatvoren-otvariat-prohoda-dnes-pusnaha-toka-v-dospat-696308.html", "text": "20 военни започнаха разчистването на Превала тази сутрин, със задачата за отварянето му са ангажирани и екипи на \"Гражданска защита\" в областта. Надявам се в днешния ден да успеем да отворим прохода, каза инж. Дончо Атанасов, член на Управителния съвет на АПИ пред \"Фокус\".Област Смолян остава в бедствено положение.Тази сутрин беше възстановено електрозахранването в община Доспат, която остана 40 часа без ток, а от снощи - и без вода. Екипите на ЕВН ще продължат работата по отстраняване на авариите и възстановяването на електрозахранването и в община Борино. Жителите на село Мугла четвърти ден са без хляб, без път и от петък - без ток. Много селища остават без ток. Продължават и възстановителните дейности в Баните.В събота Електроразпределение Юг възстанови захранването на Сърница чрез мобилни агрегати. Днес ще бъде доставен още един мобилен генератор в града.Военните са подновили работа тази сутрин 7:30 ч., съобщи Министерството на отбраната. Те осигуряват проходимостта на пътя от Смолян през Превала, където снежната покривка е около 60 см., с роторен снегорин и полева земекопна машина. С тях чистят снежните навявания и падналите дървета.\"Вървят групи на „Гражданска защита“ да чистят падналите дървета, защото са изключително много. Ще ги изчистим. Надявам се днешния ден да успеем да го отворим. Зависи от големия брой нападали дървета по пътя. Това е големият проблем, не е проблем само снега“, каза инж. Атанасов и допълни, че много екипи, машини и техника са на терен. „Аз лично съм там“, каза още той.Дебелината на снежната покривка в Пампорово е достигнала метър и 60 см., съобщи Планинската спасителна служба в курорта, цитирана от . Проходът през Пампорово е отворен за движение днес, като преминаването става задължително с вериги.\"Нормално проходим е пътя през Пампорово в двете платна. Очакваме да се засили трафикът и да се образуват колони по обяд, тъй като си тръгват туристите. Към ски плац „Малина“ при затворения път Пампорово – Стойките има закъсали автомобили и блокирани туристи, които ще бъдат изтегляни днес“, каза шефът на ОД на МВР – Смолян старши комисар Николай Димов.Скална маса се свлече и наложи ограничение по пътя Рудозем – Смилян при км 6. Обходният маршрут е през Смилян – Чокманово – Фатово – Рудозем.Въведено е ограничение за движение на товарните автомобили над 12 т с ремаркета и полуремаркета през прохода Рожен. Същата забрана е в сила и за пътя Батак – Доспат.Без достъп е Националната астрономическа обсерватория „Рожен“, където има закъсали работещи. С помощта на специализиран екип те ще бъдат извозени по домовете си.", "date": "2019.01.27", "title": "Превала остава затворен, отварят прохода днес. Пуснаха тока в Доспат след 40 часа, от снощи там няма вода"}
{"url": "https://offnews.bg/112/katastrofa-na-zhaltite-paveta-do-ministerskia-savet-696314.html", "text": "Катастрофа стана на жълтите павета между сградите на Президентството и Министерския съвет, съобщи нашият читател Емануил Найденов.Инцидентът на хлъзгавата настилка е станал 20-ина минути след 11 ч.Сблъскали са се две коли.Няма тежко пострадали хора, стана ясно от разговора ни с пресцентъра на МВР.", "date": "2019.01.27", "title": "Катастрофа на жълтите павета до Министерския съвет"}
{"url": "https://offnews.bg/obshtestvo/balgaria-i-holokosta-10-smiatat-che-antisemitizmat-e-problem-u-nas-696301.html", "text": "Днес светът отбелязва Международния ден в памет на жертвите на Холокоста. Във връзка с него Евробарометър проучи нагласите в страните членки на Европейския съюз, където половината от интервюираното население потвърди, че антисемитизмът е проблем в страните им, а 36% - че през последните 5 г. той се е увеличил.Как стои въпросът в България?У нас 10% от населението смята, че антисемитизмът е проблем в страната, малко по-висок е процентът във възрастовата група 25-39 г. (12 на сто). Според 2% от включените в извадката той се е задълбочил през последните 5 г., според други 11% антисемитизмът е намалял.У нас хората определят като най-притеснителни следните проявления на антисемитизма:- оскверняване на еврейски гробища (18% казват, че това е проблем в България);- физически атаки срещу евреи (16%);- хора, отричащи геноцида на еврейския народ, Холокоста (16%);- антисемитски графити или вандализъм на еврейски сгради или институции (15%);- изразяване на враждебност и заплахи към евреи на улицата или други обществени места (15%);- антисемитизъм в училищата или университетите (14%);- антисемитизъм в интернет (вкл. социалните мрежи), в политическия живот, в медиите (по 12%).В днешния ден в памет на убитите 6 милиона евреи по времето на Холокоста Би Би Си оповести притеснителни данни за нагласите във Великобритания. Оказва се, че 5% от пълнолетното население на страната изобщо не вярва, че е имало Холокост, а един на всеки 12 смята, че разказите и документите, свидетелстващи за ужаса, са преувеличени. Близо 2/3 не знаят колко евреи са били убити или смятат, че броят им е много по-малък от действителния.Данните са на организацията Opinion Matters for the Holocaust Memorial Day Trust (HMDT).Днес стотици хиляди хора ще се съберат на различни места във Великобритания, за да почетат жертвите на Холокоста. Оцелели, политици и граждани ще почетат шестте милиона убити евреи, ще почетат и 25-ата годишнина от геноцида в Руанда, и 40-ата година от края на геноцида в Камбоджа. Повече от 11 хил. души се очаква да се включат в събитията.У нас Народното събрание откри изложба в северното фоайе, озаглавена \"Ние помним\", в памет на жертвите. Тя е в рамките на световната кампания #WeRemember. Експозицията е организирана групата за приятелство между България и Израел в 44-ото НС и посолството на Израел в София.Днес председателят на Градския съвет на БСП - София Калоян Паргов и проф. Ваня Добрева, заместник-председател на Градския съвет на БСП - София, ще поднесат цветя в памет на жертвите на Холокоста и ще се поклонят пред всички, които са се борили за победата над фашизма от 12 ч. на паметника на Съветската армия.", "date": "2019.01.27", "title": "България и Холокоста: 10% смятат, че антисемитизмът е проблем у нас, 2% - че се е увеличил"}
{"url": "https://offnews.bg/tenis/gael-monfis-vseobshtiat-liubimetc-aboniran-za-finali-696311.html", "text": "Точно седем дни ни делят от старта на най-голямото спортно събитие в България за 2019 година – тенис шоуто Sofia Open. Световният елит на аристократичния спорт ще завладее България от 3 до 10 февруари.\"Арена Армеец\" е домакин на битките от най-силния и атрактивен турнир в света от категория АТР 250 за годината. В дните преди старта официалният сайт на надпреварата продължава рубриката \"Звездите на Sofia Open 2019\". Днес е ред на представянето на един от любимците на публиката по цял свят - Гаел Монфис.Няма да е грешка ако кажем, че Гаел Монфис е най-ексцентричният участник в четвъртото издание на турнира в София. 32-годишният французин има уникалната дарба да печели привържениците на своя страна без значение в коя точка на Планетата играе. Той излиза на корта с мисията не само да спечели, но и да забавлява – както себе си, така и публиката. И му се получава.Монфис влиза в професионалния тенис през 2004 г., когато е на 18. Година по-късно печели първата си титла на червените кортове в полския град Сопот. Първият голям пробив в тура осъществява през пролетта на 2008-а, когато достига до полуфиналите на домашния му турнир от Големия шлем – „Ролан Гарос“.Мнозина го определят за бъдещ №1 и вероятно щяха да познаят, ако не бяха множеството травми, с които впоследствие се сблъска французинът. Притежател е на 7 АТР титли, последните шест от които спечели на твърди кортове.Французинът има изиграни общо 28 финала в тура, в това число и три от веригата „Мастърс 1000“. Върховото му класиране в световната ранглиста е №6 от есента на 2006 г., когато игра полуфинал на US Open.Характерни за стила му на игра са плонжовете, които използва на всякакви кортове. Определян е за един от най-добрите в света, когато става въпрос за игра от основната линия. Самият Рафаел Надал споделя, че никога не виждал по-атлетичен тенисист от Монфис.Французинът е дете на света. Баща му Руфен е родом от о-в Гваделупа, а майка му – Силвет, от о-в Мартиника. Прякорът му е „Ла Монф“. За свой идол определя американската легенда Артър Аш. Парижанинът е страстен привърженик на баскетбола. Симпатизира на Детройт пистънс. Любимият му играч пък е Кармело Антъни. Известен е и със страстта си към брейк танците.", "date": "2019.01.27", "title": "Гаел Монфис – всеобщият любимец, абониран за финали"}
{"url": "https://offnews.bg/futbol/tcska-zapochva-pregovori-za-afrikanetc-696302.html", "text": "ЦСКА обмисля да започне преговори за закупуването на крилото Жоржиньо. Националът на Гвинея Бисау играе на \"Армията\" под наем от френския Сент Етиен.В договора между двата клуба няма опция за постоянен трансфер, което значи, че офанзивния футболист ще трябва да се завърне на \"Жофроа Гишар\" след края на сезона.Треньорът на \"червените\" Нестор ел Маестро е много доволен от Жоржиньо и е поискал от ръководството да му го осигури за по-дълъг период от време.В ЦСКА са на мнение, че крилото трудно ще се пребори за титулярно място в Сент Етиен и поради тази причина ще се опитат да ги убедят да им го продадат.\"Червените\" смятат да предложат на френския клуб приличен процент при следващ трансфер на африканеца.", "date": "2019.01.27", "title": "ЦСКА започва преговори за африканец"}
{"url": "https://offnews.bg/knigi/bibliotekarite-koito-ni-iznenadvat-s-ostroumieto-si-696281.html", "text": "Това е Дина: доброволец в библиотека. Децата със затруднения в четенето ѝ четат на глас, без да се притесняват, че ще им се скара или гледа осъдително заради грешките, които допускат.Входът към секции с детски книги:Срам ви е да кажете, че имате нужда от помощта на книгите в области като лична хигиена, промени в тялото, секс, развод, наркотици, алкохол, депресия, хранителни разстройства, насилие?Библиотека дискретно е указала точно на кои лавици може да намерите литература по всяка от тези тежки теми, без да ви се налага да питате.\"Сляпа среща\" събира принц Хари и съпругата му Меган. А защо да не ви разкрие очарованието на книга? Ето начина на библиотекар да каже на читателите: \"Изненадайте се. Може да ви хареса. Не пренебрегвайте книга заради корицата - ами ако се окаже пленителна?\".Колко пари спестихте, когато четохте книги, взети от библиотека, а не си ги купихте? От библиотека решиха да го сметнат вместо вас. Показват както сумата на последните заети книги, така и натрупаната за годината.Истински кошер с пчели! Ето това могат да видят децата в една библиотека, а ако решат - могат и да почетат за тях. А за пчелите има тунел, който им позволява да излязат навън и да се върнат в кошера в детската секция.\"Шшшшт!\" По-тихо, моля!\" Подобни реплики могат да бъдат не по-малко неприятен и разсейващ дразнител от самите шушукащи си в библиотеката хора, нали? Ето как училищна библиотека решава проблема. Когато шумът започва да става или вече е твърде силен, цветът се променя от зелен на оранжев и червен.Още един пазител на тишината - ако ви се налага да говорите по телефона, може да се вмъкнете в тази кабинка.Обичате пъзелите? По-забавно е да ги редите в компания, а и не е необходимо да ги купувате. Ето как: библиотека си кът за редящите пъзели и кани всеки желаещ да се присъедини.Чудите се как да се предпазите от фалшиви новини? И тук на помощ идва библиотекари се притичват на помощ. Не вярвайте на всичко, което четете! Проверете сайта! Проверете автора, а ако няма такъв, замислете се защо - може материалът да не е авторски, а преводен, но може и да е неверен! Заглавието и/или снимката съответстват ли на текста? Проверете фактите в специализирани сайтове като Snopes, Politico и Politfact - това са само част от съветите им.Любопитни сте кои книги са били или са забранени в различни страни? Чудите се защо им е наложена цензура? Библиотека е решила да задоволи и това любопитство, като е опаковала, надписала и поставила на специално място тези заглавия.Лаптопът ви тежи? Няма нужда да го взимате - тази библиотека ще ви даде един назаем.А може и да послушате музика:Имате толкова за четене, за да се подготвите за изпит, че просто няма как да си тръгнете, макар да имате остра нужда от почивка? Е, добре - може да поспите и в библиотеката. Легнете тук:В списъка на  има и една българска снимка - ето я плажната библиотека в курорта Албена:", "date": "2019.01.27", "title": "Библиотекарите, които ни изненадват с остроумието си"}
{"url": "https://offnews.bg/sviat/kanadskiat-premier-uvolni-poslanika-v-kitaj-zaradi-komentar-696306.html", "text": "Министър-председателят на Канада Джъстин Трюдо уволни посланика на страната в Китай заради коментар.Джон Маккалъм разкритикува правителството на Трюдо след ареста на финансовия директор на китайската компания Huawei в Канада по искане за екстрадиция в САЩ, съобщава Reuters.Според отстранения от служба дипломат задържаната Мън Вахджоу може да представи много силни аргументи срещу искането за екстрадиция.Опозиционните депутати и бивши посланици обвиниха 58-годишния Маккалъм - политик, икономист, университетски професор и посланик в Китай от 2017 г. - в неприемлива политическа намеса в случая, който сериозно навреди на отношенията между Канада и Китай.Мън е дъщеря на основателя на Huawei. Тя бе задържана миналия месец във Ванкувър поради предполагаеми нарушения на американските санкции срещу Иран.В отговор Китай задържа двама канадски граждани заради действия срещу национална сигурност. По-късно китайски съд осъди на смърт канадец, задържан за контрабанда на наркотици.", "date": "2019.01.27", "title": "Канадският премиер уволни посланика в Китай заради коментар"}
{"url": "https://offnews.bg/politika/dvajsetina-podkrepiha-maduro-pred-posolstvoto-na-venetcuela-v-sofia-696328.html", "text": "Около 20 души се събраха днес пред посолството на Венецуела в София на демонстрация под надслов \"Акция - солидарност с Венецуела и президента Мадуро\".Поддръжниците на Мадуро у нас са организирали акцията си във Facebook.Пред посолството на Венецуела в София те издигнаха транспаранти с надписи: \"САЩ, долу ръцете от Венецуела\" и \"Солидарност с Мадуро\".Поддръжниците на Мадуро в България са категорични, че \"от 23 януари 2019 година в столицата Каракас протича опит за преврат, организиран от дясната опозиция. Целта е да се премахне законно избрания от народа на Венецуела през 2018 година президент Николас Мадуро и неговото правителство.\"Организаторите на акцията са на мнение, че Венецуела е поела \"по революционен път\", а това означавало: На 25 януари и председателят на Съюза на комунистите в България Павел Иванов изпрати до посолството на Венецуела позиция, в която се казва: ", "date": "2019.01.27", "title": "Двайсетина подкрепиха Мадуро пред посолството на Венецуела в София"}
{"url": "https://offnews.bg/futbol/levski-zadarzha-s-novi-dogovori-dvama-asove-696303.html", "text": "Отборът на Левски ще се опита да задържи Милош Цветкович и Жерсон Кабрал, чиито договори изтичат в края на сезона. Според „Меридиан мач” новите силни фигури в клуба - треньорът Георги Дерменджиев и директорът Павел Колев, са решили да предложат нови контракти на двамата.Лошото е, че предишното ръководство в лицето на Красимир Иванов забави много преговорите и реално и Цветкович, и Кабрал вече могат да разговарят с всеки един клуб. Очаква се до края на идната седмица Левски да направи конкретно предложение към двамата и ако то устройва футболистите, споразуменията да се подновят.Не така стоят нещата със защитника Давид Яблонски. Дерменджиев и Колев все още не са сигурни, че искат да задържат бранителя и ще умуват по въпроса следващите седмици.Почти на 100% е сигурно, че друг с изтичащ контракт - Антони Белмонт, ще си тръгне като свободен агент в края на сезона. Новият договор на Габриел Обертан обърка много нещата на „Герена\", защото французинът получи огромна за родните стандарти заплата, а това предизвика напрежение в съблекалнята и претенции на останалите за по-високи месечни възнаграждения.", "date": "2019.01.27", "title": "Левски задържа с нови договори двама асове"}
{"url": "https://offnews.bg/obshtestvo/snegat-spira-temperaturite-stigat-9-gradusa-696268.html", "text": "До сутринта преваляванията в цялата страна ще спрат, а северозападният вятър ще отслабне.Минималните температури ще са от минус 7-8° - на места из високите полета на Западна България - до 3-4°, колкото ще сочат термометрите в крайните югоизточни райони. Максималните температури ще са между 4° и 9°.Облачността над Западна и Централна България ще се разкъса и намалее до предимно слънчево. В източните райони ще се задържи значителна. Сутринта на места в котловините и по поречията ще има мъгли. Вятърът ще се ориентира от юг и ще е предимно слаб.Над планините облачността от запад ще намалява и след обяд над повечето масиви ще е предимно слънчево. Ще духа умерен западен вятър, който до края на деня ще се ориентира от югозапад. Максимална температура на височина 1200 метра – около 4°, на 2000 метра – около минус 2°.Над Черноморието облачността ще е значителна, но само на отделни места в южните райони сутринта все още ще има превалявания. Към края на деня облачността ще се разкъса. Вятърът ще е до умерен от северозапад, в следобедните часове ще отслабне и ще се ориентира от юг. Максимални температури - от 4° до 7°. Температурата на морската вода е 6-7°. Вълнението на морето най-често ще бъде 2 бала.", "date": "2019.01.27", "title": "Снегът спира, температурите стигат 9 градуса"}
{"url": "https://offnews.bg/sviat/atentat-sreshtu-tcarkva-vav-filipinite-20-ubiti-desetki-raneni-696307.html", "text": "Две бомби, избухнали в римокатолическа катедрала в южната част на Филипините, убиха най-малко 20 души и раниха десетки на неделна литургия, съобщи Би Би Си.Загинали са петима войници и 15 мирни граждани. По-рано беше съобщено, че са загинали 27 души, но полицията обясни, че някои от телата са били преброени два пъти.БТА посочва, че са ранени най-малко 14 войници, двама полицаи и 65 мирни граждани.Първата експлозия станала в църква на остров Холо, където действат ислямски бойци. Когато войници пристигнали на мястото, било задействано второ взривно устройство на паркинга.Сред жертвите има и цивилни, и военни. На снимки в социалните мрежи се виждат отломки и тела, лежащи на улицата пред катедралата, срещу която са извършвани нападения и в миналото.\"Наредих на нашите войски да повишат нивото на тревога, да обезопасят всички религиозни обекти и обществени места и да приложат мерки за безопасност, за да предотвратят враждебни планове\", каза в комюнике министърът на националната отбрана Делфин Лорензана.Нападението става дни след като областта гласува за по-голяма автономия в референдум.На острова действат екстремисти от групировката Абу Саяф. Тя е в черните списъци на САЩ и на Филипините с терористични организации, заради извършените от нея бомбени атентати, отвличания и обезглавявания.Никой не е поел отговорност за нападението. ", "date": "2019.01.27", "title": "Атентат срещу църква във Филипините: 20 убити, десетки ранени"}
{"url": "https://offnews.bg/112/mladezhi-povrediha-30-koli-v-sofia-696304.html", "text": "Двама души задържани за повреждането на 30 автомобила в ж.к. \"Младост 2\" в София, съобщи МВР тази сутрин.Те изпочупили чистачки и странични огледала.Сигналът за случилото се е подаден призори, около 5:10 ч.Двамата са 19-годишни.Работата на полицията по установяването на други участници в проявата продължава.", "date": "2019.01.27", "title": "Младежи повредиха 30 коли в София"}
{"url": "https://offnews.bg/sviat/cherveni-shalove-sreshtu-zhalti-zhiletki-demonstranti-ot-novo-dvizhen-696288.html", "text": "Ново протестно движение излиза днес по улиците на Париж, за да се противопостави на насилието, с което са съпроводени демонстрациите на .Хиляди демонстранти, известни като  (или , ще маршируват по улиците на френската столица днес, за да призоват да се сложи край на насилието на протестите на , пише RFI. Полицията се подготвя за реакция при сблъсъци между представители на двете протестни движения.Разтревожени от снимки на хора, нападнати от протестиращи по време на първите им демонстрации през ноември 2018 г. Джон Кристоф Вернер решил да предприеме нещо. На 26 ноември създал от дома си в департамента Воклюз, Югоизточна Франция, страница във Фейсбук.Днес Чима над 21 хил. последователи, повече от които приемат, че пречат на нормалния всекидневен живот. \"Хората са уморени от блокади по пътищата. Това е лошо за бизнеса, а понякога спира и децата от училище\", обяснява говорител на Алекс Брун пред RFI.Блокирането на пътища е обичайна практика на . 10 души бяха убити от началото на демонстрациите им, повечето от които при инциденти на или близо до блокирани пътища.е движение на аполитични граждани, уверява Брун.бързо се разпространи в страната и пусна корени в Бордо, Бретан, Лиони много други малки градове във Франция. Ръководството му обаче се раздели.Лоронт Сюлие се обяви за говорител на отцепила се група от и в началото на януари събра привърженици чрез Фейсбук, които да се включат в марш в подкрепа на президента Еманюел Макрон, чиято оставка искат Това провокира гнева на и някои от осъдиха Сюлие заради подкрепата му за Макрон. Членове на правителството на Макрон обаче побързаха да приветстват фракцията на Сюлие за организирания марш в подкрепа на Френската република. Главният от тях беше министърът на образованието Жан-Мишел Бланке, който на 16 януари заяви пред парламента: \"Има нужда да се покаже, че националният дух е жив\" по повод .Заради опасенията за възможни сблъсъци между ичленове на управляващата партия, основана от Макрон, La République En Marche! (REM) заявиха, че няма да се включат в неделния марш.Десетки хиляди души са заявили участие в него, но основателите на движението призовават последователите си да не се включват.\"Смятаме, че дебатът, иницииран от президента Макрон, е най-добрият начин да разрешим проблемите, предизвикани от , а не конфронтацията с тях на улицата\", казва Брун.", "date": "2019.01.27", "title": "Червени шалове срещу жълти жилетки: демонстранти от ново движение излизат по улиците на Париж"}
{"url": "https://offnews.bg/bojni/amerikanetc-nokautira-emelianenko-za-35-sekundi-696305.html", "text": "Легендарният руски боец Фьодор Емеляненко, наричан Императора, беше нокаутиран само за 35 секунди във финала в тежка категория на Bellator 214 в Ингълууд.Легендата на смесените бойни изкуства беше победен от американеца Райън Бейдър. Това може да се окаже и последен мач в кариерата на Емеляненко, докато Бейдър, който е първенец в лека-тежка категория, вече е първият двоен шампион в Bellator.Двубоят между 42-годишния Емеляненко и седем години по-младия му съперник беше очакван с огромен интерес, но не оправда очакванията.Американецът излезе като фаворит в клетката. Перфектно пласиран ляв прав бе това, което донесе успеха на Бейдър за рекордно кратко време. В последствие американецът довърши работата си на земята.Два дни преди срещата се появи слух, че Емеляненко има здравословни проблеми, но руснакът ги опроверга и в крайна сметка излезе да се бие, но не оказа съпротива.", "date": "2019.01.27", "title": "Американец нокаутира Емеляненко за 35 секунди"}
{"url": "https://offnews.bg/zimni/shtefan-kraft-s-treta-poredna-pobeda-696309.html", "text": "Щефан Крафт постигна трета поредна победа в Световната купа по ски скокове, след като спечели рано тази сутрин състезанието в Сапоро (Япония).Австриецът постигна 248.2 точки и завърши с десет пред втория Тими Зайц от Словения. Третото място остана за лидера в генералното класиране Рьою Кобаяши (236.6), който не успя да триумфира пред родна публика във второ поредно състезание.Челната петица допълват Пьотр Жила от Полша и Халвор Егнер Гранеруд от Норвегия. Начело в генералното класиране остава Кобаяши с 1233 точки, следван от Крафт със 781 и Камил Стох (Полша) със 744. Българинът Владимир Зографски е на 27-о място със 117 точки, като днес също не участва.", "date": "2019.01.27", "title": "Щефан Крафт с трета поредна победа"}
{"url": "https://offnews.bg/sviat/naj-tezhkata-ekologichna-katastrofa-v-brazilia-50-sa-zhertvite-na-sru-696298.html", "text": "Най-малко 200 души са в неизвестност, а 50 са потвърдените жертви в най-тежката екологична катастрофа в най-новата история на Бразилия.В петък в щата Минас Жерайс се срути стена на хвостохранилище - част от съоръжение, поддържано от една от най-големите минни компании в света - Vale S.A. Това предизвика вълна от свличащи се скални отпадъци от желязната руда. Инцидентът станал докато голяма част от работниците в желязната мина, към която е хвостохранилището, обядвали.Много хора са били блокирани в района от потоците от отпадъчни материали.Частично засегнато е и селище до град Брумадиньо, в което населението бе предупредено да напусне ниско разположените части.Тече спасителна операция.Бедствието идва 3 г. след като при подобно срутване на стената при рудник “Фундао“ край град Мариана, пак в щата Минас Жерайс, съсобственост на същата компания, загинаха 19 души.", "date": "2019.01.27", "title": "Най-тежката екологична катастрофа в Бразилия: 50 са жертвите на срутената стена, 200 се издирват"}
