{"url": "https://offnews.bg/politika/radev-e-prisastval-na-kletvata-na-erdogan-ot-imeto-na-balgarskia-narod-684300.html", "text": "Държавният глава Румен Радев е на турския президент Ердоган в понеделник от името на българския народ. Това става ясно от съобщение на прессекретариата на Радев след днешната му среща с Реджеп Тайип Ердоган в Брюксел. - гласи дословно прессъобщението от “Дондуков” 2.Турция е важен съсед, партньор и съюзник на България и за нашите двустранни отношения е важно да не оставяме нерешени въпроси между нас, заяви днес Радев при разговора си с Ердоган в рамките на срещата на върха на НАТО в Брюксел.Българският държавен глава припомни, че е ред на нашата съседка Турция да определи дата и да бъде домакин за провеждането на заседание на двустранната междуправителствена комисия по нерешените имуществени и социални въпроси, сред които е и въпросът за предоставянето на компенсации за имотите на тракийските бежанци.България е готова да подпомогне финансово дейността на духовенството на конституционно признатите религиозни общности у нас, каза Радев.Държавният глава благодари на своя колега за оказаната от Турция подкрепа на страната ни за изплащане на заплатите на мюсюлманските духовници през годините, когато България не е имала такава възможност.Радев запозна Ердоган с внесения в Народното събрание законопроект за промени в Закона за вероизповеданията.„От самото си встъпване в длъжност настоявам да има такъв закон и се надявам по време на дебатите в Народното събрание да бъде намерено най-доброто решение, което да насърчи интеграцията на различните религиозни общности в българското общество. Това включва и отделянето на финансови средства от страна на българската държава за техните потребности“, заяви Румен Радев.Залогът за нашите добри отношения е уважението към вътрешнополитическия процес, касаещ дейността на партиите и изборния процес, уточни още той.Двамата президенти бяха единодушни, че отчетените над 5.5 млрд. долара търговски обмен за 2017 г. не отговарят на възможностите на двете държави.Според президента Ердоган достигането на 10 млрд. долара е реална възможност и изисква общи усилия в тази насока.„Естественото продължение на газопровода „Турски поток“ е през България и двете правителства трябва да работят в конструктивен дух за това“, призова още Радев.", "date": "2018.07.12", "title": "Радев е присъствал на клетвата на Ердоган от името на българския народ"}
{"url": "https://offnews.bg/zvezdi/kajli-dzhenar-e-na-pat-da-se-prevarne-v-naj-mladata-miliarderka-684269.html", "text": "Реалити звездата Кайли Дженър е на път да се превърне в най-младата милиардерка.Според Forbes 20-годишната американка притежава 900 млн. долара, с което се нарежда на 27-мо място сред най-богатите жени в света.В САЩ малката Дженър не може да пие легално алкохол, но пък има козметична компания, благодарение на която е натрупала богатството си за по-малко от 3 години. Тя украсява корицата на Forbes за август, а в статията в списанието се твърди, че Кайли Дженър сама е натрупала състоянието си. Това се превърна в повод за критики, защото макар и със собствена компания, младата дама е наследница на много богата фамилия, а сестра и - Ким Кардашиян, притежава 350 млн. долара.Освен бизнесдама и реалити звезда, Кайли Дженър отскоро е и майка на дъщеричка.", "date": "2018.07.12", "title": "Кайли Дженър е на път да се превърне в най-младата милиардерка"}
{"url": "https://offnews.bg/obshtestvo/opozitciata-v-sos-provali-gerb-v-slatina-da-chakat-bagerite-684257.html", "text": "Четвърти опит направи Столичният общински съвет да реши проблема с предвидения за строеж частен терен в столичния район \"Слатина\", на който има изградени детска площадка и градинка и инвеститорските намерения водят до бурни протести сред жителите на района от години. Съветници от БСП, Група 5 и РБ бламираха решението СО да замени два имота - в \"Оборище\" и \"Лозенец\", срещу парцела в \"Слатина\". \"Общински съветници от БСП, Група 5 и РБ постъпиха безотговорно с гражданите на \"Слатина\". Лесно е да подклаждаш протести и да участваш в тях, а когато трябва да се намери решение на проблема, да гласуваш против или да закъснееш за заседанието на СОС\", коментира председателят на Столичния общински съвет Елен Герджиков. По думите му на председателски съвет лидерите на групите в СОС са се разбрали да подкрепят решението, но са се отметнали при гласуването в зала или изобщо не са участвали във вота.Няма да има пети опит да се заменя имотът, нямаме друго решение за момента, заяви Герджиков.Столичният кмет Йорданка Фандъкова поиска съветниците, гласували \"против\", да предложат решение, което да удовлетвори исканията на жителите на квартала. Тя припомни, че инвеститорът има законно право да строи на терена си, което е доказал и в съда. Теренът с детската площадка и градинката е собственост на \"Агора - Ин\" ЕООД на арх. Венцислав Дучев. Предвиденото застрояване е четириетажна сграда с трафопост, без зелени площи, още от 2000 г. Със заповеди на кмета на района през 2004 г. и на главния архитект през 2007 г. застрояването е потвърдено. Устройствената зона в района е за високоетажно жилищно строителство - до 26 м. със задължително подземно ниво паркинг. През 2011 г. Дучев получава разрешение за строеж и започва подготовка на терена. От тогава датират и протестите. През годините недоволните спираха багери с телата си, три коли бяха подпалени в квартала. Протестиращи, охрана и собственик се обвиняваха взаимно в незаконни действия. След като получи имота в Слатина СО трябваше да го обяви за публична общинска собственост и главният архитект на София да промени служебно ПУП като определи терена за озеленяване. Предложението за замените е подкрепено от три комисии към СОС - по финанси и бюджет, по икономика и собственост и по архитектура - на трите заседания има общо 1 глас против и 3-ма въздържали се. След като в СОС днес обаче не събра изискваното за размяната на даренията квалифицирано мнозинство, в \"Слатина\" се очаква нов епизод от сагата \"граждани срещу багери\". ", "date": "2018.07.12", "title": "Опозицията в СОС провали ГЕРБ, в 'Слатина' да чакат багерите"}
{"url": "https://offnews.bg/kultura/umiraj-trudno-na-30-10-fakta-za-filma-koito-veroiatno-ne-znaehte-684262.html", "text": "Днес се навършват 30 години, откакто култовият екшън \"Умирай трудно\" е показан на голям екран.На 12 юли 1988 г. на прожекция в Лос Анджелис филмът на Джон Мактиърнън е представен пред американски зрители, а 3 дни по-късно и пред останалия свят.Филмът не е просто класика, в която виждаме ченгето Джон Маклейн, изиграно от Брус Уилис. Той създава своеобразен шаблон за редица други екшъни, които гледахме с интерес през годините - \"Под обсада\", 1992, \"Скорост\", 1994, \"Скалата\", 1996, \"Еър Форс 1\", както и много, много други.Милиони хора израснаха с филма по книгата на Родърик Торп, но въпреки това все още има няколко малко известни факта, които дори запалените киномани не знаят. Вижте ги:1. Брус Уилис не е първият избор за ролята\"Умирай трудно\" е филмът, който изстрелва Брус Уилис сред звездите в киното. Преди да се спрат на него, продуцентите са обсъждали имената на Арнолд Шварценегер, Силвестър Сталоун, Ричард Гиър и Харисън Форд. 2. Продукцията струва 28 млн. долара, а от нея са спечелени колосалните за времето 140 млн. долараЗа ролята Брус Уилис получава 5 милиона долара - нечувана сума за това време.3. Франк Синатра отказва роля във филма\"Умирай трудно\" е вдъхновен от книгата на Троп - „Nothing Lasts Forever\". Тя пък е продължение на \"Детективът\" от 1966 г., която две години по-късно излиза на екран с участието на Франк Синатра. По договор, продуцентите са задължени да предложат ролята на Маклейн на Синатра, но той отказва.4. \"Умирай трудно\" е първият игрален филм на Алън РикманПреди това Рикман се появява само в телевизията, но когато го вижда, ръководителят на кастинга веднага му предлага ролята на злодея Ханс Грубер.5. Мечето, което Маклейн носи на децата си за Коледа, всъщност е на режисьора Джон МактиърнънТой го използва отново през 1990 г. в \"На лов за \"Червения октомври\".6. Във версията на филма, представена в Германия, терористите не са германциВ лентата се споменава, че са \"от Европа\".7. Уилис има проблеми със слуха след сцена от \"Умирай трудно\"За да изглежда по-реалистично, Мактиърнън използва извънредно силни звукови ефекти. По време на сцената, в която Маклейн убива терорист, стреляйки по него през маса, допълнителното озвучаване докарва на Уилис проблеми със слуха.8. Първоначално действието във филма се развива за 3 дниПървоначалният сценарий е предвиждал събитията в \"Умирай трудно\" да се развиват в рамките на три дни, но Мактиърнън е впечатлен от Шекспировия \"Сън в лятна нощ\", където историята се разгръща само за ден, и решава да промени и филма.9. Последната сцена с хеликоптер е снимана само за 2 часаПоследната сцена с хеликтоптер е заснета само за два часа, а една от най-големите каскади - тази със експлозията на хеликоптера, е заснета без цифрови ефекти и други. Тъй като се притеснява за хората, живеещи в района, Twentieth Century Fox дава на екипа само два часа да заснемат сцената.10. Падането на Маклейн в асаньорна шахта е било грешкаПървоначално каскадьорът е трябвало при падането да се захване за първия вентилационен изход, но той продължил да пада и се хванал за следващия. Но пък на Мактиърнън сцената и така му харесала и я запазил.", "date": "2018.07.12", "title": "'Умирай трудно' на 30: 10 факта за филма, които вероятно не знаехте"}
{"url": "https://offnews.bg/futbol/flanelki-na-ronaldo-se-prodavat-kato-topal-hliab-drugi-goriat-kato-fa-684267.html", "text": "Ювентус продава по една фланелка на Кристиано Роналдо на всяка минута след привличането на португалската суперзвезда. Бяло-черният екип с №7 предизвика сериозен интерес сред запалянковците на отбора, като в някои клубни магазини дори се извиха опашки.Средната цена на фланелката е 100 евро, а торинци разчитат да продадат повече от милион от екипите с името на Роналдо. Ювентус закупи португалеца от Реал Мадрид срещу 112 милиона евро, като сделката беше финализирана преди два дни.В Италия 33-годишният футболист ще получава нетна годишна заплата от 30 милиона евро. Очаква се и пищна церемония по посрещането на Роналдо, като новият стадион на Ювентус ще бъде тесен за всички желаещи да го посрещнат.За девет години в Реал португалецът съчетаваше две функции. Той наниза 311 гола в 292 мача в Ла Лига и поемаше върху себе си всички негативи за представянето на отбора.Иначе по традиция някои фенове бяха доста крайни, след като Кристиано напусна \"белия балет\". В сайтовете за видеосподеляне веднага се появиха клипове, в които привърженици на Реал горят фланелка на нападателя.", "date": "2018.07.12", "title": "Фланелки на Роналдо се продават като топъл хляб, други горят като факли (видео)"}
{"url": "https://offnews.bg/obshtestvo/sofijska-voda-pokaza-kak-kostenurki-nindzha-pochistvat-kanalizatcion-684248.html", "text": "\"Софийска вода\" демонстрира как се поддържа и почиства канализационната мрежа на София.Той посочи, че хората в София пият най-качествената вода в страната. По думите му това е благодарение на грижите, които \"Софийска вода\" полага за поддръжка на над 4000 км водопроводна мрежа и на над 1700 км канализация. Предстоят инвестиции за около 50 млн. лв., като 14 млн. лв. от тях ще бъдат за канализация:Директорът на дирекция \"Експлоатация и подръжка\" към \"Софийска вода\" Станислав Станев разказа пред журналисти, че по време на почистването на каналите са намирали цели кофи за смет, шкафове и дюшеци.Според него канализационната мрежа се е справила достойно при проливните дъждове:Той уточни още, че дружеството почиства всяка година около 10 % от дължината на цялата мрежа. Процесът по почистването на каналите е сложен и опасен. В канализационната мрежа има опасни газове, а тунелите са дълбоки около 7-8 м. От \"Софийска вода\" се похвалиха и с нова придобивка - каналопочистваща машина МАН на стойност 976 000 лв.", "date": "2018.07.12", "title": "'Софийска вода' показа как костенурки нинджа почистват канализационната мрежа (снимки)"}
{"url": "https://offnews.bg/offtopic/kulinarna-zagadka-v-biudzhetnata-komisia-684271.html", "text": "На необичайна находка се натъкна икономистът Петър Ганев от Института за пазарна икономика по време на заседание на парламентарната комисия по финанси, която днес обсъждаше повишаването на акциза за бездимните цигари.Той сподели във Фейсбук снимка на дъска, която се намира в залата, на гърба на която има написана готварска рецепта. \"Бюджетна комисия... извадили са дъска (кой знае защо), а това пише отзад и не се вижда от хората\", коментира той.На гърба на дъската пише: \"200 гр брашно, 1 пакетче суха мая, 100 мл топла вода, 1 ч.л. сол, 1 к.л. захар (в маята+водата), 4 с.л. олио (в брашното) за тестото. 3-4 глави лук, нарязан на лунички, бекон- задушават се + червен и черен пипер на вкус. 2 яйца, 100 мл течна сметана + настърган кашкавал. Пече се на 220 градуса при предварително загрята фурна около 35-40 минути\".Какво ли са готвили депутатите, се питат потребителите във Фейсбук. ", "date": "2018.07.12", "title": "Кулинарна загадка в бюджетната комисия"}
{"url": "https://offnews.bg/politika/uvelichenieto-na-aktciza-na-nagrevaemite-tcigari-mina-prez-biudzhetnat-684270.html", "text": "Законопроектът, който предвижда налагане на акциз на бездимните цигари, равен на акциза на конвенционалните, мина днес през Комисията по бюджет и финанси в НС.Председателката на комисията Менда Стоянова заяви, че между първо и второ четене в пленарна зала ще направят предложение за промяна в размера на акцизната ставка за бездимните цигари. Тя ще стане 233 лв. на килограм тютюн. Това означава, че облагането на нагреваемите изделия ще достигне 40% от това на обикновените цигари.По време на обсъждането депутатът от БСП Румен Гечев твърдо се обяви против промените. Той заяви, че е задължително да се обърне внимание на здравето, преди да се реши да се увеличи акцизът на бездимните цигари.Според него не е редно да се облагат с по-висок акциз стоки, които са по-малко вредни за здравето. Гечев припомни още, че Европейската комисия е поръчала изследване във връзка с нагреваемите цигари. Менда Стоянова похвали \"пледоарията\" на депутата от БСП и изрази надежда, че изледването на ЕК няма да бъде финансирано от големите тютюнопроизводители.Критично за законопроекта се изказа и Георги Търновалийски - народен представител от БСП.Той заяви, че липсва анализ и оценка на последващото въздействие от увеличението на акциза:Йордан Апостолов от НФСБ се обяви \"за\" акцизът на нагревамите цигари да бъде равен с този на конвенционалните, защото всички форми на тютюн са вредни.От Националната пациентска организация заявиха, че бездимните тютюневи изделия трябва да са с по-нисък акциз, тъй като са по-малко опасни за здравето на човека. Александър Иванов от ГЕРБ обясни, че недоумява как пациентската организация защитава едни тютюневи изделия спрямо други. Срешу повишаването на акциза се изказаха още от “Бритиш Американ Табако” и \"Филип Морис\".На  икономистът Петър Ганев от Института за пазарна икономика по време на заседанието на парламентарната комисия.Той сподели във Фейсбук снимка на дъска, която се намира в залата, на гърба на която има написана готварска рецепта.", "date": "2018.07.12", "title": "Увеличението на акциза на нагреваемите цигари мина през бюджетната комисия"}
{"url": "https://offnews.bg/koloezdene/daniel-martin-specheli-shestia-etap-van-avermet-zapazi-zhaltata-flane-684292.html", "text": "Състезаващият се за \"UAE Team Emirates\" Даниел Мартин спечели шестия етап от колоездачната обиколка на Франция - между Брест и Мюр дьо Бретан с дължина от 181 километра.Ирландецът измина най-бързо разстоянието за 4 часа, 13 минути и 43 секунди. Втори с изоставане от една секунда финишира фреанцузинът Пиер-Роже Латур (AG2R La Mondiale). Tрети остана испанският ветеран Алехандро Валверде с пасив от три секунди.Днешният етап предложи три изкачвания от трета категория и едно от четвърта, което след вчерашния сравнително труден етап определено затрудни колоездачите. Това бе най-видно в края на етапа при изкачването на Мюр де Британ, когато настъпиха и първите сериозни разкъсвания в основната група. Преди това на няколко пъти имаше атаки от отделни състезатели, но в крайна сметка те не доведоха до нищо сериозно.При навлизане в решителните километри, които бяха финална обиколка от 19 км около Мур дю Бретан водещите отбори хванаха бегълците. Това позволи на Том Скуинш (Trek–Segafredo) да премине пръв през изкачването от трета категория, с което взе две точки и си гарантира фланелката за най-добър катерач. В бонус спринта пък втори премина Герант Томас, взимайки две секунди за класирането.Том Дюмулен (Team Sunweb) имаше спукана гума само 5 км преди финала и въпреки усилията на своите съотборници не успя да се върне в групата. Идентичен проблем имаше и Ромен Барде, но той се върна за малко в групата. В крайна сметка обаче французинът загуби време на финала.Лидерът в генералното класиране Грег ван Авермет от Белгия завърши на 12-а позиция и ще запази жълтата фланелка и за утрешния седми етап. Втори в класирането обаче излезе британецът Гераинт Томас, който изостава с 3 секунди от Ван Авермет.Трети в общото подреждане е американецът Тиджей ван Гардерен, който изостава с 5 секунди от Ван Авермет. Четирикратният победител в Тура Крис Фрум приключи 18-и днес и вече изостава на 1 минута и 2 секунди от лидера Ван Авермет.В утрешния седми етап колоездачите ще изминат 231 километра от Фужер до Шартр, като това ще бъде и най-дългият етап в турнира за Тура за тази година.", "date": "2018.07.12", "title": "Даниел Мартин спечели шестия етап, Ван Авермет запази жълтата фланелка (видео)"}
{"url": "https://offnews.bg/ikonomika/vitceto-simeonov-vs-domuschiev-1-0-za-bmf-684266.html", "text": "Арбитражният съд към Българската търговско-промишлена палата (БТПП) е прекратил производството по искането на компанията - собственик на Български морски флот за промяна на приватизационния договор от 2008 г., съобщиха от кабинета на вицепремиера Валери Симеонов.Компанията \"Кей Джи Маритайм Шипинг\" на братята Кирил и Георги Домусчиеви искаше са се предоговорят редица клаузи на контракта заради влошени условия на пазара на превозите по вода.Преди две години арбитражът към БТПП се произнесе в полза на Домусчиеви, но по личното настояване на вицето Симеонов  правителството задели 2.4 млн. лв., с които заведе ново дело във Върховния касационен съд. Магистратите върнаха решението в арбитража БТПП, който не потвърди собствената си позиция от 2016 г.По този начин, исканията на \"Кей Джи Маритайм Шипинг\" за промяна на приватизационния договор с Български морски форт са оставени без уважение и делото приключва окончателно в полза на държавата.Според Симеонов сега ще се наложи на Домусчиеви да платят неустойка от около 58 милиона лева.", "date": "2018.07.12", "title": "Вицето Симеонов vs Домусчиев - 1:0 за БМФ"}
{"url": "https://offnews.bg/politika/simeonov-dopuska-che-toj-i-angelkova-mozhe-da-napusnat-pravitelstvoto-684268.html", "text": "Да, всичко е възможно, абсолютно е възможно. И на единия, и на другия. И до моята, и до нейната.Така вицепремиерът Валери Симеонов отговори на въпрос на БНТ дали напрежението между него и министъра на туризма може да доведе до нечия оставка.Аз си изпълнявам моите ангажименти, а това, че някой се опитва да ме бойкотира, ще си остане за негова сметка, заяви вицепремиерът.Той твърди, че в туристическия бранш неговата дума се чува повече, отколкото думата на министър Ангелкова:\"Пълна подкрепа за закона за шума, пълна подкрепа за закона за устройство на територията, от туристическите организации. И само няколко, които обединяват няколко крупни играчи, назначени бизнесмени с дебели вратове, подкрепят Ангелкова. Ясен ли съм?\"Приятелски огънВалери Симеонов коментира и новината, че арбитражният съд към Българската търговско-промишлена палата е  - собственик на Български морски флот за промяна на приватизационния договор от 2008 г.Вече окончателно Арбитражния съд отхвърли искането на Български морски флот, собственост на братя Домусчиеви, за промяна на приватизационния договор, с което те щяха да си спестят през 2019 г. - десетата година от приватизацията, около 58 млн. лева. Сега няма да си ги спестят, каза по-рано днес в парламента вицепремиерът.А тази вечер пред БНТ съобщи за приятелски огън в коалицията \"Обединени патриоти\": Което обаче не означава, че битката е окончателно спечелена. Защото - ето новината - оказа се, че в понеделник, деня, в който е получено решението на арбитражния съд в КЗК, същия ден са внесени две предложения от народен представител от  \"Обединени патриоти\", с което да се освободят от тези задължения всички приватизатори. В тоя случай да се говори за чест и достойнство, някак не върви, заяви Валери Симеонов.", "date": "2018.07.12", "title": "Симеонов допуска, че той и Ангелкова може да напуснат правителството"}
{"url": "https://offnews.bg/sviat/nato-naj-posle-otvori-vrati-za-makedonia-a-rusia-se-izgavri-che-tlas-684293.html", "text": "Македонският премиер Зоран Заев и генералният секретар на НАТО Йенс Столтенберг подписаха днес документ за започване на преговори за членство на Република Македония в Северноатлантическия пакт.Според условията на подписания документ Македония ще може да стане пълноправен член на НАТО, чак когато влезе в сила договорът с Гърция за решаване на спора за името на западната ни съседка и преименуването й в Република Северна Македония.Македония участва активно в мисиите на алианса и допринесе за установяването на мир и сигурност в Афганистан. Днес НАТО демонстрира, че вратите към алианса остават отворени, заяви Йенс Столтенберг.Поканата стана възможна след успешно проведените преговори между Скопие и Атина за името на страната, но съществено значение за цялостния процес има и подписаният „Договор за приятелство, добросъседство и сътрудничество между Република България и Република Македония“, съобщиха от българското министерство на отбраната.Руските интриги не закъсняхаОчаквано руското външно министерство беше подразнено от новината.Коментарът на официална Москва е, че Македония е вкарана в НАТО насила.Подобни действия задълбочават разделението и повишават напрежението в Европа, твърдят от руското външно ведомство.Вкарването на Македония насила в НАТО само потвърждава, че политиката на \"отворени врати\" става самоцел и инструмент за придобиване на контрол над геополитическа територия, смятат руските власти.", "date": "2018.07.12", "title": "НАТО най-после отвори врати за Македония. А Русия се изгаври, че тласкат Скопие насила в пакта"}
{"url": "https://offnews.bg/sviat/iunker-zalita-predi-tarzhestvenata-vecheria-na-nato-v-briuksel-video-684294.html", "text": "Европейските лидери са се притекли на помощ на председателя на ЕК Жан-Клод Юнкер в сряда вечерта, тъй като той е залитал и е имало риск да падне на земята.Юнкер е загубил равновесие преди тържествената вечеря на НАТО в Брюксел миналата вечер.Наложило се е президентите на Финландия и Украйна, както и министър-председателят на Холандия да го хванат под ръка, за да не загуби равновесие. Миналия месец Жан-Клод Юнкер обясни пред медиите, че страда от ишиас и затова понякога има проблем с походката.Португалският премиер Антонио Коста днес заяви, че преди тържествената вечеря на НАТО в Брюксел Юнкер е имал болки в гърба.Говорител на Европейската комисия коментира днес пред Euronews, че \"не е уместно здравословни проблеми да се обсъждат публично\".", "date": "2018.07.12", "title": "Юнкер залита преди тържествената вечеря на НАТО в Брюксел (видео)"}
{"url": "https://offnews.bg/obshtestvo/originalat-na-konstitutciata-izlozhen-v-narodnoto-sabranie-snimki-684264.html", "text": "В Народното събрание е изложен оригиналът на Конституцията, приета от Седмото велико народно събрание на 12 юли 1991 г. Представена е и фотоизложба със знакови моменти от гласуването на основния закон. По този повод в парламента ще има е на отворените врати - 14 юли 2018 г., от 10.00 до 16.00 часа.Ескпозицията беше открита днес от председателят на парламента Цвета Караянчева. Тя подчерта, че приетата преди 27 години Конституция е осигурила демократичното развитие на България. В нея са заложени демократичните принципи на управление като разделение на властите, политически плурализъм, правата на личността и правото на собственост, посочи Цвета Караянчева. По думите й основният закон е станал символ на новия път, по който България тръгна – към изграждането на демократична и правова държава.Цвета Караянчева припомни, че дните на приемането на Конституцията са били свързани с противоречия, напрежение, разделение. Тя благодари на Държавна агенция „Архиви“, че е предоставила оригинала на Конституцията и посочи, че снимките от изложбата на фоторепортера Велислав Николов представят емоциите и вълненията, съпътстващи гласуването на основния закон на съвременна България.", "date": "2018.07.12", "title": "Оригиналът на Конституцията - изложен в Народното събрание (снимки)"}
{"url": "https://offnews.bg/politika/radev-razgovaria-s-tramp-snimka-684265.html", "text": "Държавният глава Румен Радев и президентът Доналд Тръмп разговаряха по време на дискусиите за бюджета на НАТО. По-рано днес стана ясно, че американският президент е настоял държавите членки на Алианса да отпуснат повече средства за отбрана. В рамките на срещата на върха на НАТО се проведе извънредно заседание по настояването на Тръмп и дори се появи слух, че американският президент е заплашил да изтегли САЩ от съюза. Привързаността на САЩ към НАТО е много силна, остава много силна. Имахме прекрасна среща, каза той на пресконференция непосредствено след разпространяването на слуха, че пред колегите си е заплашил с изтеглянето на САЩ, ако не бъдат изпълнени намеренията за повишаване на отбранителните разходи на държавите от пакта, коментира Тръмп след извънредната среща.По думите му съюзниците се съгласили да увеличат разходите си за отбрана с 33 млрд. долара или повече.Американският президент припомни, че само пет от общо 29 държави членки на Алианса спазват договореностите за отделяне на 2 % от брутния вътрешен продукт за отбрана. В сряда президентът Румен Радев коментира искането на Тръмп за увеличаване на разходите за отбрана до 4% от БВП. \"Това, което той прави, е добре и за нас като изграждане на отбранителни способности. Виждате с каква неохота в България се заделят средства за въоръжените сили“, обясни Радев и допълни, че на тази тема е свикал три заседания на Консултативния съвет за национална сигурност.", "date": "2018.07.12", "title": "Радев разговаря с Тръмп (снимка)"}
{"url": "https://offnews.bg/112/pak-intcident-s-belgijskite-skauti-spasiavat-17-godishen-poluchil-hi-684298.html", "text": "Тази вечер планински спасители се притекоха на помощ на 17-годишен белгийски скаут, получил хипертонична криза в Рила.Група от 27 души са се движили по маршрута от Рилския манастир до Рилските езера.При изкачването си на 900 метра над Рилския манастир един от скаутите е получил хипертонична криза.По информация на Нова телевизия, с момчето са останали само две момичета, а останалите членове на групата са продължили към Рилските езера.Планинските спасители от ПСС - Благоевград са оказали помощ на младежа на място и заедно са слезли от планината.Линейка е очаквала 17-годишния край село Елешница и го е откарала в болница.По информация на агенция Фокус това е същата група от белгийски скаути, които  на 8 срещу 9 юли в Рила.", "date": "2018.07.12", "title": "Пак инцидент с белгийските скаути: спасяват 17-годишен, получил хипертонична криза в Рила"}
{"url": "https://offnews.bg/politika/na-parvo-chetene-tishina-mezhdu-14-i-16-ch-i-ot-23-do-8-sutrinta-684228.html", "text": "Депутатите преха на първо четене промените в закона за шума, които предвижат 3 часа повече тишина през денонощието, които да важат и за жилищните сгради, и за курортите. Заложени са и по-строги санкции за нарушителите.Измененията бяха инициирани от вицепремиера Валери Симеонов, който за втора година лятото провежда \"акция тишина\" по българското Черноморие, а тази година - и в София.Именно тези промени бяха и една от темите, по които вицепремирът Валери Симеонов и министърът на туризма Николина Ангелкова имаха разногласия. Ангелкова смята, че курортите не трябва да бъдат включвани в новите правила. На подобно мнение са и от ГЕРБ.Промените в закона за шума бяха приети на първо четене със 127 гласа \"за\", 17 \"против\" и 10 \"въздържал се, от ГЕРБ обаче подчертаха, че законопроектът ще претърпи промени между двете четения, а срокът преди той да влезе в зала за окончателното му приемане беше удължен на максималния - 4 седмици.Законопроектът предвиждат забрани за озвучаването на открити площи в зони и територии, предназначени за жилищно строителство, както и в рекреационни зони, за времето между 14 и 16 ч и между 23 и 8 ч. В момента тази забрана важи между 23 и 7 ч. В новите часове не се допуска шум, в това число и за жилищни сгради, и дори за курортите. Това, че и в курортите трябва да се пази тишина, предизвика критики срещу проекта по време на дебата. Основните мотиви срещу предложението бяха, че така от столицата ще се решава какви да са правилата за шум в местата за почивка в цялата страна. От ГЕРБ защитават тезата, че кметовете трябва да решават в кои часове от денонощието може да е шумно и в кои да е тихо. По време на дебатите бяха изразени и притеснения, че туристите, които ходят в шумни курорти, го правят именно заради силната музика, а това може да ги изгони.\"Промените няма да намалят туристите по Черноморието, напротив те ще се увеличат. Вече години наред българските хотелиери изплащат на чуждите туроператори огромни суми компенсации от жалбите на чужденци, които са били подложени на шумов терор по нашите курорти\", коментира Симеонов пред журналисти.Изключение от часовете, в които трябва да се пази тишина, се прави за жп гари, автогари, летища, както и за системата за оповестяване на населението при бедствия. Търговските обекти, които се намират в жилищни сгради или в такива със смесено предназначение, пък няма да могат да работят и дори да зареждат стока.Министерския съвет пък ще има 6 месеца, за да изготви наредба, която посочва допустимите нива на шум, когато той е позволен. А на озвучителната техника ще трябва да се монтира коректор, който позволява по-силни нива на звук. През деня промени по отношение на контрола няма да има. През нощта контролът ще се извършва само от служители на МВР.Предвижда се увеличаване на размерите на глобите и имуществените санкции при нарушения \"с цел постигане на превенция и ефективна санкция спрямо лицата, които не спазват ограниченията и забраните в Закона за защита от шума в околната среда\" - предлага се минималните да се увеличат до 1000 лева, а максималните да достигат 20 000 лева.Промените предвиждат със съставянето на акта за установяване на административно нарушение да се изземат и задържат веществените доказателства, свързани с нарушението, а при издаването на наказателното постановление ще се отнемат в полза на държавата вещите, принадлежащи на нарушителя физическо лице, юридическо лице или едноличен търговец.", "date": "2018.07.12", "title": "На първо четене: Тишина между 14 и 16 ч и от 23 до 8 сутринта"}
{"url": "https://offnews.bg/sviat/puchdemon-mozhe-da-bade-ekstradiran-reshi-germanski-sad-684263.html", "text": "Съдът в германския град Шлезвиг постанови, че молбата за екстрадиция на бившия каталунски премиер Карлес Пучдемон в Испания на основание злоупотреба с обществени средства е допустима, предаде Ройтерс, цитирана от БТА.Съдът обаче отхвърли искането за екстрадиция на основания обвинението в организиране на бунт. За да бъде осъществена екстрадицията, се изисква одобрението на главния прокурор на провинция Шлезвиг-Холщайн, на територията на която се води процесът.Междувременно бившият каталунски премиер остава на свобода. Той беше пуснат под гаранция от 75 000 евро в началото на април, след като беше арестуван на 25 март. Испания поиска екстрадицията на Пучдемон заради ключовата му роля при породилия спорове референдум за независимостта на Каталуния миналия октомври. ", "date": "2018.07.12", "title": "Пучдемон може да бъде екстрадиран, реши германски съд"}
{"url": "https://offnews.bg/politika/evrozonata-mozhe-da-prieme-balgaria-v-chakalniata-sled-okolo-godina-684290.html", "text": " Министрите на страните от еврозоната обявиха днес готовност за приемането на България в т. нар. чакалня на общата валута след около година.В изявление на Съвета на ЕС по този повод се отбелязва, че оценката ще бъде извършена от Европейската централна банка.Изявлението е разпространено съвместно с Европейската комисия, българското министерство на финансите, Българската народна банка.Приветстваме намерението на българските власти да предприемат необходимите стъпки за присъединяване към механизма ЕРМ II, се посочва в текста. Допълва се, че нашата страна приема задължения в области на политиката, които са особено важни за плавния преход.Очаква се по отношение на банковия надзор нашата страна да изпрати искане за пристъпване към тясно сътрудничество с ЕЦБ по съществуващите процедури, както и да предприеме необходимата подготовка, включително оценка от ЕЦБ.Отбелязва се, че България ще насочи усилия към укрепването на институциите, устойчивостта на финансовия сектор, повишаване на ефективността на икономическите структури.ЕК и ЕЦБ ще наблюдават приложението на тези ангажименти и когато установят изпълнението им, ще бъде взето решение за присъединяване на нашата страна към чакалнята на еврото.Решението ще се основава на оценката на ЕЦБ, изготвена по правната рамка. Това означава България да се присъедини едновременно към чакалнята и към банковия съюз. Може да се очаква ЕЦБ да изготви оценката си в срок около година след получаването на официалното искане на България за задълбочено сътрудничество с банката. Това може да се възприема за началната дата на сътрудничеството и прилагането на последвалите препоръки.Призоваваме българските власти да приложат задълбочените реформи, залегнали в механизма за сътрудничество и проверка, заради важността им за стабилността и целостта на финансовата система, се посочва в изявлението. Занапред ще прилагаме сходни изисквания към държавите в ЕС, които искат да пристъпят в чакалнята на еврото, на основата на еднаквото отношение, пише още в текста.България вече покрива изискванията за членство в еврозонатаКандидатурата на България за присъединяване към чакалнята на еврозоната и към банковия съюз беше представена от финансовия министър Владислав Горанов.\"Очакваме от нашите партньори от еврозоната да заявят твърдо и да споделят нашето мнение, че България трябва да се присъедини едновременно към банковия съюз и към ERM. От нашите партньори очакваме ясен ангажимент, че ако последното условие, членството в банковия съюз бъде изпълнено, няма да има, по аналогия с Шенген, неформални и не по правилата аргументи, които да оставят в нас впечатлението, че сме третирани неадекватно и неравно с другите държави\", каза по-рано днес Горанов, цитиран от БНР.В същото време Ройтерс съобщи, позовавайки се на еврочиновници, че страната ни е поела ангажимента да засили банковия контрол в опит за ускорен прием на страната в чакалнята на еврозоната.България вече покрива изискванията за членство в еврозоната, сред които са инфлацията да не надвишава с 1,5% тази на 3-те държави членки с най-добри показатели, държавният дефицит да не е по-висок от 3% от БВП, а държавният дълг - повече от 60%.", "date": "2018.07.12", "title": "Еврозоната може да приеме България в чакалнята след около година"}
{"url": "https://offnews.bg/sviat/lideri-v-nato-se-sabraha-izvanredno-zaradi-ultimatum-na-tramp-684249.html", "text": "Лидерите на НАТО се събраха днес на непланирано спешно заседание в рамките на срещата на върха на НАТО в Брюксел, след като президентът на САЩ Доналд Тръмп отново поиска от съюзниците незабавно да увеличат военните разходи, съобщав АФП, цитирайки дипломатически източници.Според кулоарните слухове американският президент заплашил Вашингтон да напусне Алианса, ако не бъде прието настояването му за вдигане на 4 процента от БВП на разходите за отбрана в държавите членки на НАТО. В първия ден на срещата на върха на НАТО Тръмп  пред генералния секретар на НАТО Йенс Столтенберг, посочвайки, че САЩ плаща, за да защитава Европа, докато Германия прави бизнес с Русия. И днес Тръмп повтори искането си, настоявайки разходите за отбрана да достигнат 2% от БВП сега, вместо през 2024 г., както беше планирано на срещата в Уелс през 2014 г. Тръмп настоява разходите да достигнат до 4% от БВП.Пред АФП дипломатически източник е отказал да коментира дали Тръмп е заплашил да изтегли САЩ от Алианса. Пред Ройтерс обаче два източника от НАТО казали, че той не е отправял такава заплаха.На извънредното заседание, което се провежда в момента, Тръмп е разкритикувал Германия и канцлера Ангела Меркел, след като предния ден нарече Берлин „пленник на Русия“ заради сделката за газопровода „Северен поток 2“ и недостатъчните разходи за отбрана.Тръмп спомена няколко страни, особено Германия“, казал първия източник, като добавил, че имало „остър език с повтарящо се споменаване на Германия“ и дори нейни канцлер „наричайки я Ангела“.", "date": "2018.07.12", "title": "Лидери в НАТО се събраха извънредно заради ултиматум на Тръмп"}
{"url": "https://offnews.bg/futbol/chelsi-se-razdeli-s-antonio-konte-684289.html", "text": "Антонио Конте вече не е мениджър на Челси. Новината бе съобщена първо от \"Скай Италия\", след което бе потвърдена и от водещите издания във Великобритания.48-годишният специалист води \"сините\" от Лондон през последните два сезона, като в първия от тях спечели титлата в Англия, а във втория завоюва купата на страната, но Челси не успя да се класира за участие в Шампионската лига, завършвайки на пето място.Освен това Конте влезе в серия от скандали с част от играчите, мениджърите на други тимове и собственика Роман Абрамович. В близките часове се очаква Челси да назначи на овакантения пост бившия старши треньор на Наполи Маурицио Сари.\"Сините\" вече месеци наред напират за уважавания в цяла Италия специалист, който макар да е уволнен от позицията си при \"везувиани\", остава на договор при тях по силата на регулациите в Серия А и местния футбол.", "date": "2018.07.12", "title": "Челси се раздели с Антонио Конте"}
{"url": "https://offnews.bg/ikonomika/balgaria-stiaga-kontrola-nad-bankite-za-da-ni-pusnat-v-evrozonata-684246.html", "text": "България се е ангажирала да предприеме допълнителни мерки за укрепване на банковия си сектор в опит за ускорен прием на страната в чакалнята на еврозоната, твърди Ройтерс.Днес се очаква на срещата на финансовите министри от ЕС страната ни официално да представи кандидатурата си за влизане във валутния съюз. Според Ройтерс страната ни отдавна отговаря на номиналните критерии за приемане на общата европейска валута - левът е фиксиран към еврото, има ниска инфлация и здравословното състояние на публичните финанси. Но в същото време агенцията припомня, че България е най-бедната държава в ЕС и припомня проблемите в банковия сектор, свързани с краха на КТБ.Страната ни вече е изпратила писмо с конкретни действия за засилване на контрола над банковия сектор. Точните обещания не са ясни, но пред Ройтерс еврочиновници пожелали анонимност, обясняват, че писмото е стъпка в правилната посока.\"Получихме от българските власти писмо с ангажименти с оглед на твърдото намерение да се присъединят към ERM-2 и банковия съюз\", заяви във вторник говорител на Марио Сетено, шеф на Еврогрупата.Еврогрупата включва министрите на финансите на 19-те държави-членки на еврозоната, които също са членове на проекта за банков съюз, който има за цел да подобри финансовата стабилност на блока.Страните, които искат да се присъединят към еврозоната, не са задължени по закон да бъдат членове на банковия съюз, но властите на ЕС поискаха този ангажимент от България за да извлече повече гаранции от страната и да се опита да наложи модел за бъдещите членове.", "date": "2018.07.12", "title": "България стяга контрола над банките, за да ни пуснат в еврозоната"}
{"url": "https://offnews.bg/obshtestvo/pochetoha-pametta-na-poruchik-gencho-nedelchev-v-bozhitca-684244.html", "text": "Българският културно-информационен център „Босилеград“, сдружение „ГЛАС“ и Демократичен съюз на българите почетоха паметта на поручик Генчо Неделчев вчера в двора на черквата в с. Божица.В словото си пред паметника на поручик Генчо Неделчев, председателя на КИЦ „Босилеград“ Иван Николов каза:Надгробния паметник на поручик Генчо Неделчев е един от малкото оцелели до наши дни български войнишки паметници в Босилградско.Вчера в Босилеград приключиха кандидатстудентските изпити за български университети пред комисия, съставена от МОН, ДАБЧ и Генералното консулство в Ниш. Кандидат-судентският изпит се състоеше от решаване на тест с 40 въпроса по български език и литература и история. Общо 51 кандидат-студенти от Босилеград и българи от вътрешността на Сърбия се явиха на изпита. 12 души пък са кандидатствали по магистърски и докторски програми.Вчера бе и тържественото откриване на десетата „Детска олимпийска ваканция Босилеград 2018“, която се финансира по програмата „Българско сътрудничество за развитие“.Децата накратко демонстрираха придобитите си умения по време на заниманията си и декламираха стихове.", "date": "2018.07.12", "title": "Почетоха паметта на поручик Генчо Неделчев в Божица"}
{"url": "https://offnews.bg/obshtestvo/milka-hristova-triabva-da-zapazim-tramvaj-6-684251.html", "text": "Трябва да запазим трамвай № 6. Това каза заместник-председателят на Столичния общински съвет и съветник от БСП Милка Христова във връзка с решението дали линията на трамвай № 6 да бъде заменена с тролей по бул. \"Арсеналски\". „Има две групи граждани, които не са удовлетворени и не са доволни от същестуващата ситуация. Това са гражданите, живеещи по бул. „Скобелев“, които повече от 7-8 години са подложени на шум, който определено надвишава нормалните норми на възприемане. Другата група граждани, които не са доволни са тези в район „Лозенец“, на които беше спряно обслужването с трамвай № 6 и те определено имат големи трудности с придвижването в посока центъра\", каза тя.По думите й БСП - София счита, че запазването на трамай № 6 е вариантът, в който могат да бъдат решени проблемите и на гражданите по бул. „Скобелев“ и на гражданите от район \"Лозенец“. Христова поясни, че запазването на трамвая предполага трамваите от бул. „Скобелев“ да влязат под земята, да вървят по съществуващото трасе, като трамваи 1 и 7 завият надясно под бул. „Витоша“, а 6 продължи по стария тунел по „Арсеналски“.„Това означава, че няма да има надземно трасе по „Скобелев“ и ще бъде запазено обслужването на гражданите в район „Лозенец“ с трамвая. Вторият вариант, който се предлага е именно с премахването му и заменянето му с тролей, запазване на трамваите по бул. „Скобелев“, като само ги измества с 3,6 м. Не знам дали гражданите на „Скобелев“ са наясно с този факт, но не съм убедена, че изместването на трамвайно трасе с 3,6 м ще реши проблемите на живеещите там“, каза тя.По думите й друг аргумент за запазването на трамвая е, че той е самостоятелен в своето трасе и не се влияе от затрудненията в движението. „Той не е един от участниците в движението и в голяма степен може да гарантира спазването на графика. Тролеят за съжаление споделя пътното платно с останалите участници в движението и много пъти е зависим от различни видове задръствания, трафик, тапи и т.н.“, допълни заместник-председателят на Столичния общински съвет.", "date": "2018.07.12", "title": "Милка Христова: Трябва да запазим трамвай №6"}
{"url": "https://offnews.bg/obshtestvo/kupuvame-si-dnevna-i-noshtna-karta-za-transport-v-sofia-i-prez-telefon-684255.html", "text": "Дневна карта от 4 лева и нощна карта от 2 лева могат да си купуват столичани и гостите на столицата от днес чрез мобилно устройство. Всеки пътник, който иска да си закупи карта за всички линии за 1 ден или да пътува с нощните линии до 04:45 ч., трябва да се регистрира рез имейл на sofia.mpass.bg, съобщи ЦГМ. Как работи системата: 1. Регистрирате се на sofia.mpass.bg.2. Влизате в системата и виждате 2 опции за закупуване на избраната от Вас карта- чрез дебитна/кредитна карта. В случая няма значение коя е банката издател, както и не дължите никакви допълнителни такси. Заплащате единствено и само 4 лева за дневна карта или 2 лева за нощна (може да закупите и двете).- чрез мобилен оператор (в момента това е А1, но в срок от няколко седмици услугата ще се предлага и от останалите мобилни оператори). Отново заплащате само цената на избраната карта, а СМС-ът Ви се таксува по абонаментния план с оператора.3. Получавате защитен QR код, който е Вашата “карта“. Необходимо е да го сканирате на входа на метрото, за да влезнете на перона. За пътуване в наземния транспорт е необходимо да го покажете при проверка на контрольора или на кондуктора, който проверява валидността на картата.Можете да закупите картата непосредствено преди да влезете в метрото. Необходими са 45 секунди за валидиране. Не можете да се чекирате отново със същата карта, след като веднъж сте влезнали, в рамките на следващите 5 мин.Контрольорите виждат в реално време, кога сте закупили картата.При въвеждане на код за потвърждаване на телефонен номер, при 3 грешни въвеждания изпратеният код се инвалидира и е необходимо изпращането на нов код за потвърждение. ", "date": "2018.07.12", "title": "Купуваме си дневна и нощна карта за транспорт в София и през телефона"}
{"url": "https://offnews.bg/tenis/federer-ne-znam-kolko-vreme-shte-mi-otneme-da-preglatna-zagubata-684242.html", "text": "След като загуби от Кевин Андерсън и отпадна на 1/4-финалите от турнира от Големия шлем \"Уимбъдън\", швейцарската легенда Роджър Федерер сподели, че е дошъл момент по време на двубоя, в който вече не е можел да изненада съперника си.\"\", каза Федерер.Отпадането на Маестрото до някаква степен направи задачата на Рафаел Надал малко по-лесна. Вчера Матадора победи Хуан Мартин дел Потро със 7:5, 6:7(7), 4:6, 6:4, 6:4 и ще спори за място на финала с Новак Джокович.", "date": "2018.07.12", "title": "Федерер: Не знам колко време ще ми отнеме да преглътна загубата"}
{"url": "https://offnews.bg/futbol/zvezda-na-harvatia-s-naj-mnogo-machove-ot-vsichki-futbolisti-684253.html", "text": "Халфът на Барселона и хърватския национален отбор Иван Ракитич е с най-много изиграни мачове от всички футболисти през сезон 2017/2018. Снощи той беше на терена срещу Англия в своя двубой №70 през камапанията.С толкова е и Вилиан от Челси и Бразилия, но в неделя Ракитич ще оглави еднолично таци класация. Тогава е финалът на Мондиала. 30-годишният футболист на Барселона Иван Ракитич има 55 мача за каталунците, а останалите са за Хърватия.Партньорът му в средата на терена в националния Лука Модрич ще завърши сезона с 59 двубоя - 43 за Реал и 16 за Хърватия. Относно предстоящия финал, халфът на Реал Мадрид сподели, че Франция е най-силният отбор на световното първенство.\"Нашият тим притежава невероятен характер. Заслужено сме на финал, защото играхме по-добре през второто полувреме и в продълженията. Слава Богу, че не се стигна до дузпи\", коментира Модрич след успеха над Англия с 2:1.Финалът ще е още по-труден, защото срещу нас ще се изправи най-силният отбор на първенството. Златната топка? Изобщо не мисля за нея, в момента най-важното е какво ще направим във финала\", добави футболистът.", "date": "2018.07.12", "title": "Звезда на Хърватия с най-много мачове от всички футболисти"}
{"url": "https://offnews.bg/offtopic/vizhte-kak-zasedava-pravitelstvoto-na-harvatia-dnes-684254.html", "text": "След паметния полуфинал, на който Хърватия отстрани Англия от Мондиала в Русия с 2:1, цялата страна е в приповдигнато настроение.Правителството в Загреб също не прави изключение. Днес на заседанието на Министерския съвет всички министри бяха с фланелки на националния отбор на \"шахматистите\".Премиерът Андрей Пленкович облече тениска с №9, която в момента носи неговият адаш нападателят Андрей Крамарич. А какво ли ще е, ако спечелят и финала срещу Франция в неделя?NAPRIJED VATRENI!", "date": "2018.07.12", "title": "Вижте как заседава правителството на Хърватия днес"}
{"url": "https://offnews.bg/futbol/pochina-legendata-na-tcska-dimitar-marashliev-684258.html", "text": "На 70-годишна възраст почина една от най-големите легенди на ЦСКА Димитър Марашлиев, съобщи официалният сайт на \"червените\". Той облича червения екип за първи път през 1966 година и 10 години от футболната му кариера преминават на \"Армията\".За ЦСКА нападателят изиграва 244 срещи, в които отбелязва 73 гола. Като състезател на тима Димитър Марашлиев достига и до националния отбор, с който записва 8 двубоя и 3 попадения.С \"червените\" е 6-кратен шампион на България и четири пъти е носител на Купата на Съветската армия. Марашлиев е участник и в епичните сблъсъци от полуфинала за КЕШ между ЦСКА и \"Интер\" през 1967 година.Няколко години по-късно, през 1973-та, вкарва първия гол в срещата, в който армейците детронират действащия шампион в КЕШ - \"Аякс\". ЦСКА печели с 2:0 и се класира на 1/4-финал в надпреварата. С българския национален отбор взима участие на световното първенство през 1970 година в Мексико.Екипът на OFFNews.bg изказва своите съболезнования към близките на Димитър Марашлиев.", "date": "2018.07.12", "title": "Почина легендата на ЦСКА Димитър Марашлиев"}
{"url": "https://offnews.bg/futbol/razocharovanie-i-nadezhda-v-salzite-na-anglijskite-fenove-video-684245.html", "text": "Феновете на Англия винаги преживяват тежко всяко едно отпадане на тима от големи футболни форуми. Тъгата след драматичната загуба от Хърватия (1:2) на полуфиналите на световното първенство също бе изписана по лицата на привържениците, но този път тя бе смесена с надежда.По-голямата част от запалянковците дадоха положителна оценка на цялостното представяне на \"трите лъва\" и вярват, че в следващите години Англия ще става все по-силна.Легендата Гари Линекер също е на това мнение и написа след отпадането на британците, че футболистите на селекционера Гарет Саутгейт трябва да бъдат горди с постигнатото.\"Крайно разочаровани, но този млад отбор даде абсолютно всичко от себе си. Това беше огромна стъпка напред и те ще стават все по-добри в бъдеще.Те могат да си тръгнат с високо вдигнати глави, направиха страната ни горда. Също така, поздравление за успеха на Хърватия\", написа Линекер в официалния си профил в Туитър.Иначе на Острова демонстрираха завидно чувство за хумор. Още тази сутрин на гарата в Нотингам лъсна закачлив надпис по адрес на Саутгейт и компания, който гласи: \"Пристигането у дома се отменя. Очаква се да пристигне през 2022. Накарахте ни да се гордеем, Англия\".Сега \"трите лъва\" ще давят мъката заедно с Белгия. Двата тима ще спорят за почетното трето място на световното първенство в събота (14 юли) от 17:00 часа българско време.", "date": "2018.07.12", "title": "Разочарование и надежда в сълзите на английските фенове (видео)"}
{"url": "https://offnews.bg/kultura/samo-den-ni-deli-do-kontcerta-na-grupite-ot-otmenenia-wrong-fest-2018-684259.html", "text": "Повечето групи, които трябваше да свирят на първия ден на отменения Wrong Fest 2018, ще излязат на сцената на столичния клуб \"Терминал 1\". Концертът ще открие българската скейт пънк група Пираня, следвани от сърбите Iskaz, които успешно смесват хип-хоп с фънк, дъбстеп и рага-рок.Iskaz ще гостуват за първи път в България, а тази седмица издадоха най-новото си  Следващи на сцената ще излязат легендарните пънкари Atheist Rap, които по история и стил могат да бъдат определени като „сръбския Контрол“.Към полунощ на сцената следва нетърпящият точни определения Стругаре, а вечерта ще бъде закрита от легендите от 90-те, една от първите групи успешно смесили хардкор пънк с рап и метъл - американците Dog Eat Dog.Важно е да отбележим, че всички билети, закупени за Wrong Fest 2018 ще важат без презаверка за събитията на 13.07 в Клуб Терминал 1 и на 14.07 в Маймунарника. Притежателите на двудневни билети ще имат избор - да посетят и двата концерта, или да посетят само единия и да получат половината си пари обратно. Еднодневните билети за Wrong Fest 2018 могат да се използват във всеки един от двата дни. Парите за неизползваните билети ще бъдат възстановени от организаторите на Wrong Fest след 15.07.Ето и програмата за утрешната вечер: Врати: 19.30 часа20.30 ч. - Пираня (BG)21.20 ч. - Iskaz (SRB)22.30 ч. -Atheist Rap (SRB)23.50 ч. - Стругаре (BG)01.00 ч. - Dog Eat Dog (USA)", "date": "2018.07.12", "title": "Само ден ни дели до концерта на групите от отменения Wrong Fest 2018"}
{"url": "https://offnews.bg/drugi/buzludzha-na-kolela-i-batkomobil-shte-vidim-na-30-septemvri-v-sofia-684250.html", "text": "Любопитни ли сте кои са одобрените отбори за участие в ?Сред над 150 кандидатури бяха избрани най-вълнуващите проекти, отличили се с оригиналност, креативен дизайн и атрактивно представяне. Проектите на кандидат-победителите са качени на сайта , където до 30 юли феновете ще могат да гласуват за любимия си проект. Трите най-харесвани отбора ще се сдобият с професионално видео за \"сапунерката\" си.Всеки почитател на безмоторните колички може да гласува само веднъж, но безкрай да споделя мнението си и да коментира останалите, както и да кани приятелите си също да гласуват.След 30 юли вотът на публиката ще бъде официално оповестен, а дотогава всички участници ще могат да дообогатяват личните си страници в сайта, качвайки снимки, видеа и разкази как протича подготовката на отборите за състезанието на 30 септември на бул. „Черни връх“ в София. Тогава ще видим сапунерки, вдъхновени от български традиции или произведения – „Джибричка“, „Хляболид“, „Баба Цоцолана“, „Хвърковатата чета“, пародии на популярни филми – „Баткомобил“, „Бунтовниците“ и още много други чудновати изобретения. ", "date": "2018.07.12", "title": "Бузлуджа на колела и Баткомобил ще видим на 30 септември в София"}
{"url": "https://offnews.bg/futbol/tcska-se-zavarna-v-evropa-s-pobeda-684301.html", "text": "Отборът на ЦСКА се завърна в европейските клубни турнири с победа над литовския Рига с 1:0 в двубой от първия квалификационен кръг на Лига Европа, който се игра на стадион \"Българска армия\".Мачът започна с минута мълчание в памет на легендарния нападател на армейците Димитър Марашлиев, който си отиде днес на 70-годишна възраст.Единственото попадение в срещата беше реализирано от Тиаго Родригес. Португалецът отбеляза страхотен гол от дистанция в 49-та минута и накара пълните трибуни на \"Армията\" да избухнат в екстаз.До края \"червените\" имаха няколко добри възможности да увеличат аванса си, а вратарят Витаутас Черниаускас на два пъти спаси мрежата си от попадение. Реваншът е на 19 юли от 19,30 часа в Рига, а сухата мрежа в днешния двубой дава солидна преднина за ЦСКА.Носителят на купата на България Славия също взе победа днес при гостуването си във Финландия на местния Илвес Тампере в първия кръг от квалификациите за Лига Европа. Единственото попадение падна в 80-ата минута на мача, като точен бе Момчил Цветанов. При успех, в следващия кръг Славия ще играе с хърватския Хайдук.", "date": "2018.07.12", "title": "ЦСКА се завърна в Европа с победа"}
{"url": "https://offnews.bg/politika/deputatite-se-zaemat-s-problema-s-pensioniraneto-na-sakrateni-miniori-684252.html", "text": "Депутатите са готови да направят промени в Кодекса за социално осигуряване, за да дадат възможност на съкратени миньори от Бобов дол да се пенсионират. Очаква се поправките да засегнат 80 души.Днес ГЕРБ и БСП се срещнаха с миньорите и обявиха, че ги подкрепят.\"До две седмици можем да приемем промените в Кодекса за социално осигуряване, за да успокоим миньорите\", обяви депутатът от ГЕРБ Светлана Ангелова след среща с миньорите. Тя добави, че не е проблем законопроектът да бъде приет до края на тази сесия, както по „бързата писта“ са били приети промените в Закона за интеграция на хората с увреждания.\"Фактът, че сме внесли законопроекта и сме реагирали веднага показва, че разбираме проблемите им и сме за окончателното им решаване\", добави Ангелова. Тя обясни, че проектът е внесен от депутатите от управляващото мнозинство още в начлото на юни, но се чака становище на Националния съвет за тристранно сътрудничество, който ще се проведе другата седмица във вторник, а в сряда ще бъде първа точка от дневния ред на парламентарната комисия по социална политика.По-рано днес и социалистите се срещнаха с миньорите и обеща да придвижи законопроекта. Корнелия Нинова дори заподозря управляващите, че не искат да решат проблема на миньорите. От БСП дори обявиха, че събират подписи за включване в дневния ред на парламента на Кодекса за социално осигуряване, с който да се решат проблемите на съкратените миньори от Бобов дол. Нинова коментира, че ГЕРБ бавят промените си в Кодекса за социално осигуряване, защото изискват пари. От ГЕРБ обаче обявиха, че измененията не изискват подобно нещо и причината е единствено това, че се чака становище на Националния съвет за тристранно сътрудничество.", "date": "2018.07.12", "title": "Депутатите се заемат с проблема с пенсионирането на съкратени миньори от Бобов дол"}
{"url": "https://offnews.bg/analizi-i-komentari/evropa-e-izpravena-pred-totalen-razpad-no-da-ochakvame-li-chudo-684233.html", "text": "Проваля ли се Европейският проект? Има достатъчно индикации, за да бъде направено такова предположение - от постоянните боричкания за това кой и колко допринася за НАТО до недообмислени сделки за регулиране на миграцията и симптомите за разрастващ се авторитаризъм в Източна Европа. Да, Европа се провали неведнъж през последните 70 години и тези неуспехи бяха превръщани в тухлите, с които беше съграден европейският успех. Но нещата днес изглеждат по-различно. И те показват, че Европа е изправена пред тотален разпад. Три различни \"версии\" на Европа са в основата на това, което познаваме днес: Европа след 1945 година, Европа на човешките права след 1968 година и обединена Европа, която се появи на световната сцена с края на Студената война. И трите Европи вече са под въпрос. Да вземем например следвоенна Европа, която е първоосновата на Европейския проект. Това е Европа, която помни ужасите и разрушенията на Втората световна война, Европа, която някога живееше в постоянен страх от последната война - ядрената. Тези страхове изплуваха през 1990 година с разпада на Югославия въпреки вярата в това, че на континента войната е невъзможна. Поствоенна Европа днес се разпада най-вече заради младите поколения, за които Втората световна война е \"древна\" история. Франсис Фукуяма беше прав: Ние сме в края на историята, когато миналото вече няма значение за настоящето. В най-добрия случай, младото поколение на Европа предпочита да попива пасивно уроците по история, вместо да разсъждава исторически. В ерата на интернет държавата е изгубила монопола си над образованието; един от парадоксите на революцията в комуникациите е, че докато младите, които общуват най-много от предходните поколения, говорят само за съвременниците си. Разговорът става излишен, когато тръгне в посока на споделяне на опита на поколенията. Има и друга два фактора, които днес подкопават основите на следвоенна Европа. Първият е, че поколението на оцелелите от войната вече го няма и вторият е, че за по-голяма част от бежанците и мигрантите, дошли от общества извън континента, Втората световна война не е тяхната война. Когато говорят за война, сирийските бежанци имат предвид разрушенията в Алепо, но не и тези във Варшава или Дрезден. Следвоенна Европа се разпада и защото мнозинството от европейците продължават да приемат мира за даденост в момент, в който светът се превърна в по-опасно място за живеене и в който вече не може да се предполага, че САЩ имат интерес да защитават Европа. Мнението на Брюксел, че сега от значение е единствено \"меката сила\", докато военната мощ е отживелица, вече не звучи толкова убедително дори за тези, които го защитават. По този начин следвоенното мислене в Европа се превръща в нейна слабост, отколкото в предимство. Следвоенна Европа днес вече няма значението на Европа като мирна сила, тя изглежда като Европа, която е неспособна да се отбранява. (Приемането на тази нова реалност ще бъде особено болезнено за Германия).Но има и още една Европа, която търпи провал: Европа след 1968 година като проект за човешки права и в частност правата на малцинствата. Влиянието на революциите от 1968 година оформя мнението, че държавите са отговорни за защитата на гражданите си, но и също, че са заплаха за тях. Най-голямото постижение на европейците от 68-а година е в това, че успяха да убедят жителите на континента да възприемат държавата през погледа на уязвими и преследвани групи в собствените им общества. Тази революционна промяна в усещането на европейците за света и тяхната роля в него в голяма степен е резултат от процеса на деколонизация, но и на все по-разпространяващите се представи за демокрация. Ако Европа след събитията от 1968 година може да бъде описана в една дума, тя е \"включване\". Но тази Европа днес също е поставена под въпрос. Драматичните демографски и социални промени трансформираха европейските общества в застрашено мнозинство - това мнозинство, което притежава всичко и се страхува от всичко, общество, което съставлява основата на европейската политика. Застрашените мнозинства изразяват искрен страх, че те се превръщат в жертви на глобализацията. Определящата характеристика на политиката на застрашените мнозинства е, че когато гласуват, те наистина си представят бъдеще, в което те са малцинство в собствената си страна, където тяхната култура и начин на живот оттук нататък ще бъдат застрашени. Би било голяма политическа грешка, ако либералните сили игнорират тези страхове. Много от политическите движения, които печелят популярност днес, са до голяма степен застъпници на правата на мнозинствата. Мнозинствата декларират, че те имат правото да решат кой да бъде част от тяхното политическо семейство, за да защитават заедно тяхната собствена култура. В това отношение, мигрантската криза от 2015 година беше повратна точка в начина, по който европейците възприемаха глобализацията. Тя едновременно отбеляза края на Европа след 1968 година и провала на идеята за обединена Европа след 1989 година. Симптоматично е това, че младото поколение в Европа е почти напълно толерантно, когато става въпрос за правата на секс малцинствата, но почти няма разлика в мнението на различните поколения, когато става въпрос за мигрантите като заплаха за Европа. Мигрантската криза се превърна в европейския 11 септември. Така както 11 септември принуди Америка да смени очилата, през които гледаше света, кризата с мигрантите принудени европейците да поставят под въпрос нагласите си срещу глобализационните процеси. Кризата с мигрантите също постави под въпрос обединена Европа след епохата на Студената война, не просто защото европейските Запад и Изток често са на различни позиции, когато става въпрос за бежанците, но и защото това разкри съществуването на две различни Европи, когато говорим за културно и етническо разнообразие. Иронията на историята е, че докато в началото на 20 век Централна и Източна Европа са най-разнородните части на континента, сега те са етнически хомогенни. В същото време, докато Западна Европа е заета с това как да интегрира чужденците, живеещи в страните им, жителите на Централна Европа са се захванали с предизвикателството да обърнат тенденцията младите да напускат. Докато Западът се опитва да се справя с \"разнообразието\" Изтокът се бори за решаване на проблема с обезлюдяването. В периода от 1989 до 2017 година Латвия са напуснали 27 процента от населението ѝ, Литва - 23 процента, България - 21. Комбинацията със застаряващото население, ниската раждаемост и непрестанното \"изтичане\" на работна ръка е източник на демографска паника в Централна и Източна Европа, докато в същото време се наблюдава политическа истерия срещу бежанците, които идват от други региони на планетата. Истината е, че повече източноевропейци са напуснали страните си, за да се установят в Западна Европа от финансовата криза през 2008 досега, отколкото са бежанците в резултат на войната в Сирия. За две десетилетия след 1989 година политическата философия на посткомунистическа Централна и Източна Европа може да се определи като императив, който звучи така: Имитирайте Запада! Този процес има различни определения - демократизация, либерализация,  разширяване, конвергенция, интеграция, европеизация - но основната цел, преследвана от посткомунистическите реформатори, е проста: те искат страните им да заприличат на Запада. Тези процеси представляват въвеждането на либерално-демократични институции, прилагането на политически и икономически \"рецепти\" и приемането на западни ценности. Имитацията е широко възприемана като най-краткият път към свобода и просперитет. Европа вече не е разделена от комунисти и демократи. Тя е разделена от имитатори и имитирани. Но преследването на политическа и икономическа реформа чрез имитирането на чужд модел има повече морални и психологически негативи. Животът на имитатора е смесица от усещането за непълноценност, малоценност, зависимост, изгубена идентичност и неискреност. Имитаторите не са щастливи хора. Успехите никога не са техни, за разлика от провалите. Първата Европа, следвоенната, се провали заради избледнелия спомен от войната и защото стана неспособна да се защити сама. Втората Европа, тази след 1968 година, се провали, защото се превърна в Европа на малцинствата. Тя все още се опитва да убеди мнозинствата, че техните културни права ще бъдат съхранени, без демокрацията да бъде превърната в инструмент на изключването. Европа след 1989 година се провали, защото не иска повече да имитира Запада и да бъде съдена от него и защото предпочита да изгради свой контра модел. Означава ли всичко това, че Европа върви безвъзвратно към разпад? Фатализмът би бил грешка. Има значение това дали Европа ще инвестира във военни способности и дали ще спре да приема защитата от САЩ като даденост. Значение има и това, че по същия начин както европейските либерал-демократи успяха да дерадикализират крайно левите течения през 1970-те и 1980-те, така трябва да бъде сторено днес и с крайно десните. Хората трябва да си спомнят, че през 1970-те центристите в Германия гледаха на антисистемния левичар Йошка Фишер - по-късно германски външен министър - като на заплаха за капиталистическия, демократичен Запад. И когато става въпрос за отношенията Изток-Запад в Европа, предизвикателството е да се намери начин за сериозна критика на авторитарния завой в Източна Европа без да настояваме, че имитирането на Запада е единственият смисъл на демокрацията или наивно да си представим, че ангажиментът към демокрацията може да бъде купен с кохезионни фондове от Брюксел.Преди 70 години Европа като по чудо успя да преодолее разрушенията от Втората световна война и да ги превърне в основата на един мирен проект. Успя да превърне революционния гняв от 1968 година в политически прогрес. Успя за по-малко от две десетилетия да обедини разделяния повече от 50 години континент по време на Студената война. Ако Европа е успяла да превърне толкова много неуспехи в успехи, със сигурност можем да се надяваме, че тя отново ще постигне същото чудо.____", "date": "2018.07.12", "title": "Европа е изправена пред тотален разпад, но да очакваме ли чудо*"}
{"url": "https://offnews.bg/obshtestvo/dnes-e-30-tiat-den-ot-gladnata-stachka-na-bosia-684217.html", "text": "За пореден ден до входа на Народното събрание се събраха протестиращи в подкрепа на Николай Колев-Босия.Около 15 души издигнаха плакати против корупцията.Дисидентът Николай Колев-Босия е в гладна стачка вече 30-и ден. Той настоява за оставката на транспортния министър министър Ивайло Московски заради корупция в автомобилната администрация, издаването на шофьорски книжки не по правилата и произтичащите от това ПТП-та.", "date": "2018.07.12", "title": "Днес е 30-тият ден от гладната стачка на Босия"}
{"url": "https://offnews.bg/politika/shefat-na-razuznavaneto-stava-generalen-konsul-v-miunhen-684218.html", "text": "Председателят на Държавна агенция \"Разузнаване\" (ДАР) Драгомир Димитров ще бъде назначен на дипломатическа служба.На 9 юли правителството е взело решение, с което назначава Димитров на поста генерален консул в Мюнхен. Досегашният консул Антоанета Байчева ще бъде освободена. Преди да оглави разузнаването Димитров е бил част от екипа на българския посланик в Берлин Меглена Плугчиева.За сега не е ясно кой ще замени Димитров, който оглавява разузнаването от 2012 година. Тогава Национална служба \"Сигурност\" беше военизирана, а след  за спецслужбите беше преименувана на Държавна агенция \"Разузнаване\" и девоенизирана.Димитров е бил служител в МВР през 90-те години, като кариерата му в специалните служби стартира в Държавна сигурност два месеца и половина преди 10 ноември 1989 г.По закон председателят на държавна агенция \"Разузнаване\" се назначава с указ на президента по предложение на Министерския съвет за срок 5 години и може да бъде преназначен за още толкова. или освободен по свое желание. Димитров оглавява системата от 2012 г., когато тя се наричаше Национална разузнавателна служба и преназначен при преименуването й през 2015 г. за нов 5-годишен мандат.Димитров не се появява пред медиите. Последната му публична изява беше свързана с доклад за работата на службата по сделката с продажбата на . Тогава стана ясно, че по данни на разузнаването чешката компания е имала намерение да продаде бизнеса си в България още през 2010 г. и тогава е очаквала да получи 240 млн. евро, но била склонна да отстъпи до 200 млн. евро. Тогава Димитров изрази мнение, че цената на сделката е била много по-голяма, отколкото компанията е можело да бъде продадена реално.", "date": "2018.07.12", "title": "Шефът на разузнаването става генерален консул в Мюнхен"}
{"url": "https://offnews.bg/sviat/sasht-niama-da-izlizat-ot-nato-saiuznitcite-shte-davat-s-33-mlrd-pov-684260.html", "text": "Президентът на САЩ Доналд Тръмп опроверга Привързаността на САЩ към НАТО е много силна, остава много силна. Имахме прекрасна среща, каза той на пресконференция непосредствено след разпространяването на слуха, че пред колегите си е заплашил с изтеглянето на САЩ, ако не бъдат изпълнени намеренията за повишаване на отбранителните разходи на държавите от пакта.В отговор на журналистически въпрос Тръмп заяви, че може да изтегли САЩ от НАТО и без одобрението на Конгреса, но това \"не се налагало\". Американският президент допълни, че бюджетът на НАТО е бил нечестен спрямо САЩ, но сега е сигурен, че нещата ще се променят. Съюзниците ще увеличат разходите си за отбрана с 33 млрд. долара или повече, добави той, цитиран от Ройтерс.Постигнахме много за НАТО. От години президентите на САЩ говорят какви големи разходи правим. Постигнат бе огромен напредък, невиждани досега суми ще бъдат вложени в отбрана. Засега само пет от 29 страни от НАТО изпълняват целта за разходите. Целта от два процента от БВП разходи за отбрана ще бъде повишена доста, посочи Тръмп, цитиран от БТА.Казах, че ще бъда много недоволен, ако съюзниците не повишат разходите значително. Сега сме много доволни. НАТО е много по-силен, отколкото преди два дни. Може би вчера и днес бях малко по-твърд, но вярвам в НАТО, подчерта той. По думите му \"хората плащат много повече пари отпреди и го правят с удоволствие\".НАТО е много важна, но плащаме твърде много за тази организация и имаме по-малко полза от нея, отколкото Европа. От Рейгън до Обама никой от президентите на САЩ не направи нищо за по-справедлива подялба на тежестта, добави той.По време на срещата на върха на НАТО Тръмп настоя европейските държави да започнат да плащат по 4% от БВП за отбрана. Той изрази недоволството си конкретно от Германия, като дори наруши дипломатическия протокол, обръщайки се към германския канцлер Ангела Меркел на малко име. \"Ангела, трябва да направиш нещо по въпроса\", казал Тръмп, което шокирало присъстващите. Самата Меркел коментира след заседанието, че срещата на върха е била \"много напрегната\", но по думите ѝ Германия трябва да направи повече по отношение на разходите за отбрана.Германия върви към увеличаване на военните си разходи, което е в неин интерес, допълни Меркел. ", "date": "2018.07.12", "title": "САЩ няма да излизат от НАТО, съюзниците ще дават с 33 млрд. повече за отбрана, обяви Тръмп"}
{"url": "https://offnews.bg/sviat/bichuvaha-publichno-mazh-v-iran-zashtoto-pil-alkohol-kogato-bil-na-1-684247.html", "text": "Мъж беше бичуван публично в Иран, осъден за пиене на алкохол преди 10 години, когато е бил на 14 или 15 години. Мъжът е бил осъден на 80 удара с камшик, като наказанието е изпълнено на площад в източния град Кашмар, съобщи \"Амнести Интернешънъл\", цитирана от Би Би Си. Мъжът е арестуван през март 2006 година и е осъден година по-късно. Не е ясно защо наказанието му се изпълнява сега - повече от 10 години по-късно. Местна медия публикува и снимка от бичуването. Осъденият е завързан за дърво, а наказанието се изпълнява от маскиран мъж в униформа. Бичуването е наблюдавано от малка група хора. \"Ситуацията в този случай е шокираща и е още един ужасяващ пример за изкривените приоритети на иранските власти\", коментира директорът на \"Амнести\" за Близкия изток и Северна Африка Филип Лутер. Местни медии цитират прокуратурата, според която наказаният мъж е пил алкохол по време на сватба, където пререкания прераснали в бой, при който починало 17-годишно момче. Наказаният с бичуване мъж обаче не е имал никакво участие в случилото се и не е третиран като заподозрян. Според иранските закони пиене на алкохол се наказва именно с 80 удара с камшик. Още над 100 престъпления се наказват с бичуване, сред които кражба, нападение, вандализъм, измама, клевета. С бичуване се наказват още изневяра, интимни отношения между неженени мъж и жена, както и хомосексуални отношения. През 2014 г. шестима иранци бяха осъдени на затвор и бичуване, след като бяха заснети да танцуват във видеото към песента на Фарел Уилямс \"Happy\".", "date": "2018.07.12", "title": "Бичуваха публично мъж в Иран, защото пил алкохол, когато бил на 14 г."}
{"url": "https://offnews.bg/politika/karakachanov-uchastva-v-sreshtata-na-voennite-ministri-v-nato-684221.html", "text": "В рамките на срещата на върха на НАТО в Брюксел министърът на отбраната Красимир Каракачанов е взел участие в работна на министрите на отбраната на НАТО. На нея са разгледани конкретни инициативи по направление на дейностите по адаптация и трансформация на Алианса в следващите 10 - 15 години.В свое изказване Каракачанов е определил като позитивни постигнатите резултати в интегрирането на различните елементи от архитектурата на сигурността на Алианса. „Считам, че е изградена една солидна и кохерентна основа за по-нататъшна работа по усилването на трите стратегически императива – способност за отговор, готовност и усилване“, заявил военният министър, цитиран от Министерството на отбраната.По думите му осъществяването на инициативата за повишаване на готовността на Алианса като неотменна част от способността за отговор е от особено значение. Той е заявил, че изпълнителната власт в България има волята за национален принос, \"чиито конкретни измерения ще бъдат съобразени с темповете на изпълнение на проектите за модернизация на въоръжените ни сили\".Каракачанов е открои военната мобилност като един от интегралните компоненти на всестранното осигуряване, който следва да гарантираме с общите усилия на НАТО и ЕС. Той е подчертал и необходимостта от оптимизиране на бързото действие на системата за вземане на решения в колективен формат.", "date": "2018.07.12", "title": "Каракачанов участва в срещата на военните министри в НАТО"}
{"url": "https://offnews.bg/analizi-i-komentari/erdoganizmat-v-turtcia-684219.html", "text": "След полагането на клетва (от страна на преизбрания президент Ердоган) и последвалата церемония по встъпване в длъжност, в историята на Република Турция стартира нов режим. Всъщност той не е чак толкова нов. След като беше избран за президент на преки избори, Реджеп Ердоган де факто беше обявил президентската система. Смяната на режима, която започна буквално през 2014 г. и се утвърди постепенно с нарушаването на Конституцията, се официализира четири години по-късно.Ние знаем каква политическа, икономическа, социална и културна политика стои в основата на този режим. Става дума за една политическа мощ, която е на власт от петнайсет години насам и която с всяка година увеличаваше дозировката на авторитаризма, особено през втората половина от властването си. Днес вече официално стартира режимът, който е изграден от човека, успял най-после да наложи своето управление, свързано пряко със самия него и който години наред натискаше както обществото, така и партията си, за да се премине към такъв тип режим.Основната характеристика на новия режим, който официално се нарича „президентска република с правителствена система“ е, че всички власти са концентрирани в един център, в ръцете на един човек. Другата отличителна черта е, че легитимността му се опира на изборите, които се проведоха в условията на натиск и неравнопоставеност, но протекоха в конкурентна среда. Третата особеност на този режим е, че електоратът, който го подкрепя, го прави не толкова заради партийни или идеологически подбуди, а от преданост към една личност. Това съставлява основната жилка на този режим. Това е някаква автокрация, чиято легитимност е обновена чрез избори и е подкрепена от идеология, основана на популизма и ислямистко-националистически синтез. Ето това е нещото, което носи силен отпечатък върху новия режим в Турция. Това се нарича ердоганизъм.Не знам кога за пръв път е използвано понятието ердоганизъм. Доколкото си спомням, започна да се споменава някъде към първата половина на 2014 г. Ако не се лъжа, аз за пръв път използвах този термин след президентските избори през 2014 г.После Ердоган натискаше за президентска система, през 2015-а приложи в действие стратегията на хаоса, за да анулира резултатите от изборите, проведени на 7 юни същата година и в периода след опита за преврат на 15 юли, окачествен от него като „дар от Бога“ – истината за това стана ясно по-късно – понятието ердоганизъм започна да се употребява все по-често. В обемистото си изследване върху политическите течения в Турция, в частта за ислямизма Танъл Бора разглежда ердоганизма като отделно политическо формирование.Режимът, който е съставен от консерватизъм, турски национализъм, ислямизъм и аферизъм (занимаване с афери) и вече е в действие, ще носи името на един човек, защото е пряко свързан с неговата личност. Твърдият и потиснически характер на режима черпи сила и вдъхновение от персонифицирането на властта. Ердоганизмът е вторият авторитарен режим, който се е сраснал с личността на един човек в историята на републиканска Турция след кемализма. Освен авторитаризма другата му прилика с кемализма е, че създава удобни на него граждани и съдържа амбициозен проект за социално инженерство, като политика за популяризиране и укрепване на всичко това. Но при ердоганизма този проект се опира на посредственост и внушителна некачественост. А това е един от основните контрасти между ердоганизма и кемализма. Може би е най-смислената разлика.Новите културни кодове, които намират израз в противопоставянето на Запада и волята за промяна на цивилизационните постулати, доизграждат тази противоположност.Един идеолог, който е и радетел на навия режим окачестви нацията на ердоганизма с думите:Като олицетворение на сливането на народа с държавата, идеолозите на ердоганизма окачествяват Реджеп Тайип Ердоган като човекът от народа, който е „набожен, консервативен, националист, предан“. Това се допълва от преимуществено осигуряване на обществени поръчки за своето обкръжение и близки фирми, което през 20-те години на ХХ век в Турция се наричало аферизъм или неопатримониализъм.Относителната крехкост на обществената подкрепа, на която се опира ердоганизмът и социалната съпротива срещу него, го кара да действа по-грубо в сравнение с еднопартийния режим на кемализма, да прибягва до по-мащабни действия при използването на груба сила и открит натиск, да превръща държавните институции в апарат за деспотично управление, игнорирайки напълно заслуженото право да бъдат заемани.Ердоганизмът е белегът на новия самобитен и национален политически режим, който е щампован с някакъв ислямистко-националистически деспотичен консерватизъм.Б. ред. - Статията на Ахмет Инсел за вестник \"Джумхуриет\" препечатваме в превод на сайта , който следи задълбочено вътрешнополитическите процеси в Турция.", "date": "2018.07.12", "title": "Ердоганизмът в Турция"}
{"url": "https://offnews.bg/analizi-i-komentari/anglichanite-da-svikvat-chakat-gi-oshte-mnogo-otpadania-684225.html", "text": "Колосалният успех на Хърватия ни носи на нас, на България, две новини - едната хубава, едната лоша.Хубавата новина е, че българите са способни да се радват неистово на чужд успех и да го приемат като свой. Вероятно, защото сме зажаднели за поне някакъв, та даже и не наш, но на сродни души, успех.Лошата новина е, че българите не си правят никакви изводи от този хърватски успех. А той нагледно ни пояснява защо ние не успяваме - ами защото хърватите са всичкото това, което ние (вече) не сме: и като политика, и като лидери, и като дух, и като воля, и като способност да се обединяваме, и като стремеж да си вярваме в силите, и като футбол (нашият футбол е концентрат от олигархична наглост, корупция, простотия, цинизъм, двойни стандарти, некадърност на ръководителите, алчност и бездарност), и като народ, и като нация, и като държава.Впрочем, Хърватия също някога беше в Западните Балкани. Даже този позабравен факт говори колко нелепо е ние да изписваме на политическото си знаме лозунги и напъни за агитатор и пропагандатор на Западните Балкани!За Западните Балкани има една-единствена цел и един-единствен смисъл - да станат Западна Европа! А ние, България, не само не ставаме повече Западна Европа, а ставаме по-малко и все по-малко Западна Европа. Докато Хърватия не само отдавна е Западна Европа, но в някои отношения е повече Западна Европа от Западна Европа. И не само като футбол. Даже не главно като футбол. Но и като футбол - също. Англия знае защо. Макар че не знае защо напуска Западна Европа. А аз знам защо - поради геостратегическа глупост и геополитическо късогледство. Така си обяснявам нещата аз и това мое обяснение ми стигаше да се радвам, че Англия отпадна, макар че първата държава освен България, която футболно съм обожавал, бе Англия - още през 1966 година!Добре е, че Англия отпадна - за да свикват, англичаните, че ги чакат още много отпадания. И западания - също. Каквото очаква всеки, който става по-малко Западна Европа и се превръща в нещо друго - в нещо като нищо на света...Б. ред. - Текстът на проф. Николай Слатински е от фейсбук профила му.", "date": "2018.07.12", "title": "Англичаните да свикват, чакат ги още много отпадания"}
{"url": "https://offnews.bg/sviat/nato-obiavi-che-shte-prieme-gruzia-684222.html", "text": "НАТО потвърди готовността си да приеме Грузия в Алианса, стана ясно от думите на генералният секретар Йенс Столтенберг.Пактът държи Грузия да съществува в международно признатите граници, включително с регионите Абхазия и Южна Осетия. Страната ще се присъедини към НАТО, вчера съюзниците го потвърдиха, добави генералният секретар.Столтенберг заяви, че съюзниците са впечатлени от размаха на грузинските реформи и очакват те да продължат. Напълно подкрепяме евроатлантическите стремежи на Грузия, допълни той.\"Вие сте един от най-важните партньори на Алианса. И доверен приятел. Партньорството ни прави НАТО и Грузия по-сигурни и защитени. Благодарни сме, че Грузия продължава да допринася за мисията ни в Афганистан. И отчитаме саможертвата на грузинския народ в името на взаимната ни сигурност\", заяви на брифинг днес Столтенберг.", "date": "2018.07.12", "title": "НАТО обяви, че ще приеме Грузия"}
{"url": "https://offnews.bg/sviat/tajlandskata-peshtera-na-spasenite-futbolisti-stava-muzej-684224.html", "text": "Пещерата в Северен Тайланд, в която бяха затворени за две седмици 12 деца и техният треньор по футбол, ще бъде превърната в Музей. Историята за спасяването на детския отбор пък ще бъде екранизирана.Музеят ще показва стъпките на спасителната операция и ще се превърне в една от основните туристически атракции в Тайланд, обявиха представители, свързани с акцията.Две филмови компании пък са проявили интерес да разкажат историята, която завърши по холивудски - с щастлив финал.В момента всички момчета и треньорът са настанени в болница и се възстановяват. Съобщено бе, че те са в добро здраве и настроение, но за седмица ще са под карантина.Пещерната система Там Луанг е една от най-големите в страната. Намира се близо го границата с Мианмар. В огромната си част е неизследвана.", "date": "2018.07.12", "title": "Тайландската пещера на спасените футболисти става музей"}
{"url": "https://offnews.bg/politika/deputatite-okonchatelno-prieha-spornite-promeni-v-zakona-za-gorivata-684223.html", "text": "Народните представители окончателно приеха промените в закона за горивата, които предизвикаха протести на дребните търговци. Измененията доведоха и до поредните разногласия между партиите в \"Обединените патриоти\".Законопроектът беше внесен от депутата от ОП Емил Димитров - Ревизоро и преди окончателното му приемане претърпя малки промени. Въпреки това до последно вицепремиерът Валери Симеонов се застъпваше за дребните търговци и - също като тях - определи текстовете като лобистки, а \"Атака\" и ВМРО защитаваха проекта.Измененията, които бяха приети днес, предвиждат при регистрация всеки търговец на горива да обезпечи с пари или с банкова гаранция бъдещи задължения по някой от законите, регулиращи дейността им. Приемането на второ четене на законопроекта започна вчера и още тогава депутатите приеха размера на обезпеченията да бъде по-малък от първоначално предвидения. За големите търговци те са в размер на 500 хил. лева, а за търговия на дребно обезпечението е 20 000 лв. Първоначалните текстове предвиждаха сумата за дребните търговци да бъде 200 хил. лева. За дистрибуцията на газ в бутилки обезпечението е 100 000 лв.Уставният капитал на фирма, искаща да търгува с горива на едро, трябва да е 1 млн. лв. Първоначалното предложение бе той да е 3 млн. Изискването за търговците на дребно е внесен капитал не по-малък от 20 хил. лева.Регистрацията на търговците на горива ще се конторлира от министъра на икономиката, а не от финансовия министър, каквото беше предложението в началото. Промяната беше направена по искане на ГЕРБ. Специално звено в НАП ще приема и проверява документите, ще извършва проверки, а ако констатира нарушения – ще съставя актове. \"Обеднитените патриоти\", които бяха вносители на законопроекта, така и не изгладиха разногласията си по промените, а вицепремиерът Валери Симеонов се закани да сезира ЕК за измененията, защото според него в случая има нарушаване на европейски директиви и на конкурентни права.И вчера дребните търговци на горива протестираха срещу промените. Тогава те блокираха ГКПП „Капитан Андреево“ за около 2 часа. За днес са предвидени нови демонстрации, но пред парламента. Според протестиращите измененията ще доведат до фалита на много дребни дружества, а това може да доведе до оставането на част от територията на страната без бензиностанции. Вносителите обаче твърдят, че целта им е друга - да се пресече търгуването с контрабандно гориво.", "date": "2018.07.12", "title": "Депутатите окончателно приеха спорните промени в закона за горивата"}
{"url": "https://offnews.bg/futbol/harvatite-potrivat-ratce-pribirat-28-miliona-dolara-684232.html", "text": "Хърватският футболен съюз ще получи поне 28 милиона долара от ФИФА за представянето на националния тим на световното първенство в Русия.Схемата за разпределение на турнирния награден фонд беше одобрена от ФИФА през октомври 2017 г. Общият награден фонд на Мондиал 2018 е 400 милиона долара. Всеки участник ще получи 8 милиона.Класиралите се на в 1/8-финалите на надпреварата вдигат до 12 милиона, а тези до 1/4-финалите ще приберат 16 милиона.Бъдещия световен шампион ще получи 38 милиона долара, а заелият второ място ще прибере 28 милиона, третият 24 милиона, а за четвъртото място са предвидени 22 милиона долара.", "date": "2018.07.12", "title": "Хърватите потриват ръце, прибират 28 милиона долара"}
{"url": "https://offnews.bg/sviat/pravitelstvoto-na-andrej-babish-poluchi-vot-na-doverie-ot-cheshkia-par-684234.html", "text": "Долната камара на чешкия парламент гласува днес вот на доверие на ново лявоцентристко правителство на малцинството, начело с милиардера Андрей Бабиш, предаде Ройтерс, цитирана от БТА.Правителството, в което участват политическото движение \"Действие на недоволните граждани\" (АНО) и Чешката социалдемократическа партия, бе одобрено благодарение на гласовете на Комунистическата партия на Чехия и Моравия.За пръв път от падането на Желязната завеса през 1989 г. в Чехия идва на власт правителство с подкрепата на комунистите. След продължило 16 часа заседание 105 от присъстващите 196 депутати гласуваха \"за\", а 91 гласуваха \"против\" новото правителство.Центристкото популистко движение на Бабиш - втория по богатство човек в страната, основател на компанията за селскостопанска и хранително-вкусова промишленост \"Агроферт\", който контролира и двата вестника с най-голям тираж в Чехия - спечели парламентарните избори през октомври 2017 г.Сред основните цели на кабинета на Бабиш ще са борбата срещу нелегалната имиграция, корупцията и прахосването на държавни средства.Комунистите, които са настроени проруски и са противници на НАТО, подкрепят неформално правителството в замяна на постове в държавни предприятия.Те успяха да вкарат и седем точки в правителствената програма, включително въвеждане на национални референдуми, увеличения на пенсиите и на минималната работна заплата.Повечето партии отказаха да работят с Бабиш, тъй като са му повдигнати обвинения в измама в размер на 2 милиона евро, свързани с получени преди едно десетилетие евросубсидии. Той отрича да е извършил нещо нередно, припомня Ройтерс.", "date": "2018.07.12", "title": "Правителството на Андрей Бабиш получи вот на доверие от чешкия парламент"}
{"url": "https://offnews.bg/zdrave/in-vitro-tcentar-otvori-vrati-v-bolnitca-tokuda-684226.html", "text": "Аджибадем Сити Клиник Център за асистирана репродукция официално отвори врати на 10 юли 2018 г. Лентата прерязаха изпълнителният директор на Аджибадем Сити Клиник Болница Токуда д-р Венелина Милева, началникът на новата структура д-р Мефтуне Шефектова, д-р Мария Георгиева - ръководител на Центъра за асистирана репродукция към Министерство на здравеопазването, заместник-директорът на групата лечебни заведения г-н Хюсеин Гьоксел и заместник-директорът на Болница Токуда г-н Билал Демирлер.Към събитието се присъединиха и популярни лица, които застават зад каузата за повече възможности за сбъдване на мечтата на двойки с репродуктивни проблеми в България – Тити Папазов, Йордан Йовчев, Димитър Павлов.„Това е една сериозна инвестиция, с която допълваме нашите комплексни възможности за диагностика и лечение в областта на семейното здраве, на което Аджибадем Сити Клиник Болница Токуда обръща специално внимание. Този център съчетава в себе си технологичните възможности, умения и опит на екипа, който събрахме, оглавяван от д-р Шефкетова. Надяваме се, че съвместните усилия на нашите екипи ще дадат възможности за повече бъдещи родители, като осигурим пълна обезпеченост на медицинските ни услуги и чрез новото ни и реновирано отделение по Акушерство и гинекология“, каза д-р Венелина Милева, изпълнителен директор на Аджибадем Сити Клиник Болница Токуда.„Като нов ин витро център ние имахме уникалната възможност и подкрепа да създадем лаборатории, съобразени със съвременните иновации в репродуктивната медицина, които могат и ще дадат шанс на нашите двойки както при подбора и селекцията на сперматозоидите, различните технологии при оплождането на яйцеклетките, отглеждането на ембрионите и техния трансфер. Надявам се заедно да успеем да помогнем на много двойки да сбъднат своята мечта за рожба“, добави началникът на новия Център за асистирана репродукция в Болница Токуда – д-р Мефтуне Шефкетова.Центърът за асистирана репродукция в Аджибадем Сити Клиник Болница Токуда интегрира иновативни практики, най-модерни технологии, както и професионализма и опита на екипа в съчетание с човешка съпричастност и индивидуални решения. Той ще разчита и на подкрепата на по-големите структури в семейството на Аджибадем – Аджибадем Лабмед и Аджибадем ин витро център – Истанбул.Над 145 хиляди двойки в България имат репродуктивни проблеми. В световен мащаб 9% от младите мъже и 11% от жените в репродуктивна възраст имат проблем при зачеването. Значение има и необходимостта на много мъже и жени да замразят репродуктивен матетриал по различни причини – предстояща химиотерапия или лъчетерапия, развитие в кариерата, липса на партньор в подходящото време.Причините за ненастъпването на бременност от гледна точка на семейството са разпределени по равно – в 1/3 от случаите става дума за мъжки фактор, при 1/3 – за женски, и при 1/3 – за комбинация от причини и при двамата партньори.Върху фертилитета на двойката влияят редица фактори на средата – стреса, храненето, двигателната активност, употребата на алкохол, тютюневи изделия или наркотични вещества и др. Ето защо успешното зачеване и износване на бременността често изисква мултидисциплинарни решения, включващи компетентност в различни сфери на медицината. В Аджибадем Сити Клиник Болница Токуда семействата могат да намерят всички необходими специалисти, ангажирани да ги подкрепят при зачеването, проследяване на бременността, раждането и отглеждането на детето.", "date": "2018.07.12", "title": "Ин витро център отвори врати в болница 'Токуда'"}
{"url": "https://offnews.bg/futbol/harvatia-v-delirium-izprazniha-bankomatite-684240.html", "text": "Хърватия не спа в нощта след достигането на Лука Модрич и компания до финала на Мондиал 2018 в Русия.Късно снощи \"ватрените\" обърнаха Англия във втория полуфинал от 0:1 до 2:1 след продължения и станаха 13-ата нация с финалист на световни първенства. Съперник на Хърватия в битката за титлата ще бъде отборът на Франция. \"След английската закуска, идва ред на френска салата\", такова заглавие се появи в местната преса.Любопитна статистика около финансовите измерения и отражението върху икономиката публикува \"Ютарни лист\". Оказва се, че в дните, когато е играл хърватският национален отбор, броят на транзакциите на банкомати се е увеличавал с 30 процента спрямо същия ден преди година.Парите основно са отивали за консумация в заведенията, които са били пълни до дупка. Транзакциите с дебитни карти на ПОС-терминали също бележат ръст от 18 процента. От тази финансова лудост печелят всички - от фризьорките, които са заети да правят патриотични прически, до майсторите на грила и търговците на спортни стоки.От правителството поздравиха отбора чрез Туитър. Президентът на страната Колинда Грабар-Китарович не успя да изгледа на живо полуфинала с Англия, тъй като се намира на среща на НАТО в Брюксел, но честити на всички чрез профила си във Фейсбук.\"Хора мои, велико е! Браво, ватрени, Браво на всички фенове! Хърватия е на финааал\", изпадна в еуфория Китарович.", "date": "2018.07.12", "title": "Хърватия в делириум, изпразниха банкоматите"}
{"url": "https://offnews.bg/obshtestvo/zabrana-za-nudisti-i-zheni-po-monokini-iskat-v-burgas-684272.html", "text": "След като страстите около нудисткото плажуване на плаж „Делфин“ не стихват, такива се разгарят и в Бургас – за пореден път. Група граждани отново настояват да се ограничи присъствието на голи или полуголи почиващи на крайбрежните ивици.Инициативен комитет е набрал нова скорост и вече събира подписи в подкрепа на техните искания. Те се обявяват против „“. Градският плаж е обществено място и публичната демонстрация на голота без бански костюми или по монокини, особено в присъствието на деца и подрастващи наблизо, е грубо погазване на добрите нрави и етични норми, присъщи за мнозинството почиващи, казват организаторите. Исканията им са за поставяне на табели по плажните ивици и на алеите, които да указват, че това е забранено. Както и да се определят санкции за хората без бански. Голотата вреди на възпитанието на децата, смятат инициаторите.Нели Тончева, председател на Инициативния комитет, твърди, че излагането по монокини също крие опасности:\"\", споделя още Тончева.На констатацията, че фантазии могат да бъдат разпалени и от по-изрязани бански, тя контрира, че имало плажове, на които прашките били забранени, а на други – дори имало ограничение за това колко да са къси мъжките бански. Нели Тончева не приема сравнение с времената, в които в България жените не са можели да ходят с къси поли. Това далеч не е първият опит да се наложат подобни норми. Преди няколко години от протестантските църкви поискаха ограничаването на жени по монокини по плажовете. Интересен факт е, че инициаторката Нели Тончева е съпруга на пастор Живко Тончев, един от хората, които тогава поведоха битката срещу голите женски гърди. Една от първите законодателни инициативи на общинския съветник Румен Ангелов пък бе опит да се забрани минаването през центъра на хора по бански. И двата опита се увенчаха с неуспех. Днес подобни идеи отново не срещат разбиране сред общински съветници в Бургас. Забрани за нудисти или за жени по монокини на плажа са прекалени. Това коментира Георги Дракалиев. Нудисти наистина не са прилична гледка на обществен плаж, каза Дракалиев, но поясни:„“, каза Дракалиев и добавя, че като ценител на женската красота никога не би подкрепил забрана за монокини. Първият у нас нудистки плаж да бъде ситуиран в Бургас, пък предлага колегата му в общинския съвет Живко Табаков. Забрани за голи или полуголи хора на пясъка са лош сигнал към туризма, смята Табаков. Според него, има възможност Бургас да предложи алтернатива:„“, каза Табаков.Подобни плажове има в цяла Европа, посочи Живко Табаков.В Бургас продължава събирането на подписи, а след това исканията на инициаторите ще бъдат внесени в общинския съвет.", "date": "2018.07.12", "title": "Забрана за нудисти и жени по монокини искат в Бургас"}
{"url": "https://offnews.bg/istoria/arheolozi-otkriha-naj-staria-zapis-na-omirovata-odiseia-684230.html", "text": "Археолози откриха древна плоча, на която са гравирани 13 стиха на Омировата поема \"Одисея\".Те са открили находката на територията на древния град Олимпия, която е датирана от 3 век сл. Хр. Според гръцкото Министерство на културата глинената плоча съдържа най-ранния запис на \"Одисея\". 13-те стиха са от песен 14 на поемата, която разказва за завръщането на Одисей на остров Итака.Артефактът е намерен след три години разкопки от гръцките археологически служби в сътрудничество с Германския археологически институт. Намерен е в близост до останките от Храма на Зевс Съставена през 8 в. Пр.н.е., епичната поема на Омир е написана на пергамент през християнската епоха, от която в Египет са намерени само няколко фрагмента.", "date": "2018.07.12", "title": "Археолози откриха най-стария запис на Омировата 'Одисея'"}
{"url": "https://offnews.bg/futbol/real-madrid-smenia-ronaldo-s-dvama-684237.html", "text": "Португалската мегазвезда Кристиано Роналдо оставя огромна празнота в Реал Мадрид след напускането си в посока Ювентус.И тук не става въпрос само за игровите му качества, а и за присъствието му като личност и извън терена като влияние сред феновете и магнит за спонсорите. Затова президентът Флорентино Перес е наясно, че трябва да развълнува отново привържениците на \"кралския клуб\" с голям галактически трансфер.Според информации в испанските медии Перес е решил този път трансферите да са два накуп, с което да изуми фенове и конкуренти.Ще бъде привлечен играч медийна звезда и класическа девятка, която бележи голове. Според \"Марка\" белите ще се опитат да привлекат някои измежду Неймар, Килиан Мбапе, Еден Азар, Роберт Левандовски или Хари Кейн.За девет години в Реал Роналдо съчетаваше и двете функции. Той наниза 311 гола в 292 мача и поемаше върху себе си всички негативи за представянето на отбора.", "date": "2018.07.12", "title": "Реал Мадрид сменя Роналдо с двама"}
{"url": "https://offnews.bg/obshtestvo/11-godishen-uchenik-ot-montana-predade-v-politciata-izguben-portfejl-s-684261.html", "text": "11-годишен ученик от Монтана намери и предаде на полицията портфейл с документи и 1205 лева, съобщи МВР.Любомир Любомиров открил портфейла в близост до заведение в центъра на града. По личната карта и шофьорската книжка в него станало ясно, че е на 78-годишен жител на монтанското село Расово. За доблестната му постъпка Любомир получи благодарствено писмо от директора на ОДМВР-Монтана ст. комисар Ивайло Антонов, а възрастният собственик на портфейла лично му изказа своята дълбока признателност, съобщава пресцентърът на МВР.", "date": "2018.07.12", "title": "11-годишен ученик от Монтана предаде в полицията изгубен портфейл с 1205 лв."}
{"url": "https://offnews.bg/sviat/tramp-plashtame-desetki-miliardi-dolari-za-da-pazim-evropa-ot-rusia-684243.html", "text": "САЩ плащат десетки милиарди долари, за да защитават Европа от Русия, като в същото време търпят загуби в търговията. Това заяви в четвъртък в Туитър американският президент Доналд Тръмп.\"В течение на много години президентите безуспешно се опитват да накарат Германия и другите богати страни от НАТО да плащат повече за своята защита от Русия. Те плащат само малка част от своя дял. САЩ плащат десетки милиони долари, за да субсидират Европа, като при това търпят значителни загуби в търговията\", написа Тръмп. Изказването му идва, след като по време на срещата на върха на НАТО държавите членки да увеличат бюджета си за отбрана на 4% от БВП. Освен това той нарече неприемливо Русия да печели пари от продажбата на газ в Европа. Написаното от Тръмп в Туитър днес идва като продължение на вчерашното му изказване за това как големите европейски държави продължават да правят бизнес с Москва, докато САЩ плащат, за да ги пазят от Русия. Мисля, че е много тъжно, когато Германия прави бизнес с газ и нефт с Русия, докато вие се предполага, че защитавате страната срещу Русия. В същото време се плащат милиарди долари на Русия. Ние защитаваме Германия, ние защитаваме Франция, защитаваме всички тези държави, а в същото време много от тях правят сделка с Русия за газопроводи\", заяви Тръмп на генералния секретар на НАТО Йенс Столтенберг.", "date": "2018.07.12", "title": "Тръмп: Плащаме десетки милиарди долари, за да пазим Европа от Русия"}
{"url": "https://offnews.bg/offtopic/katastrofata-na-kluni-zapechatana-ot-ohranitelna-kamera-video-684216.html", "text": "Охранителна камера е запечатала инцидента с актьора Джордж Клуни, който  на италианския остров Сардиния. Инцидентът стана в Коста Коралина във вторник сутрин. На кадрите се вижда как моторът на Клуни се удря челно в автомобил, който навлиза в неговата лента. Секунда преди това с автомобила на косъм се разминава друг моторист.Шофьорът на автомобила се обадил на линейка, която откарала Джордж Клуни в болница. Актьорът се отърва с травма на крака. Той беше изписан от болница с предписания за почивка от няколко дни. Според местни медии Клуни е пътувал към старото летище на Олбия, където се снима тв сериал, режисиран от него. Актьорът има къща на брега на езерото Комо.", "date": "2018.07.12", "title": "Катастрофата на Клуни, запечатана от охранителна камера (видео)"}
{"url": "https://offnews.bg/politika/tcvetanov-se-sreshtnal-v-sasht-s-bivshia-predsedatel-na-amerika-za-ba-684241.html", "text": "Зам.-председателят на ГЕРБ Цветан Цветанов се е срещнал с бившия председател на фондация “Америка за България” Лин Дафт по време на посещението си в САщ, което тече в момента, информира пресцентърът на партията.Цветанов е изразил благодарността си към Лин Дафт за дългогодишната му дейност като председател на Борда на директорите на фондация “Америка за България” и посочил, че през годините фондацията се е утвърдила като надежден партньор в областта на културата, образованието и гражданското общество в България. Редица неправителствени организации, академични институции, научни центрове и културни средища развиват своята дейност благодарение на финансовата подкрепа на “Америка за България”.Цветан Цветанов запознал Лин Дафт с резултатите от наскоро приключилото Българско председателство на Съвета на ЕС. На свой ред доскорошният председател на фондация “Америка за България” изказал специална благодарност към председателя на ПГ на ГЕРБ за цялостната съвместна дейност през годините, допълва се в съобщението.", "date": "2018.07.12", "title": "Цветанов се срещнал в САЩ с бившия председател на \"Америка за България\""}
{"url": "https://offnews.bg/kultura/preporachvame-vi-stefan-valdobrev-i-obichajnite-zapodozreni-s-turneto-684206.html", "text": "Стефан Вълдобрев отбелязва 20 години от излизането на албума „Към“. Той ще отпразнува годишнината с турне с най-големите си хитове, а тази вечер ще се състои и концертът в София - в столичния клуб \"Маймунарника\" в Борисовата градина.Вълдобрев ще се изправи пред публиката с \"Обичайните заподозрени\" Иван Лечев, Мирослав Иванов, Веселин Еко Веселинов, Стоян Янкулов.Подгряваща група ще бъд The Gentlemen.Началото на концерта е 20:00 часа.", "date": "2018.07.12", "title": "Препоръчваме ви: Стефан Вълдобрев и Обичайните заподозрени с турнето '20 години 'Към'"}
{"url": "https://offnews.bg/obshtestvo/spirat-vodata-v-krasno-selo-i-poduene-zaradi-remonti-684179.html", "text": "Софийска вода предупреди за спиране на водоподаването днес поради планирани ремонтни дейности. Вода няма да има:- в кв. „Красно село“ от 9 до 21 ч. на:• ул. „Йоаким Кърчовски“;• ул. „Дамян Груев“;• ул. „Йорданка Филаретова“;• ул. „Добруджански край“;- в кв. „Подуене“ от 10 до 20 ч на:• ул. „Кутловица“ от ул. „Гълъбец“ до ул. „Юндола“;• ул. „Гълъбец“ от бул. „Ситняково“ до ул. „Георги Пеячевич“;• ул. „Добромирка“, бул. „Ситняково“ №19 и №21;- в с. Бусманци, от 9:30 до 18:30 на:• ул. „Св. Св. Кирил и Методий“;• ул. „Сух Искър“- в кв. „Требич“, от 9:30 до 17:30 ч. на:• ул. „Доло“ (бивш стопански двор).", "date": "2018.07.12", "title": "Спират водата в Красно село и Подуене заради ремонти"}
{"url": "https://offnews.bg/zvezdi/viasat-explore-razkazva-za-darvesnite-hora-video-684087.html", "text": "Скрита в гъстите гори в северозападните американски щати, група мъже търси истинската свобода - живот по върховете на дърветата, напълно изолиран от съвременния свят.За тези хора техният избор е сбъдната мечта - живот, в който те налагат правилата, вместо да се събразяват с офисното ежедневие и условията на градския живот. Всеки от тях има собствени причини да избере този начин на живот, но той не е лесен.За тях разказва поредицата \"Дървесните хора\" на Viasat Explore. Тя проследява историите на Майк, Стив, Итън, Аза и Джей, докото изграждат своите домове в гората и подготвят най-важните неща за живота извън електрическата мрежа, за лов, фураж, бартер. Те правят всичко необходимо, за да оцелеят на това невероятно място.\"Дървесните хора\" можете да гледате всеки четвъртък от 22:45.", "date": "2018.07.12", "title": "Viasat Explore разказва за дървесните хора (видео)"}
{"url": "https://offnews.bg/kultura/izteglete-bezplatno-nov-unikalen-trud-za-trakijskite-kolesnitci-684238.html", "text": "Помните ли трагичната история  Уви, борбата за спасяването ѝ продължава, но се появи поне една добра новина - д-р Веселин Игнатов, археологът откривател на уникалната находка, издаде своя научен труд, описващ подробно съкровищата, погребани в България.Докторската дисертация „Погребални комплекси с коли в римската провинция Тракия (средата на І – ІІІ в.)” може да бъде изтеглена безплатно от този адрес: .Днес, 12.07.2018 г. тя ще бъде представена от автора си от 19:00 часа в Бохема – Клуб галерия на Фоторепортера пл. „Независимост“ (в подлеза между Министерски съвет и Президенството). Книгата излезе от печат в единадесети том от поредицата „Дисертации“ на НАИМ при БАН и ще бъде представена още от доц. д-р Милена Тонкова (НАИМ при БАН) и от Калоян Праматаров.Предмет на монографията е проучването на погребалните комплекси с коли в римската провинция Тракия и има за цел изследването на появата и особеностите на този ритуал и разпространението му в провинцията. В изследването влиза систематизацията и класификацията на категории, групи и типове коли открити в комплексите, техния произход и възможните реконструкции. Разгледан е статусът на свързания с тях покойник и принадлежността му към тракийската аристокрация.Обект на изследването са 219 комплекса с 248 коли, открити при разкопки, изкопни дейности и иманярски интервенции.Тук може да си припомните разследването на OFFNews за това .", "date": "2018.07.12", "title": "Изтеглете безплатно нов уникален труд за тракийските колесници"}
{"url": "https://offnews.bg/obshtestvo/slanchevo-do-33-gradusa-dnes-684177.html", "text": "Предимно слънчево ще е времето днес. В следобедните часове ще има временни увеличения на облачността, но само на отделни места в планинските райони ще превали и прегърми, показва прогнозата на Националния институт по метеорология и хидрология (НИМХ) при Българската академия на науките (БАН).Ще духа слаб северозападен вятър.Максималните температури ще са между 28° и 33°. В София ще е предимно слънчево, със средна максимална температура 28 градуса. В Пловдив градусите ще достигнат 33, в Сандански те ще стигнат дори 34 на сянка.Над планините ще преобладава слънчево време. След обяд ще е с развитие на купеста облачност, но само на отделни места краткотрайно ще превали и прегърми. Ще духа слаб до умерен северозападен вятър. Максималната температура на височина 1200 метра ще е около 24°, на 2000 метра – около 16°.Над Черноморието ще бъде предимно слънчево. Временни увеличения на облачността ще има в следобедните часове по Северното Черноморие, но вероятността за валеж е малка. Ще духа бриз. Максималните температури ще са 28-31°. Температурата на морската вода е 24-26°. Вълнението на морето ще бъде 1-2 бала.Слънцето ще изгрее точно в 6:00 и ще залезе в 21:05 ч.В петък обаче се очаква ново захлаждане. Вятър от северозапад ще доведе малко по-хладен въздух и дъжд.През почивните дни и в началото на следващата седмица ще има променлива облачност, по-значителна над източните и планинските райони, но само на отделни места краткотрайно ще превали. В събота все още ще духа северозападен вятър, в неделя ще отслабне. От вторник въздушната маса отново ще стане неустойчива. Ще се развива купеста и купесто-дъждовна облачност и на много места в страната ще има краткотрайни валежи и гръмотевични бури.", "date": "2018.07.12", "title": "Слънчево, до 33 градуса днес"}
{"url": "https://offnews.bg/ikonomika/vlizame-li-v-chakalniata-na-evrozonata-vaprosat-se-reshava-dnes-684211.html", "text": "Очаква се днес финансовите министри от еврозоната да обсъдят искането на България да се присъедини към обменно-валутния механизъм ERM II, предпождащ еврозоната и банковия съюз. Това трябва да се случи на заседанието на Еврогрупата в Брюксел, пише агенция \"Ройтерс\", като се позова на свои източници.В белгийската столица е финансовият ни министър Владислав Горанов, който ще представи постигнатото в неговия ресор по време на европредседателството, уточнява БНР. България ще подаде документи за членство в механизма, известен като \"чакалнята за еврозоната\", обяви министърът в началото на годината, а през юни еврокомисарят по въпросите на еврото Валдис Домбровскис заяви: \"За приемането на еврото страните членки трябва да покрият номинални критерии за присъединяване, с които България се справя твърде добре. В същото време съществува въпросът с тяхната устойчивост\".Вероятно на заседанието на еврогрупата ще бъде дадена целева дата за страната ни и в ERM II и в банковия съюз, пише още \"Ройтерс\".Получаването на дата за влизане в ERM2 финансовият анализатор и бивш зам. финансов министър Любомир Дацов определи като \"безспорно голям успех и едновременно шамар\". Той прогнозира, че се очертава \"карантинен период\". \"Аз бих го преглътнал, стига да има ясен хоризонт\", пише той във Фейсбук.", "date": "2018.07.12", "title": "Влизаме ли в чакалнята на еврозоната? Въпросът се решава днес"}
{"url": "https://offnews.bg/futbol/karanga-shte-pribira-shesttcifrena-zaplata-v-dolari-v-kitaj-684209.html", "text": "Бразилският нападател Фернандо Каранга ще получава изключително висока заплата в китайския Хенан.Според запознати месечното му възнаграждение там ще е близо 100 000 долара или заплата, многократно по-висока от тази, която е взимал в ЦСКА.Подобна сума е напълно стандартна в китайското първенство за чужденци, които не са реномирани в световен план. Отделно по контракта на Каранга с Хенан ще има и редица тлъсти бонуси при определени постижения. Агентът на играча - Андерсон Насрала, обяви, че Каранга се е разбрал с Хенан за 3-годишен договор.Тарторът на Сектор Г Иван Велчев също коментира заплатата на Каранга в социалните мрежи: \"Искам да ми обясните как да се задържи футболист, като не иска да играе за отбора, отказва да тренира и започва да върши... Как точно да стане, като отива в Китай за 50-60 хиляди долара заплата. Или да остане от любов към феновете\", написа Кюстендилеца във Facebook.ЦСКА ще получи над 6 млн. лева по сделката за бразилеца. Според някои източници, \"армейците\" ще приберат 3,5 млн. евро с бонусите. При всички положения, средствата, които ще постъпят в касата на клуба, ще са над 6 млн. лева, пише още \"Тема Спорт\".", "date": "2018.07.12", "title": "Каранга ще прибира шестцифрена заплата в долари в Китай"}
{"url": "https://offnews.bg/obshtestvo/sv-veronika-e-pokrovitel-na-fotografite-saimenichkite-%d1%9d-cherpiat-684199.html", "text": "Православната църква почита днес света Вероника, както и Св. мчци Прокъл и Иларий. Имен ден празнуват Вероника, Вера и Верка.На Разпети петък, докато Иисус Христос влачел огромния дървен кръст и бил на ръба на своите сили, една млада жена на име Вероника се приближила кам Божия Син и с разперена ленена кърпа попила потта и кръвта от лицето на бъдещия Спасител. Тогава се случило истинско чудо. Ликът на Иисус Христос остава отпечатан върху ленената кърпа.След Разпети петък Света Вероника заминава от Йерусалим за Западна Европа. Свещената кърпа оставя в Рим. След това отпътува за Южна Франция. Там започва да проповядва и да говори за Спасителя.В иконографията често изобразяват Света Вероника как държи разперена кърпа, на която се вижда отпечатаното лице на Христос. По-късно нарекли тази кърпа „Платното на Вероника”. Заради запечатания образ на Исус Христос, приемат Света Вероника за покровител на фотографията и фотографите. ", "date": "2018.07.12", "title": "Св. Вероника е покровител на фотографите, съименичките ѝ черпят"}
{"url": "https://offnews.bg/politika/radev-shte-razgovaria-s-erdogan-po-vreme-na-sreshtata-na-varha-na-nato-684220.html", "text": "В рамките на срещата на върха на НАТО президентът Румен Радев ще се срещне с президента на Турция Реджеп Тайип Ердоган. В програмата на българския държавен глава е предвидена и среща с грузинския му колега Гиорги Маргвелашвили.В сряда стана ясно, че САЩ са поискали от държавите членки на Алианса да увеличат разходите си за отбрана до 4 процента от брутния си вътрешен продукт.„Аз единствен поставих въпроса пред генералния секретар на НАТО какво става с Трансатлантическата връзка, която е гръбнакът на НАТО като военни способности, ако не срещнем тези 2 процента сега, а никой не говори за тези четири процента“, заяви Радев, цитиран от прессекретариата на \"Дондуков\" 2. Според него американският президент е прав, защото всяка страна трябва да има принос в свят на растящи заплахи и да изгражда ефективни способности. “Това, което той прави, е добре и за нас като изграждане на отбранителни способности. Виждате с каква неохота в България се заделят средства за въоръжените сили“, обясни Румен Радев и допълни, че на тази тема е свикал три заседания на Консултативния съвет за национална сигурност. ", "date": "2018.07.12", "title": "Радев ще разговаря с Ердоган по време на срещата на върха на НАТО"}
{"url": "https://offnews.bg/ikonomika/targovtcite-i-prevozvachite-na-goriva-pak-na-protest-pred-parlamenta-684214.html", "text": "Поредният протест на членове на Националното сдружение на търговците и превозвачите на горива се очаква днес пред Народното събрание, съобщи БНР.Протестиращите настояват да отпаднат промените в Закона за горивата, предложени от депутата от Обединени патриоти Емил Димитров. Заради тях ще им се наложи да плащат сериозни суми, за да работят. Според представителите на малките бензиностанции промените в закона ще доведат до фалити.Вчера обсъжданията на спорните текстове отново  част от предложенията обаче бяха приети на второ четене в пленарна зала, макар и в смекчен вариант. Днес гласуването продължава.Първоначално заложеното изискване за начален капитал от 3 милиона лева бе намалено на 1 милион, отпадна и изискването за образователния ценз за търговците на горива. Размерът на исканите обезпечения също бе намален спрямо проекта на Димитров.Дребните търговци обявиха, че най-вероятно ще съдят България, \"която се оказа мащеха за нас\".", "date": "2018.07.12", "title": "Търговците и превозвачите на горива пак на протест пред парламента"}
{"url": "https://offnews.bg/temida/zatvornik-pak-izbiaga-tozi-pat-ot-bolnitca-v-plovdiv-684213.html", "text": "Затворник избяга от болница \"Св. Георги\" в Пловдив.59-годишният Младен Младенов е изчезнал в сряда по обяд, а информацията бе оповестена снощи.Мъжът бил закаран под охрана в лечебното заведение в началото на седмицата за изследвания. Охраната обаче не останала да го пази, а обяснението е, че затворникът бил на лек режим. При визитацията в сряда лекарите просто установили, че пациентът им е изчезнал.Лекарите веднага се обадили в Пловдивския затвор, чийто директор - Божил Иванов, отказа да говори с медии.От правосъдното министерство обясниха пред Нова тв липсата на охрана с факта, че той не създавал проблеми, не бил и опасен.Болницата има камери, както и охрана от частна фирма на входовете. Полицията преглежда записите.Младенов е осъден за кражба на 6 г. и 6 месеца затвор. Трябвало да лежи още месец. Първоначално бил настанен в затворническо общежитие, отскоро бил в Пловдив, тъй като изследвания потвърдили, че страда от тежко заболяване. Няколко пъти през последните седмици приемали мъжа в болница за изследвания.Това бягство е поредното у нас през последните месеци и третото за пловдивския затвор. Едно от тях - на Владимир Пелов,  - завърши трагично, с неговата смърт и тази на още един човек. ", "date": "2018.07.12", "title": "Затворник пак избяга. Този път - от болница в Пловдив"}
{"url": "https://offnews.bg/obshtestvo/lekari-ot-pirogov-spasiha-ratcete-na-dvama-motoristi-684215.html", "text": "Лекари от \"Пирогов\" спасиха ръцете на двама млади мъже, пострадали в катастрофа с мотори преди няколко дни, съобщиха от лечебното заведение.Пациентите са били оперирани от началника на Клиниката по хирургия на ръката и реплантация доц. Людмил Симеонов и екипа му.Един от пациентите - 23-годишен мъж - бил опериран три пъти, за да може да бъдат възстановени тежките последствия след падането с мотора.Другият пострадал, 32-годишен мъж, имал сложно счупване в областта на китката. Операцията продължила часове. Към момента пациентът се възстановява успешно в клиниката.Лекарите констатират увеличен травматизъм с мотори в летния сезон. За последните 2 седмици през Спешното отделение на университетската болница преминаха над 20 мотористи ранени в катастрофи.", "date": "2018.07.12", "title": "Лекари от Пирогов спасиха ръцете на двама мотористи"}
{"url": "https://offnews.bg/politika/holandia-i-frantcia-prechat-na-vlizaneto-na-balgaria-v-shengen-obiavi-684212.html", "text": "Присъединяването на България и Румъния към Шенгенската зона е възпрепятствано от Холандия и Франция. Това заяви външният ни министър Екатерина Захариева в интервю пред руското издание \"Известия\", цитирано от БНР.Към 2011 г. вече бяхме изпълнили всички технически изисквания. Сега, в условията на масов приток на бежанци, доказахме своята способност да защитим външните граници на Европейския съюз, заяви българският дипломат №1.София продължава да води преговори с двете страни, за да ги убеди да приемат България в Шенгенското пространство.", "date": "2018.07.12", "title": "Холандия и Франция пречат на влизането на България в Шенген, обяви външният министър Захариева"}
{"url": "https://offnews.bg/obshtestvo/izleze-vtoroto-klasirane-za-gimnaziite-pak-s-izvestni-spanki-684231.html", "text": "С известни спънки второто класиране за гимназиите с прием след седми клас беше качено днес от Министерството на образованието и науката.След съобщението на сайта на МОН, че класирането е факт, хиляди родители се опитаха да проверят къде са приети децата им чрез системата  С разочарование видели само първото класиране, но не и второто. След сигнал от читателка на OFFNews попитахме каква е причината. От МОН обясниха, че данните за второто класиране не са били видими за 10-ина минути, защото в този момент се прехвърляли на съответния сървър.Първото класиране в София също коства нерви на родителите, тъй като се оказа, че в първия му огласен вариант е сбъркано балообразуването на 4 от най-желаните гимназии. Впоследствие беше качен втори вариант. Вчера министърът на образованието Красимир Вълчев обяви, че това се е случило в резултат на човешка грешка и че той ще настоява за дисциплинарни наказания за трима души, включително началника на Регионалното управление на образованието (РУО) в София Ваня Кастрева.Вече всеки може да провери второто класиране чрез входящ номер и код, необходими за вход в системата.На втория етап 1413 от кандидатствалите в софийските гимназии са класирани по по-предно желание, а 211 са попаднали в списъците с приетите за първи път. 1860 седмокласници са запазили мястото си в паралелката, в която са били приети на първото класиране.Предстои и огласяване на информацията за минималните балове за най-желаните гимназии в столицата. Очакваме я от РУО, посочиха от МОН.", "date": "2018.07.12", "title": "Излезе второто класиране за гимназиите, пак с известни спънки"}
{"url": "https://offnews.bg/obshtestvo/shesti-trolej-v-podleza-na-ndk-tramvaj-6-niama-da-se-vrashta-v-loz-684210.html", "text": "Трамвай № 6 няма да се връща по бул. \"Арсеналски\", а ще запази сегашния си маршрут към квартал \"Иван Вазов\". На негово място в кв. \"Лозенец\" ще се движи тролей, който ще свързва \"Манастирски ливади\" с Петте кьошета и ще стига до Пета градска болница. Той ще минава по \"Фритьоф Нансен\" в едната посока, а в другата ще стане шестият тролей в подлеза при НДК. Около този проект се обедини мнозинството общински съветници в комисиите по архитектура и транспорт, окончателното решение ще вземе СОС на заседанието си днес. Вариантът с нов тролей предлага трамваи 1 и 7 да напуснат локалното платно и да се движат централно по бул. \"Скобелев\" над сегашните две трамвайни линии в тунела. За да стане това възможно, връхна конструкция ще удължи тунела трамвайните коловози ще минат по нея. След спирката на бул. \"Витоша\" двете линии продължават по сегашния си маршрут. В подлеза ще се влиза по две платна, долу обаче за колите и тролеите ще се освободят 4 ленти. Новият тролей ще излиза от подлеза при Фритьоф Нансен, тези с номера 1, 5, 2 и 8 ще продължават по бул. \"Васил Левски\", а девятката ще си минава по \"Раковски\".Този вариант ще струва 7 млн. лева и ще може да бъде реализиран в доста по-кратки срокове. Новият тролей ще свързва кварталите Гоце Делчев, Стрелбище и Манастирски ливади с втория метродиаметър и ще играе ролята и на довеждащ транспорт до метрото. Вариантът с връщането на трамвая в \"Лозенец\" предвижда от кръстовище ,,Петте кьошета’’ трамваите 1, 6 и 7 да влизат в подлеза при НДК, като маршрут 6 продължава в тунела към съществуващата изходяща рампа. Маршрути 1 и 7 завиват на дясно на подземно ниво. Предвижда се пробиване на стената на изградения тунел под бул. Витоша, като тунелът ще излиза почти при 22 гимназия и ще затруднява движението на пешеходците, обясняват главният архитект Здравко Здравков и зам.-кметът по транспорта Евгени Крусев. Този вариант е свързан и с отчуждителни процедури и е три пъти по-скъп - 22 млн. лева. ", "date": "2018.07.12", "title": "Шести тролей в подлеза на НДК, трамвай №6 няма да се връща в Лозенец"}
{"url": "https://offnews.bg/obshtestvo/firmata-koiato-izlaga-che-shte-vozi-za-7-lv-do-plovdiv-s-dogovor-d-684201.html", "text": "Договорът на фирма \"Витоша експрес\" за междуградската линия София-Пловдив ще бъде прекратен в края на месеца. Столична община ще избере друга фирма, която да поеме курсовете до провеждане на обществена поръчка. Това обяви зам.-кметът по транспорта Евгени Крусев на заседание на транспортната комисия към СОС. Автобусната фирма, която обслужва линията, участва в обществена поръчка през 2016 година и предлага цена от 6,86 лв. Веднъж спечелила поръчката, Витоша експрес добавя такса \"обслужване\" от над 7 лв., така билетът поскъпва до 14 лева, което всъщност е пазарната цена в момента. От сайта на компанията става ясно, че тази такса дава право на неограничено количество багаж, спиране за тоалетна, придружител на дете и др. За измамата сигнализираха Господари на ефира, разследване по темата направи и тв журналистката Валя Ахчиева в предаването си \"Открито\" по БНТ. Обществената поръчка е пусната от Столична община през 2016 година за 68 междуградски линии от София до областните градове. Основен критерий за избор на изпълнител е най-ниска цена. Така от „Витоша експрес” си гарантират победата. Договорът е от декември миналата година. На практика обаче Витоша експрес започва да превозва пътници по маршрута София-Пловдив през февруари тази година, след като е купила 9 нови автобуса с видеонаблюдение. През април е глобена от СО за \"таксата\" над цената на билета - която на практика води до неизпълнение на договора със Столична община, с 1000 лв. Което не води до прекратяване на практиката билет плюс такса. Сега договорът на Витоша експрес ще бъде прекратен. На заседанието на транспортната комисия към СОС обаче стана ясно, че фирмата има още 4 договора със СО. За всяка обществена поръчка, обявена от СО, се назначава комисия от 10 човека - експерти от администрацията на Московска 33, съветници и представители на други институции според ресора. Председател на тази, одобрила Витоша експрес да вози до Пловдив, е председателят на транспортната комисия Екатерина Йорданова. В състава й - освен петима експерти от дирекции \"Обществени поръчки и концесии\" и \"Транспорт\", са и съветниците Прошко Прошков, Симеон Славчев , Мита Георгиева, както и Владимир Янев - Пътна полиция към СДВР, и Иван Христов, шеф на отдел в Изпълнителна агенция \"Автомобилна администрация\", научи OFFNews. От обществената поръчка за 68 линии СО е сключила 57 договора. За останалите няма кандидати. И комисии, естествено. ", "date": "2018.07.12", "title": "Фирмата, която излъга, че ще вози за 7 лв. до Пловдив, с договор до края на юли"}
