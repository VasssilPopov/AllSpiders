{"url": "https://offnews.bg/izvan-terena/ne-samo-nejmar-izbiaga-ot-primera-division-665271.html", "text": "Испанската Примера дивисион загуби доста от блясъка си с напускането на бразилската звезда на Барселона Неймар, който избра да продължи кариерата си в Пари Сен Жермен.Част от чара на Примера се пренесе и в германската Бундеслига, след като отборът на Лас Палмас беше напуснат от ганайския халф Кевин-Принс Боатенг, който отиде в Айнтрахт Франкфурт.Заедно с него си тръгна и прелестната му половинка Мелиса Сата.Италианският топмодел вече ще радва с присъствието си и изваяните си форми феновете на Айнтрахт, а на Гран Канария вече ближат рани.", "date": "2017.09.16", "title": "Не само Неймар избяга от Примера дивисион"}
{"url": "https://offnews.bg/ikonomika/pusnaha-magistralata-ot-pirot-do-balgarskata-granitca-665258.html", "text": "Пуснаха магистралната отсечка от сръбския град Пирот до българската граница. Отсечката е част от Коридор №10 и е с дължина 30,5 км. Магистралата трябва да стигне до Ниш, а общата й дължина ще е 86,9 км. Сръбският президент Александър Вучич, който откри новата магистрала, обяви: „Усмивката ми днес е дълга 30,5 км”. Президентът се похвали още, че тунелите по сръбската магистрала са по-хубави от швейцарските. Вучич съобщи, че до края на тази година ще бъде построена почти цялата част от източната посока на Коридор №10, с изключение на отсечката от Банцарево до Цървена река, която ще е готова през май 2018 г.", "date": "2017.09.16", "title": "Пуснаха магистралата от Пирот до българската граница"}
{"url": "https://offnews.bg/112/arestuvaha-sina-na-ubitia-vav-vinogradetc-665257.html", "text": "Синът на убития във Виноградец ресторантьор Димитър Тонкев е арестуван за разпространение на наркотици, съобщиха от прокуратурата в Пазарджик.Димитър е задържан затова, че в продължение на два месеца е разпространявал амфетамини и марихуана и затова в момента е задържан за 72 часа. Бащата на задържания – Наско Тонкев, бе прострелян и загина на място на 31 август при празнуване на рожден ден. Разследвано за изстресла е 6-годишно дете, което взело пистолета на вече бившия председател на Общинския съвет от ГЕРБ Лазар Влайков. Затова, че е стреляно с неговия пистолет Влайков бе свален от поста, партията е разграничи от него, а в момента предстои процес.Роднините на убития Наско Тонкев -  сина му и дъщеря му разказаха и се усъмниха, че детето е стреляло и убило техния баща. ", "date": "2017.09.16", "title": "Арестуваха сина на убития във Виноградец"}
{"url": "https://offnews.bg/sviat/arestuvaha-18-godishen-za-vzriva-v-londonskoto-metro-665254.html", "text": "18-годишен младеж е задържан от лондонската полиция във връзка с взрива вчера в метрото на британската столица.В съобщението си от властите казват, че арестът е \"значим\" за разследването.18-годишният мъж е арестуван тази сутрин от полицията в графство Кент в пристанищната част на град Дувър.За взрива в лондонското метро отговорност поеха терористите от \"Ислямска държава\".Жертви няма, като ранени са 29 души. Те са с изгаряния и без опасност за живота.", "date": "2017.09.16", "title": "Арестуваха 18-годишен за взрива в лондонското метро"}
{"url": "https://offnews.bg/temida/pusnaha-mladezha-kojto-napadna-nezriashtite-turisti-v-nesebar-665260.html", "text": "Срещу 1500 лв. гаранция магистратите в Несебър пуснаха Тодор Николов /21 г./, който нападна с юмруци незрящи туристи през лятото в града. На заседание днес Районният съд отмени мярката \"домашен арест\" на обвиняемия и му наложи \"парична гаранция\" в размер на 1500 лева.Досъдебното производство срещу мъжа не е приключило и затова няма насрочена дата за съдебния процес.Според съдебно-медицинската експертиза той страда от високо кръвно налягане и глаукома.Николов нападна група незрящи туристи от Словакия заради това, че не са освободили улицата, по която той минава с колата си. В интернет имаше клипове как мъжът излиза от колата и започва да налага незрящите туристи с бастуни от Словакия.В яда си дори изоставя колата си, която се блъсна в дърво. ", "date": "2017.09.16", "title": "Пуснаха младежа, който нападна незрящите туристи в Несебър"}
{"url": "https://offnews.bg/ikonomika/ryanair-otmeni-2000-poleta-i-beshe-razsipana-v-internet-665262.html", "text": "Близо 2000 полета отменя Ryanair до края на октомври. Това са по 50 полета на ден, съобщи авиокомпанията на сайта си. Новината беше съобщена изненадващо в петък, а около 400 000 пътници са засегнати от решението.А то е чисто икономическо: За да подобри точността си. Това се прави, за да се изгладят проблеми, свързани със закъснения заради въздушния трафик и стачки, метеорологични условия и промени в схемите за отпуски на пилотите и кабинния екипаж.В Туитър и във Фейсбук пътуващите са написали, че са \"направо шокирани\". Многобройни са оплакванията, които са залели сайта на компанията - провалени са от важни сделки до празнуване на годишнини и сватби. Междувременно от там се обръщат през час-два с призив всички да си проверят полетите и настоятелно напомнят, че ще отменят по 50 полета всеки ден.Ирландската нискобюджетната авиокомпания се оправдава, че няма да изпълни по-малко от 2% от дневната си програма. \"Извиняваме се искрено на малкия брой клиенти, които са засегнати от спрените полети, ще направим всичко по силите си да организираме алтернативни или да възстановим сумите за билетите\", съобщи шефът на комуникациите Робин Кийли.", "date": "2017.09.16", "title": "Ryanair отмени 2000 полета и беше разсипана в интернет"}
{"url": "https://offnews.bg/obshtestvo/sgotviha-liutenitca-za-tciala-sofia-665261.html", "text": "Днес сготвиха юнашка лютеница на Паметника на Съветската армия, която може да нахрани цяла София. Мероприятието се състоя в рамките на Фестивала на розовия домат. Всеки, който пожела, се включи в рязането на домати, мелене на чушки и бъркане на юнашката лютеница.А яденето е на корем. ", "date": "2017.09.16", "title": "Сготвиха лютеница за цяла София"}
{"url": "https://offnews.bg/izvan-terena/shakira-bila-shuta-na-pike-665263.html", "text": "Една от най-популярните светски двойки - испанският футболист на Барселона Жерар Пике и колумбийската певица Шакира, вече не живеят заедно, пише AS.Според слуховете изпълнителката на латинохитове е напуснала дома им в Барселона, за да се съсредоточи върху международното си турне и възпитанието на децата им Милан и Саша.Странният жест на бранителя, след като вкара гол във вратата на Еспаньол, също свидетелства за семейни проблеми. По традиция Пике показва по два пръста на всяка ръка, символизирайки датата на раждане на двамата - 2 февруари.След попадението си в каталунското дерби Жерар показа два пръста с едната ръка и среден пръст с другата, което беше разтълкувано като предизвикателен жест към Шакира.Днес обаче футболистът сподели в социалните мрежи новата песен на Шакира, което е в противоречие с информациите за влошени отношения.", "date": "2017.09.16", "title": "Шакира била шута на Пике?"}
{"url": "https://offnews.bg/sviat/kultoviat-aktior-hari-stantan-pochina-na-91-g-665259.html", "text": "Култовият американски актьор Хари Дийн Стантън е починал на 91-годишна възраст, съобщават световните агенции.Стантън е починал от естествена смърт в петък в болница в Лос Анджелис.Кариерата му продължава 60 години.Хари Стантън е известен с ролите си в \"Кръстникът\", \"Пришълецът\", \"Париж, Тексас\", \"Туин Пийкс\" . Заради загадъчността си той е изпълнил много роли във филмите на Дейвид Линч, Ридли Скот, Вим Вендерс.За съжаление той никога не е бил номиниран за Оскар.Последната роля на Стантън е в  последния сезон на \"Туин Пийкс\".  ", "date": "2017.09.16", "title": "Култовият актьор Хари Стантън почина на 91 г."}
{"url": "https://offnews.bg/politika/borisov-kam-pozharnikarite-gasih-s-brezentova-mushama-i-posle-se-mazh-665256.html", "text": "Днес премиерът Бойко Борисов е в Девин, където първо откри реконструирания топлопровод от Беденски бани до Девин, а после и саниран блок. По време на откриването Бойко Борисов изброявайки какво е направено в Девин и как само от началото на тази година ГЕРБ са повишили доходите с 11%, той започна да коментира протеста на пожарникарите. От хокане до спомени - ето какво каза премиерът за своята минала професия и за състоянието на пожарната:\"Ако се върнете в годините назад да кажете кога са давани пари за учители, за образование, за инфраструктура. Мога да ви напомня учителската стачка, но днес е ден, в който няма да се заяждам... Оплакват се от пожарната, че вратите се отваряли ръчно. Моите уважения към пожарникарите, уважавам ги, но 5 години съм гасил пожари само с бризентова машума и пластмасова каска. Сега дадохме 300 милиона за пожарната, какви коли имат, ние сме карали зилове  - кажете мерси поне за колите\". След това пред журналисти Борисов продължи темата и спомените си: \"Много е лесно да намериш една пожарна и да покажеш, че вратите се отварят ръчно. Сложете ги правителство по правителство - колко пари целево са давани - Смолян, Мадан... И пожарната сме санирали в Девин, много нови пожарни са направени. Искаме на всички да вдигнем заплатите. Следващата година ще преглеждаме бюджета и ще търсим възможност. Аз съм гасил повече пожари от всички, с тях много много да споря. По време на социализма имаше гумени ботуши, като тези на градинарите, дето 12 пъти ме е пробождал пирон и една брезентова шапка. Още си пазя мушата. Каската ми беше пластмасова. А лекарството дефламол - след пожар сваляш брезентовите мушами и се мажеш целия с дефламол. Сега карат най-добрите коли - сменихме ги за 300 милиона. Ако ги закарам на един зил, половината няма да могат да подадат вода. В пъти се е повишило и заплащането и качеството. Сега само мрънкат - тогава никой не е мрънкал...Имаме и лекари, и медицински сестри, и учители. Всички искат. Като дойдем на власт, всички започват да искат\". ", "date": "2017.09.16", "title": "Борисов към пожарникарите: Гасих с брезентова мушама и после се мажех целия с дефламол"}
{"url": "https://offnews.bg/kultura/nebival-interes-kam-sofijskia-srednovekoven-festival-galeria-665255.html", "text": "Хиляди хора посетиха първия ден от Софийския средновековен фестивал, а много се редяха и на дълги опашки, за да влязат в парка \"Военна академия\".Всички любители могат този уикенд да се потопят в средновековна атмосфера, забавлявайки се и научавайки нови и любопитни подробности за живота на Балканите през периода 10 - 15 век.Автентичен военен лагер, бойни демонстрации, средновековни занаяти и исторически достоверни реконструкции на костюми и въоръжение са сред атракциите, които участници от страната и чужбина ще предложат на посетителите през двата дни на фестивала.Днес ще има концерт на софийските средновековни формации Ambient Folklore и Eriney и обширна презентация за средновековната европейска фехтовка, а в неделя – турнир на бойци в истински средновековни брони и въоръжение.", "date": "2017.09.16", "title": "Небивал интерес към Софийския средновековен фестивал (галерия)"}
{"url": "https://offnews.bg/futbol/zhestok-skandal-zree-vav-vereia-665268.html", "text": "Страхотен скандал назрява във Верея. Минути след победата над Дунав с 2:1 треньорът на заралии Илиан Илиев избухна с критики към собствениците на клуба заради мъглата около финансирането на клуба.\"Ние за пари няма да говорим. Утре или в понеделник трябва да стане ясно какво правим, така не може да продължава. По принцип, когато има проблем ти се опитваш да го разрешиш, а не му обръщаш гръб\", заяви Илиев. \"Питайте футболистите дали имат желание, не мен. Аз няма да коментирам, доволен съм спортно-технически от този мач. Много трудно е да се настроиш за 7-8 минути и да обърнеш мача. Затова благодаря на момчетата\", сподели още треньорът на Верея. \"За тези три месеца, в които работим с футболистите, аз научих за тях, че са мъжки момчета. Вярно, невинаги ни се получават нещата, но откъм желание след почивката показахме как трябва да изглеждаме във всеки двубой\", завърши специалистът.Иначе Дунав продължи серията си без победа срещу Верея, като допусна обрат от 1:0 до 1:2.Първото попадение в мача реализира Юлиян Ненов в 31-ата минута. В 56-ата минута Мехди Фенуш изравни, а в 88-ата Георги Андонов направи 2:1.", "date": "2017.09.16", "title": "Жесток скандал зрее във Верея"}
{"url": "https://offnews.bg/sviat/asandzh-poiska-tramp-da-go-pomilva-sreshtu-tcenna-informatcia-665269.html", "text": "Основателят на „Уикилийкс” Джулиан Асандж заяви готовност да даде доказателства, че Русия не е замесена в хакването на сървърите на Демократическата партия по време на президентската кампания в САЩ миналата година.Информацията ще послужи един вид за помилване, тъй като Асандж се е обърнал към администрацията на Доналд Тръмп да му осигури юридическа неприкосновеност.Вестник „The Wall Street Journal” твърди, че тази идея е предадена чрез телефонен разговор между конгресмена Дейна Рорабакър и Джон Кели, началник на административните служители в Белия дом на 13 септември.", "date": "2017.09.16", "title": "Асандж поиска Тръмп да го помилва срещу ценна информация"}
{"url": "https://offnews.bg/futbol/badema-se-zavarna-s-gram-i-triasak-665265.html", "text": "Емил Гъргоров се завърна с гръм и трясък в българския футбол след близо година отсъствие. Трикратният шампион излезе титуляр за ЦСКА 1948 срещу Септември Симитли и отбеляза двата гола при успеха 2:0. Така \"червените\" продължават да са лидери след победа срещу един от преките съперници в Югозападната \"В\" група.Публиката изпадна в екстаз и измисли нова песен, в която се повтаря \"Бадем,, Бадем\". Над 400 зрители се стекоха на стадиона в Драгалевци и видяха много здрав отбор с доста ритници. На трибуните бяха забелязани японци. Азиатците снимаха с апарати всичко живо по стадиона.Иначе мачът започна с натиск на ЦСКА 1948. Гущеров претендираше за две дузпи, съдията Николай Йорданов не ги даде. Най-красивата атака беше в края на полувремето, когато уникална комбинация беше завършена от Йоан Маринов, но вратарят на Септември спести по невероятен начин.Гъргоров откри веднага след почивката. Той получи топката зад точката на дузпата, литна технично защитник и с левия крак я завъртя покрай вратаря - 1:0 за ЦСКА 1948.В 70-ата минута Бадема приключи гостите с уникален втори гол. Халфът литна бранител и със силен удар с десния крак разстреля вратаря от Симитли. Емо имаше и още един шанс, но акробатичният му шут излезе в аут. Накрая Гъргоров поиска смяна и логично обра овациите на публиката.До края грубостите на Септември най-после доведоха за изгонване на футболист. За 90 минути реално гостите не застрашиха сериозно вратаря Христо Бахтерлиев.\"Армейците\" остават лидери с 16 точки, преследвачите Хебър и Вихрен имат по 15.", "date": "2017.09.16", "title": "Бадема се завърна с гръм и трясък"}
{"url": "https://offnews.bg/112/mlado-momiche-zagina-pri-chelen-sblasak-na-patia-sofia-varna-665253.html", "text": "21-годишна шофьорка загина при челен сблъсък на главния път София – Варна край ловешкото село Микре, съобщиха за Дарик от пресцентъра на Областната дирекция на МВР – Ловеч.Пътният инцидент станал около 9.30 ч. Момичето, което е родом от Ловеч, но е с адресна регистрация в столицата, шофирало лек автомобил „Алфа Ромео”, когато се ударило с идващия насреща „Фолксваген”, управляван от 37-годишен мъж.Младата жена починала на място, а водачът на другата кола е в болница, но без опасност за живота. По данни на очевидци той има множество наранявания.Причините за катастрофата са в процес на изясняване. Движението по път I-4 в района на с. Микре е временно ограничено, информират от пресцентъра на Агенция „Пътна инфраструктура”. Има обходни маршрути: за пътуващите в посока Варна – през с. Микре, а за София – път III-307 (Микре – Угърчин) – общински път до с. Сопот.", "date": "2017.09.16", "title": "Младо момиче загина при челен сблъсък на пътя София-Варна"}
{"url": "https://offnews.bg/112/2-godishno-dete-zagina-pri-pozhar-v-simeonovo-665266.html", "text": "2-годишно дете е загинало при пожар, избухнал в къща в столичния квартал „Симеоново” в събота, съобщи МВР.Сигналът за инцидента е подаден около 18.40 ч. На място веднага се се отзовали огнеборци, които са изнесли детето. То било откарано в болница, но лекарите не успели да се преборят за живота му.Огънят е потушен, причините за пожара все още не са ясни.", "date": "2017.09.16", "title": "2-годишно дете загина при пожар в 'Симеоново'"}
{"url": "https://offnews.bg/na-tozi-den/dnes-rozhden-den-imat-663982.html", "text": "Илхан Кючюк, евродепутат и председател на младежкото ДПСПавел Панов, бивш футболистНиколай Гигов, бизнесмен, футболен деятел, бивш президент и собственик на футболният клуб ЛокомотивНина Гавазова, актриса ", "date": "2017.09.16", "title": "Днес рожден ден имат"}
{"url": "https://offnews.bg/sviat/iran-se-pohvali-che-e-napravil-bashtata-na-bombite-665264.html", "text": "Иранската отбрана се похвали, че е създала най-голямата бомба, правена досега и я нарече \"бащата на всички бомби\".Бомбата е неядрена и тежи близо 10 т, съобщи иранската телевизия Прес ТВ. „По поръчка на Въздушнокосмическите сили отбранителната промишленост създаде бомба, тежаща десет тона. Бомбите са готови и могат да се хвърлят от самолети „Ил” и са способни да причинят огромни разрушения”, заяви командващият Въздушнокосмическите сили на Корпуса на гвардейците на ислямската революция, ген. Амир Али Хаджизаде.\"Баща на всички бомби\" е по аналогия на американската „Майка на всички бомби” – 9,5-тонната Джи Би Ю-43(GBU-43), с който през април американската армия нанесе удар по подземен комплекс в афганистанската провинция Нангархар, използван от „Ислямска държава”.Иранската бомба била с 300 кг по-тежка от американската – 9,8 т. ", "date": "2017.09.16", "title": "Иран се похвали, че е направил 'бащата на бомбите'"}
{"url": "https://offnews.bg/drugi/niama-da-izhvarliat-shtangite-ot-tokio-2020-665239.html", "text": "Вдигането на тежести ще остане в програмата на летните олимпийски игри в Токио през 2020 година, заяви президентът на МОК Томас Бах, цитиран от Inside the Games.За изхвърлянето на щангите от олимпиадата се заговори след безпрецедентния допинг скандал от последните седмици, в който се оказаха въвлечени тежкоатлети от водещите страни в спорта като Русия, Китай, Казахстан и др.Така Бах опроверга думите на вицепрезидента Джон Коутс, който заяви, че спортът ще остане в програмата на Токио 2020 година при условие, че до декември 2017 година от международната федерация по вдигане на тежести потвърдят, че са приели всички необходими мерки за борба с допинга.Бах обаче не е категоричен, че щангите ще запазят мястото си в олимпийското семейство за игрите през 2024 година.", "date": "2017.09.16", "title": "Няма да изхвърлят щангите от Токио 2020"}
{"url": "https://offnews.bg/sviat/idil-poe-otgovornost-za-vzriva-v-londonskoto-metro-665242.html", "text": "\"Ислямска държава\" пое отговорност за взрива във влак на лондонското метро, при който бяха ранени 29 души, предадоха Ройтерс и Франс прес. Съобщението бе разпространено от новинарския сайт Амак, пропагандния орган на джихадистката групировка, в социалните мрежи.Взрив избухна в 8.20 часа в петък сутринта във вагон на един от влаковете в района на метростанция \"Парсънс грийн\" в Югозападен Лондон. Самоделно взривно устройство било оставено до вратата на вагон от композицията. То било в бяла пластмасова кофа, поставена в пазарска чанта.Британските власти съобщиха, че броят на хората, постъпили за лечение в болница след бомбения взрив в лондонското метро, е 29 души, предаде Асошиейтед прес.По данни на Националната здравна служба 21 пациенти са хоспитализирани и осем вече са изписани. Линейките на лондонската служба за спешна помощ са транспортирали 19 души до болници, повечето с леки наранявания, а останалите са потърсили медицинска помощ самостоятелно.", "date": "2017.09.16", "title": "ИДИЛ пое отговорност за взрива в лондонското метро"}
{"url": "https://offnews.bg/nashite-avtori/strashna-li-e-rusia-665220.html", "text": "„Действията на Русия са източник на регионална нестабилност и заплашват нашата основна цел за единна, мирна и свободна Европа.“Това е едно от заключенията в приетия преди 3 седмици от правителството доклад. В него Руската федерация е припозната, като един от основните източници на регионална нестабилност.Дали това е така само времето ще покаже, а и докладът още не е гласуван от Народното събрание. Затова и от посолството на Русия все още отказват коментар.Тази новина обаче стана повод – сред родните депутати, а и в обществото - отново да се заговори ''за'' и ''против'' Русия. Безумните и абсолютно еднакви, в своята същност, вечни групички на ''русофили'' и ''русофоби'' у нас пак започнаха да словоблудстват по темата. А тя е съвсем ясна и дори скучна - с мечката тряба да си практичен. Не можеш нито да я обичаш, нито да я мразиш.Русия е страната, която е унищожила Казанското ханство – последните остатъци от Волжка България, но да не се връщаме толкова назад във времето. Никой нормален българин не може да обича страна, която е правела комплоти, за да държи в подчинение българското правителство, по време на злощастното ВРУ в следосвобожденска България.Никой нормален българин не може да обича страна, която ни наложи най-мрачното робство - на тоталитаризма, безбожието и червения терор, обезглавявайки интелигенцията, духовенството, политическата ни класа и въобще държавата ни. Връщайки ни десетилетия назад, спрямо западните демокрации и от една от най-развитата държави на Балканите, по времето на Цар Борис III Обединител ни направи васал на една ''Империя на злото'', както Рейгън определи СССР в речта си пред Националната асоциация на евангелистите в САЩ, в Орландо, Флорида на 8 март 1983 г..Никой нормален българин не може и да мрази страна, която макар и преследвайки личните си амбиции, му носи свободата и реално връща България на картата на света, след 5 века историческо небитие и геноцид над българския народ. Разбира се, в поредната Руско-турска, но освободителна за нас война загиват и безчетни румънски, финладски и украински войници.Никой нормален българин не може да мрази страна, на която е дал Църква и език, и с чийто народ и култура има вековни връзки.Никой нормален човек не може да мрази страна, която ражда Достоевски, Толстой, Мусоргски, Прокофиев, Чайковски…Най-смешните тези на русофилите обаче са, че, видиш ли, България не може без ''матушка'' Русия и че й дължи, едва ли не, всичко.България е съществувала векове преди Русия да се появи на световната карта, дала й е Църква и език, СИРЕЧ положила е основите за изграждането на огромната империя и великата руска култура. Един от най-почитаните светци и духовници на е Русия Киприан, митрополит Киевски, Литовски и на цяла Русия. Чистокръвен болярин от Велико Търново. Духовен брат и приятел на св. Патриарх Евтимий Търновски. Така погледнато Русия е дъщерна държава на малка България.Русофобите обаче не отстъпват в абсурдите. Не може хем да твърдиш, че Русия е една изостанала държава и в същото време да я сатанизираш и да я обвинявяш за всички злини и конспирации у нас, на Балаканите, в Европа, в Азия, в Африка и в съседните галактики дори. Нелепо. Смешно.Вярно е, че руският ''шовинизъм'' и ''всеобхватност'' по отношение на славянските народи или на бившите съветски републики и сателити на Съветския съюз е доста покровителствено. Вярно е, че е изключително… да кажем ''странно'', когато руснак дойде в България и започне да ти говори на руски, че и се сърди, след като установи, че не разбираш и думичка от езика му. Но, трбява да сме реалисти. Русияе на практика е империя най-голямата държава в света, в безконечната й територия живеят десетки народности, та затова и руският човек е човек с имперско самосъзнание, както да речем и турците, в това няма нищо необичайно или зловещо. Реално, на Балканите винаги е имало само два фактора – Турция и Русия.Имах преподавателка по руски в Богословския факултет на СУ, която не пропускаше удобен случай по време на лекция да атакува омразния й ''руски шовинизъм''. Разказваше ни как, когато специализирала руска филология в Русия усещала надменното отношение от руските преподаватели към нея, като ''носители на езика''.Веднъж ни сподели, че развеждала своя приятелка рускиня из София и някъде около ''Св. Неделя'' се заговорили именно за отношението на руснаците към по-малките народи, а към ''Баня башъ'' нейната приятелка дори й споделила: ''Ние (руснаците) толкова Ви харесваме (нас, българите), че дори не смятаме за нужно да Ви окупираме''…Но проблема на Русия е точно такъв, какъвто е и на САЩ, да речем. Руснаците ''изнасят'' ''братска любов'' към по-малкте народи, американците пък ''изнасят'' ''демокрация'', която народите, на които я ''доставят'' биха им върнали с удоволствие. Но, изглежда големите държави, великите сили страдат от подобен синдром на ''всеобхватността'' и ''непожеланата помощ'' в мисленето си.Вярно е и това, че никой ''русофил'' не праща децата си да живеят в Русия, а обикновено ги урежда в някоя развита западна демокрация. Но и самите руснаци често избират западните страни, като място, на което да устроят живота си. Много испанци и италианци пък работят в Англия. Това обаче съвсем не означва, че те мразят собствените си страни.Друга любима ''хватка'' на русофобите е да вадят от контекста изречения, да ''ампутират'' различни изказвания на български политици, революционери, писатели и общественици, изразени против руската външна политика, в определен исторически период, който е налагал такава позиция да бъде ясно отстоявана и на тази база гръмко да им лепят етикета ''русофоби''.Да, Ботев е говорил против руската политика в моменти, когато това е било необходимо и адекватно на историческата ситуация и от гледна точка на интересите на българския народ. Но, да - Ботев е симпатизирал на руската литература и култура.Дали пък Левски е заплашвал Ботйова и Каравелова, че ще им ''отреже чепките'', ако докарат ''миризливия казашки ботуш в булгурско'', е твърде спорна тема. Реално, преди ''изобретяването'' на Интернет, такива думи никой не е приписвал на Апостола.Стига се дотам, че един отявлен ''приятел'' на Русия, като дядо Вазов се обявява за русофоб. Понеже в стихотворението ''На руските воини'' е изразил най-нормалната за българин позиция в момент, когато интересите на България и Русия не са съвпадали. Да, но в „Негостолюбиво село“, например, както и в много други свои разкази, стихотворения и текстове той ни убеждава, че русофилството е присъщо на българина.Всъщност едва ли може да се твърди, че дори най-великият и кадърен български политик, истинският градител на съвременна България Стефан Стамболов е убеден русофил. Като един гениален и изключително обигран политик, той просто е следвал най-трезвия и единствено възможен, в онази историческа епоха, път на българската политика, която е била в смъртна опастност от руските имперски набези у нас. Българската политика в следосвобожденска България, по времето на Стамболов и на ВРУ е била длъжна да е анти-руска, за да оцелее и самата България. Факт. Но едва ли преди освобождението ни Стамболов е мразел – a priori - Русия, едва ли този гениален българин, този поет е мразел руската култура.Имаше и един виц, по случая: ''Един русофоб се спънал в бордюр. ''Путин!'', помисли си русофобът. ''Тъпанар!'', помисли си бордюрът''.Общо взето, това изчерпва в голяма степен ''философията'' на русофобите у нас. Подобни са нещата и при русофилите.В днешно време болшинството от русофобите са антикомунисти и тесногръдо свързват Русия единствено с комунизма. Вярно е, че самите руснаци все още трудно преодоляват комплексите си от тоталитарния строй, но православна Руска империя е имало много преди бандите от убийци и изверги на Ленин, да удавят в кръв и самия руски народ. А и в Русия винаги е имало хора, които са се борили с един или друг недък в обществото и дори в манталитета на многоликия руски народ. Аз не харесвам ГУЛаг на Сталин, но се прекланям пред ГУЛаг-а на Солженицин.Но в политиката чувствата и емоциите са не просто лукс, а чума, от която всеки трябва да се пази. Железният контрол, разумът и ''трезвеността'' са задължителният екзистенс минимум, за да оцелееш, като политик, като партия и дори, като държава. Един умел и умен политик, който е знаел и владял тази кота нула в политиката, последният реален български цар (независимо, че във вените му няма капка българска кръв) Цар Борис III Обединител казва в интервю за сп. ''Тайм'' от 20 януари 1941 г.: \"Министрите ми са англофили, генералите - германофили, моят народ е русофилски, само аз останах българофил.\"", "date": "2017.09.16", "title": "Страшна ли е Русия?"}
{"url": "https://offnews.bg/sviat/strelba-v-berlinska-diskoteka-trima-sa-raneni-665241.html", "text": "Един човек загина, а други трима са ранени, след като мъж откри огън пред дискотека на открито в Берлин. Това обяви германската полиция в своя \"Туитър\" акаунт.По данни на полицейските власти инцидентът е станал в квартал \"Хоеншьонхаузен\", където се намира затворът на бившата служба ЩАЗИ, превърнат днес в исторически музей.Причините за случилото се все още се изясняват. По първоначална информация стрелбата е била предшествана от спор между няколко души. Полицията е отцепила местопрестъплението.Води се разследване, като към момента полицията няма данни за самоличността или произхода на участниците в инцидента.", "date": "2017.09.16", "title": "Стрелба в берлинска дискотека, трима са ранени"}
{"url": "https://offnews.bg/futbol/sigurnostta-e-prioritet-predi-chelsi-arsenal-665238.html", "text": "Ръководството на Челси е притеснено за сигурността на феновете преди мача срещу Арсенал в неделя. Причината е терористичния акт в Лондон, който беше извършен вчера именно на близката до стадион \"Стамфорд Бридж\" станция на метрото \"Пърсънс Грийн\".Атаката не взе човешки жертви, но на Острова гледат на нея като на сериозна заплаха, а защо не и като предвестник на нещо много по-страшно. Затова в Лондон е обявено повишено ниво за терористична заплаха, а мерките за сигурност са повишени.От Челси също излязоха с изявление, в коетот настоява феновете да вземат допълнителни предпазни мерки при пътуването си до \"Стамфорд Бридж\" за мача. Изявлението има за цел да успокои феновете, като клубът настоява, че безопасността е от \"първостепенно значение\".\"В неделя настояваме привържениците да пристигнат най-малко един час преди началото, за да улеснят допълнителни мерки за сигурност. Освен това искаме феновете да не носят чанти, тъй като това ще забави влизането ви на стадиона\", се казва в обръщението на ръководството на Челси.От клубът призовават феновете да останат бдителни и ако видят нещо, което е \"подозрително\", то те трябва да информират охраната или стюардите колкото е възможно по-бързо.", "date": "2017.09.16", "title": "Сигурността е приоритет преди Челси - Арсенал"}
{"url": "https://offnews.bg/futbol/bivsh-igrach-na-tcska-razkri-pianstvo-v-inter-665251.html", "text": ",Бившият централен нападател на ЦСКА - Янис Зику разбуни духовете в Италия.Румънецът, който е бивш играч и на Интер, сподели сензационно, че един от тогавашните му съотборници - Майкон, доста често е идвал пиян на тренировките.Зику бе собственост на \"нерадзурите\" цели 6 години (2004-2010), но така и не записа официален мач за първия тим.\"По времето на Моуриньо в Интер имаше футболист, който почти всеки понеделник идваше пиян на сутрешната тренировка - Дъглас Майкон.Жозе се бе хванал за главата от изпълненията на бразилеца и веднъж събра лидерите на тима, за да поиска съвет от тях как да усмири бразилеца. Така и нищо не вършеше работа...Е, един ден Моуриньо просто реши да премести понеделнишките занимания за вечерта и всичко беше решено. Tака Майкон продължи купоните, а тренировките на Интер станаха пълноценни, защото до вечерта той изтрезняваше\", сподели Зику за румънска телевизия.", "date": "2017.09.16", "title": "Бивш играч на ЦСКА разкри пиянство в Интер"}
{"url": "https://offnews.bg/futbol/bivsh-igrach-na-tcska-otiva-na-sad-665267.html", "text": "Скандалните разкрития на бившия нападател на ЦСКА Янис Зику за дисциплината в Интер по време на престоя на Жозе Моуриньо на треньорския пост разбуни духовете в европейския футбол.В центъра на скандалните разкрития на румънеца попадна бразилецът Дъглас Майкон. Според думите на Зику Моуриньо бил принуден да премести тренировката в понеделник за вечерта, за да може Майкон да изтрезнее след тежките запои през уикенда.Разказът на Зику се отнася за периода 2008-2010 година, когато той вече не е бил част от \"нерадзурите\".\"Дори не знам кой е този Зику. Никога не съм чувал за него. Не разбирам защо говори така. Явно търси вниманието на медиите.Сега ще получи и това на магистратите, защото смятам да го съдя. Пресата трябва да е по-отговорна, когато разпространява такива твърдения без проверка на фактите\", избухна Майкон.", "date": "2017.09.16", "title": "Бивш играч на ЦСКА отива на съд"}
{"url": "https://offnews.bg/politika/radev-lobistite-shte-prizemiat-okonchatelno-aviatciata-665248.html", "text": " „Лобистите постигнаха своето и конкурсът се връща в началото, което застрашава да приземи окончателно стогодишната ни авиация“. Това заяви днес президентът Румен Радев пред журналисти, помолен да коментира изпълнението на процедурата по избор на нов тип боен самолет.Румен Радев бе категоричен, че е задраскан трудът на военните експерти, както и очакванията на военните летци и инженери за навременно решаване на този проблем. Президентът заяви, че очевидно целта на създадената парламентарна комисия, е да бъде използвана за трибунал за политически цели.Попитан дали всичко по процедурата се връща в изходна точка, президентът коментира, че няма никаква яснота кога и как тя ще продължи. \"Ако си решил да не инвестираш в сигурност, намираш начин и поводи да протакаш\", посочи още Румен Радев.В отговор на въпрос дали ще подпише указ за назначаване на Георги Чолаков за председател на Върховния административен съд, Румен Радев отбеляза, че най-логично е новият председател да бъде избран от новия състав на Висшия съдебен съвет. „Старият състав вече излъчи своя кандидат. Ако му дадем шанс да бъде потвърден и от новия състав на ВСС, то неговият авторитет ще бъде още по-голям“, каза държавният глава.Във връзка с противоречията между БСП и ГЕРБ за антикорупционния закон, държавният глава коментира, че единственият консенсус, който може да бъде постигнат, е да се отговори на очакванията на българския народ. \"Очакванията са да има безкомпромисно отношение към корупцията по най-високите етажи на властта. За мен това означава, когато имаме сигнал за корупция в крупна обществена поръчка, там вече да има орган, който проактивно да събира и проучва информация, да анализира фазата на подготовка на самата поръчка\", посочи президентът.", "date": "2017.09.16", "title": "Радев: Лобистите ще приземят окончателно авиацията"}
{"url": "https://offnews.bg/politika/borisov-za-planovete-na-slavi-na-dumi-e-lesno-665250.html", "text": "„На думи е лесно, но като видим хората, ще стане ясно”. С тези думи премиерът Бойко Борисов коментира в Девин евентуалния политически проект на шоумена Слави Трифонов. Борисов също му пожела успех, защото „това е демокрацията“.Вчера Слави Трифонов обяви че започва да търси българи, които да заместят сегашната политическа класа. В текста му се казва още, че българите ще решат дали новите претенденти за власт са достойни да заменят настоящите политици.Борисов коментира:\"„Аз винаги пожелавам успех на всеки, който иска да направи политическа партия и тогава става ясно колко трудно става. Ако е голяма партията, например ГЕЕБ има 1200-1300 само общински съветници, областни управители, министри, зам.-министри , депутати, шефове на агенции, зам.-областни управители, кметове, зам.-кметове. От чужбина ли ще ги докараш, откъде ще ги събереш”„Един да те издъни, месеци наред се обясняваш. И казват: Това е управлението на ГЕРБ. Така че на думи е лесно, на като видим хората, ще стане ясно. Но му пожелавам успех, това е демокрацията”, допълни премиерът.Във вечерно си шоу Трифонов не каза почти нищо за политическите си планове. Единствената публика в студиото в петък вечерта бяха сценаристите, които му задаваха въпроси.Днес аз регистрирах свои профили във Facebook и в Twitter - те са казват \"Слави Т. Трифонов\". Това са реални профили. Който любопитства и иска да разбере защо съм написал това писмо и какво съм казал в него, да отиде там, заяви телевизионният водещ.", "date": "2017.09.16", "title": "Борисов за плановете на Слави: На думи е лесно"}
{"url": "https://offnews.bg/koloezdene/kris-frum-izglezhdam-nelepo-v-ogledaloto-665249.html", "text": "Британската суперзвезда в колоезденето Крис Фрум гостува в рубриката \"Моето спортно тяло\" на \"Таймс\" седмица след триумфа си във Вуелтата.Той записа исторически дубъл през сезона, като преди това победи и в Тур дьо Франс. Асът на Скай не участва в Джирото на Италия, но си го постави като цел за догодина.\"Честно казано, чувствам се глупаво, когато се погледна в огледалото. Масивни крака и слабо тяло отгоре. Доста е непропорционално. Първата ми работа, след като се откажа от колоезденето ще бъде да вляза във фитнеса и да поработя малко върху раменете и гърдите, за да стана по-балансиран\", споделя с чувство за хумор Фрум.Той разкрива също, че е бил доста учуден от индекса си на телесна мазнина след изследване през 2015 година, тъй като се оказало, че е 9,8 процента. \"Очаквах да е по-нисък\", казва колоездачът и прав, защото показателите са за атлетично телосложение.Сезонът за Фрум не е свършил с победата във Вуелтата. Той планира да кара за Великобритания в бягането по часовник на световното първенство.", "date": "2017.09.16", "title": "Крис Фрум: Изглеждам нелепо в огледалото"}
{"url": "https://offnews.bg/ikonomika/blizo-650-tona-boepripasi-sa-blokirani-kraj-burgas-665252.html", "text": "Около 650 тона боеприпаси стоят блокирани от август в близост до Бургас. Те се съхраняват в складова база в кв. „Долно езерово“, а от фирмата – производител, „Емко“, успокояват, че се спазват всички мерки за безопасност.Част от стоката, предназначена за износ, е блокирана от 9 август, а друга – от 24 август, от Митница „Бургас“, пояснява управителят на „Емко“ Емилиан Гебрев. Той е категоричен, че няма отношение по транспортирането ѝ, защото тя е предадена със съответните протоколи на държавния посредник в сделката – „Кинтекс“. Обяснението, че им бил , Гебрев не приема, защото в случая се касае за движение на стока у нас. Износът се осъществявал от „Кинтекс“, а не от „Емко“, казва той. Стоката е във владение на държавния посредник и няма юридически обоснована причина да не бъде изнесена, добавя Емилиан Гебрев. На 8 август, обаче, получават “ от „Кинтекс“, с който ги уведомяват, че прекратяват договора. „“, пояснява Емилиан Гебрев. Той е категоричен, че това не е вярно, защото по конкретния договор, вече има извършена една доставка, има и други успешни такива в миналото. Гебрев подчертава, че са определени като производител от страна на крайния клиент. Стоката е съставена от боеприпаси, една част от нея са били авиобомби, които са натоварени на кораб и са изнесени. Останалите боеприпаси се обезопасени, категоричен е Емилиан Гебрев, съхраняват се в специализиран склад, който се охранява и се спазват всички мерки за сигурност. Крайната й дестинация е традиционен български партньор, пояснява Гебрев, но предпочита да не споделя името на страната. Относно ситуацията с отнетия лиценз и заявката на държавата, че прекратява договорите си с „Емко“, Емилиан Гебрев добавя, че от май месец са започнали опити за преразпределяне на оръжения пазар и съзира дори противоконституционна намеса на държавата.", "date": "2017.09.16", "title": "Близо 650 тона боеприпаси са блокирани край Бургас"}
{"url": "https://offnews.bg/futbol/koj-ako-ne-toj-karanga-donese-sedma-poredna-pobeda-na-lidera-tcska-665270.html", "text": "ЦСКА-София се утвърди на върха в Първа лига след изстрадана победа над Черно море във Варна с 1:0 в двубой от 9-ия кръг. Успехът беше седми поред за ЦСКА-София, като тимът събра 22 точки на върха. Втори с 18 е шампионът Лудогорец, но разградчани са с мач по-малко.В герой за столичани се превърна бразилският нападател Фернандо Каранга, който вкара деветия си гол от началото на шампионата. Това се случи едва в шестата минута на добавеното време.Каранга успя да се пласира правилно след едно центриране на Кирил Десподов по фланга и отблизо прониза вратата на домакините.Голямото продължение дойде, тъй като двубоят беше прекъснат за близо десет минути, след като феновете запалиха факли и димки в началото на второто полувреме и видимостта на \"Тича\" беше сведена до минимум. Дори и преди затрудненията с видимостта съдиите отмениха чист гол на столичани, като видяха несъществуваща засада при попадението та Станислав Манолев в края на първата част.Варненци завършиха мача с 10 души, след като в 85-ата минута Цветелин Чунчуков беше изгонен за втори жълт картон. Две минути след това Николай Бодуров можеше да реши мача, но вратарят на домакините Евгени Боровик спаси много опасен негов удар от границата на наказателното поле.ЦСКА-София остава край морето, тъй като предстои двубой за Купата на България срещу Несебър. Спечелването на трофея е сред приоритетите на столичани.", "date": "2017.09.16", "title": "Кой, ако не той - Каранга донесе седма поредна победа на лидера ЦСКА-София"}
{"url": "https://offnews.bg/politika/stanishev-ne-smiata-che-rusia-e-seriozna-zaplaha-za-balgaria-665243.html", "text": "„Властта винаги трябва да внимава във формулировките и позициите. Аз не разглеждам Русия като сериозна заплаха за сигурността ни”, каза в ефира на Нова телевизия лидерът на европейските социалисти Сергей Станишев. \"Много българи няма как да забравят приноса на Русия за освобождението на България. Това не значи, че в един или друг момент България и Русия няма да имат разминавания или сблъсъци за политически интереси\", заяви още политикът.По думите му всяка голяма страна има своите интереси навсякъде, това важи и за САЩ, Русия и други големи евространи. „Под една или друга форма всяка страна се опитва да повлияе върху външната политика и отношението на други политически въпроси. Добре знаете, че и САЩ имат влияние, интереси и механизми за въздействие. Знаете и за европосланици, преминали границата в своите изказвания относно България\", аргументира се Станишев.Запитан за мнението му за речта на Юнкер, според когото България и Румъния трябва да влязат в Шенген и да приемат еврото, той заяви, че това е добра новина за България. „Тези послания на Юнкер са дават добра перспектива за България. Въпросът е дали ние ще се възползваме от това\".\"Трябва да сме активни и да имаме национална позиция. За да сме ефективни и влиятелни, трябва да се стремим към Шенген и еврозоната\", каза още Станишев.", "date": "2017.09.16", "title": "Станишев не смята, че Русия е сериозна заплаха за България"}
{"url": "https://offnews.bg/sport/sportat-v-efir-na-16-septemvri-664727.html", "text": "Работната седмица ще ви се види рай, след като се сблъскате с натоварената спортна програма в ефира днес. Много футбол, тенис, моторни спортове очакват феновете. Най-интересен безспорно е двубоят от 20 часа във Варна между лидера в Първа лига ЦСКА-София и Черно море.8.00 ч., Тенис, турнир за жени в Токио, Sport+ HD 10.45 ч., Плажен футбол, Евролига, България - Румъния, Mtel sport 1 11.00 ч., Тенис на паса, ЕП, Eurosport 2 13.00 ч., Формула 1, Гран при на Сингапур, Диема спорт 13.15 ч., Плажен футбол, Евролига, Гърция - Естония, Mtel sport 114.00 ч. Леванте - Валенсия, F+ 14.30 ч. Кристал П - Саутхемптън, Диема спорт 2 14.35 ч. Шанхай СИПГ - Шанхай Шенхуа, Mtel sport 215.15 ч., Дартс, Шампионска лига, Нова спорт 16.00 ч., Формула 1 Гран при на Сингапур (кв.), Диема спорт16.00 ч. Кротоне - Интер, RING 16.30 ч. ЦСКА Москва - Ростов, Mtel Sport 1 17.00 ч. Хъл С - Съндърланд, Диема спорт16.15 ч. Колоездене, Eurosport 1 17.00 ч. Плажен футбол, Евролига, Испания-Португалия, Mtel Sport 217.00 ч. Ливърпул - Бърнли, Диема спорт 2 17.15 ч. Хетафе - Барселона, Sport+ HD 17.45 ч. Верея - Дунав, Диема 18.00 ч., Тенис, турнир за жени в Квебек Сити, Mtel Sport 218.00 ч. Монако - Страсбург, Нова спорт 19.00 ч. Анжи - Краснодар, Mtel Sport 1 19.30 ч. Тотнъм - Суонзи, Диема спорт 2 19.30 ч. Лайципг - Борусия (М), Eurosport 2 20.00 ч. Черно море - ЦСКА, Диема спорт 20.00 ч. Тенис, турнир за жени в Квебек Сити, Mtel Sport 221.00 ч. Дижон - Сент Етиен, Нова спорт 21.45 ч. Рома - Верона, RING 21.45 ч. Атлетико (М) - Малага, Sport+ HD 23.00 ч. Атланта - Орландо, Eurosport 2 1.00 ч. Ботафого - Сантос, Sport+ HD 21.30 ч. Мотоциклетизъм, Eurosport 2 22.30 ч., Бокс, Диема спорт", "date": "2017.09.16", "title": "Спортът в ефир на 16 септември"}
{"url": "https://offnews.bg/izvan-terena/penata-veche-e-i-hudozhnik-665240.html", "text": "Легендарният футболист и треньор на ЦСКА и националния отбор на България Димитър Пенев нахлу в ново поприще след писателството. Пената се превърна в художник за един ден, а неговото импровизирано ателие се оказа музеят на стадион \"Българска армия\".Стратега се включи в проект на художника Александър Василев - Василевса, който от четири години насам твори и нестандартни картини със съдействието на големи имена от спорта.Те подписват първо белите платна, след което започват да рисуват върху тях, а Василевса след това довършва картините.Пената рисува с ръце и разписа 40 платна, които след довършването ще бъдат продадени за благотворителност. Преди него в проекта са участвали имена като Кубрат Пулев, Йордан Йовчев, Валентин Йорданов и Мария Гроздева.", "date": "2017.09.16", "title": "Пената вече е и художник"}
{"url": "https://offnews.bg/obshtestvo/loveshka-gimnazia-otpraznuva-15-septemvri-s-chalga-video-665246.html", "text": "Училище в Ловеч откри тазгодишната учебна година с песен на Азис. Клип от тържеството за 15 септември в Професионалната гимназия по икономика, търговия и услуги в града обикаля мрежата и предизвика възмущение сред потребители.На видеото млад мъж изпълнява известната песен на Азис \"Мотел\".Недоволни родители и местни жители поискаха оставката на директорката Пенка Драганска.„В програмата на училището за откриването на годината не е била включена тази песен. Това изпълнение се е случило след като учителите и децата са влезли в класните стаи”, обясни Драганска.Изпълнението вижте във видеото: ", "date": "2017.09.16", "title": "Ловешка гимназия отпразнува 15 септември с чалга (видео)"}
