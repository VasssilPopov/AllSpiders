{"url": "https://m.offnews.bg/news/Kultura_33/Kulturen-iuli-naj-interesnite-sabitiia-koito-ni-ochakvat-tozi-mesetc_659999.html", "text": "Започва днес в Южен парк 2.Вижте къде да се разнообразите от ежедневието този месец с най-интересните събития от културния календар: Няма какво да обясняваме - седем години подред т. нар. \"кучешки парк\" зад Park Cemter Sofia ще се превърне в огромна джаз сцена, на която в рамките на три дни ще излязат световни джаз сензации, сред които Dirty Loops, оркестър Mastretta, носителят на пет награди Грами Robert Glasper Experiment, а от българска страна ще видим Ангил Ковачев и много други. Шоуто започва от 18:00 часа, а програмата до 9 юли може да видите  Като всички хубави неща в живота, входът за фестивала е безплатен!Още едно събитие привлече вниманието ни днес.Младата изпълнителка В него тя  Teardrop на Massive Attack, Use Somebody на Kings Of Leon, Imagine на Джон Ленън, Human Nature на Майкъл Джексън, Exit Music на Radiohead, Kiss me на Sixpence None The Richer, Ironic на Аланис Морисет, Big Yellow Taxi и Both Sides Now на Джони Мичъл, Love Is A Losing Game на Ейми Уайнхаус, Practical Arrangement на Стинг и I wish на Стиви Уондър вЩе можете да я чуете в две дати - на 14 юли в прекрасната градина на клуб \"Мишел\" в Созопол и на 20 юли в Пловдив – Капана, на сцената на клуб „Ядрото“. ще се проведе високо във Врачанския Балкан, където между 28 и 29 юли под връх Околчица ще видим международни и български музиканти.Хедлайнери са дуото SpectraSoul, мултиинструменталистът, продуцент и DJ Swindle, българските банди Saturated Pixels и Clavexperience, хип-хоп дуото ЖЛЪЧ и ГЕНА, както и дузина от най-добрите български продуценти и диджеи в стиловете дръм енд бейс, дъбстеп, хип-хоп, трип хоп, джаз соул, фънк и брейкбийт.Повече информация и билети ще намерите Това лято всички фенове на поп културата имат повод да празнуват. Най-известния световен музикален канал ще прави концерт в България. На сцената на МТV ще излязат Bebe Rexha, Steve Aoki, Tinie Tempah, Gorgon City, R3WIRE VARSKI и Поли Генова, както и още много изпълнители и танцьори. Повече информация за събитието и билети за него ще намерите на Утре любимият  ще отвори вратите си за последно парти за сезона. Клубът ще затвори със сет на Feel, а повече информация за партито ще намерите . На 16 юли в \"Маймунарника\" ще има интересно културно събитие, което няма да е нито концерт, нито парти. Любителите на изкуството ще могат да се зарадват с красива придобивка или пък просто да се разгледат красотите на , който ще се проведе от 11:00 до 21:00 часа.На 20 юли отново в и обичайните заподозрени ще забият в Борисовата градина. Повече за събитието и билети ще намерите . винаги е интересна, спор няма. Едни от любимите ни филми са \"Белгийският крал\" с участието на Нина Николина и \"Пустиняци\" - документален филм за съдбите в Северозападна България.Този месец ще се проведе и  Между 8 и 13 юли именно в Дома на киното и ще бъдат прожектирани творби с акцент върху област Пулия на една от страните с най-богато културно наследство.   През уикендите на юли сцената в Зоопарка ще се прожектират на голям екран избрани шедьоври на световноизвестни киномайстори, а 40% от приходите от продажбата на билети ще бъдат дарени в полза на Зоологическа градина София и нейните обитатели. Програма и повече информация за събитието ще намерите .Едно събитие, свързано с изключително наболялата тема за бежанците и гражданската война в Сирия. е интересна книга, която представя задълбочен анализ на събитията, довели до войната. Авторът е отдал шест години от живота си в изследвания и разговори с журналисти, офицери, бивши депутати, политически затворници, радикали и бунтовници - обикновени хора и такива, които са по етажите на властта, за да ни представи своя поглед върху Сирия., а със сигурност разговорът по темата ще бъде много интересен. Повече информация за събитието ще намерите .Целият малък сезон на  си струва да бъде видян.Една от най-интересните постановки е  по текстове на Шекспир, Бекет, Молиер, Мигел де Сервантес, Том Стопард, Петер Вайс, Мюлер, Калдерон и други. Спектакълът може да бъде видян на 8 и 12 юли, а повече информация за \"Това не е Хамлет\" и билети може да намерите .", "date": "2017.07.07", "title": " Културен юли: най-интересните събития, които ни очакват този месец"}
{"url": "https://m.offnews.bg/news/Evropa_18764/Mariia-Gabriel-veche-e-naznachena-za-evrokomisar-po-tcifrovizatciiata_660007.html", "text": "Съветът на ЕС съобщи, че е постигнато общо съгласие с председателя на Европейската комисия Жан-Клод Юнкер за назначаването на Мария Габриел на поста еврокомисар по цифровизацията.Назначаването на третия български еврокомисар влиза в сила незабавно.Нейният мандат ще е до 31 октомври 2019 г.В съобщението на Съвета се отбелязва, че Габриел бе евродепутат от 2009 година.", "date": "2017.07.07", "title": " Мария Габриел вече е назначена за еврокомисар по цифровизацията"}
{"url": "https://m.offnews.bg/news/Ikonomika_59/Po-interesnata-stenograma-za-KTB-97-stranitci-za-chetene-palen-tekst_660006.html", "text": "Държавният глава Румен Радев публикува и втората стенограмата от за КТБ.Тя е от консултативна среща в президентската институция от 14 юли 2014 г., посветена на финансовото състояние на държавата.Публикуването на стенограмата е в  изпълнение на поетия ангажимент към българското общество, посочват от президентската институция.Пълния текст на документа вижте ", "date": "2017.07.07", "title": " По-интересната стенограма за КТБ. 97 страници за четене (пълен текст)"}
{"url": "https://m.offnews.bg/news/112_6/27-godishen-prebit-v-Smolian-v-sabota-gotviat-protest-v-negova-zashti_660010.html", "text": "В четвъртък по обед двама мъже са пребили 27-годишния Георги Кадиев на ул. \"Братан Шукеров\" в Смолян.Нападателите са на 21 г. и 23 г. от хасковска област и срещу тях е започнато бързо производство, съобщават от МВР - Смолян.Пострадалият е настанен за лечение в МБАЛ \"Св. Георги\" - Пловдив.Според информация на местното издание \"Отзвук\", 27-годишният Кадиев е със счупен на няколко места череп.Изданието пише, че в четвъртък по обед Георги, по прякор Гейзера, бил край ученическия пансион над Строителния техникум с момиче и още няколко младежи.В същото време край групата смолянчани пристигнали роми на 21 и 23 години. В един момент 15-годишното момиче решава да си тръгне. Тогава единият от тях направил опит да го спъне.Георги реагира остро и му нанася няколко удара с юмрук. \"Ние тука си пазим момичетата\", казал им 27-годишният младеж. Двамата побягват и всички си помислили, че историята е приключила. След малко обаче се връщат, въоръжени с дървени колове и пребиват Кадиев.Свидетели стават пет-шест младежи от квартала, но никой от тях не се намесил.Районният прокурор на Смолян съобщи, че нападателите ще бъдат привлечени като обвиняеми за хулиганство с изключителна дързост и причиняване на средни телесни повреди. Те ще бъдат задържани за 72 часа.Ще поискаме от съда налагане на мярка „задържане под стража”, добавя районният прокурор на Смолян Георги Карпаров.Междувременно сдружение „Родопски хайдути” обяви, че организира протестно бдение в подкрепа на Георги Кадиев, което ще е в смолянския квартал Устово.То ще започне пред \"Хаджичоневата къща\" до църквата \"Свети Никола\" в събота (8 юли) от 18,30 ч.", "date": "2017.07.07", "title": " 27-годишен пребит в Смолян, в събота готвят протест в негова защита"}
{"url": "https://m.offnews.bg/news/Futbol_18793/IUnajted-svali-reklama-zaradi-bremenniia-Mhitarian_660005.html", "text": "И най-великите PR спецове, каквито би трябвало да са в Манчестър Юнайтед, правят гафове. А в жестокия свят на социалните мрежи  те биват разкривани за стотни.От английския гранд го разбраха. Те бяха принудени да махнат снимка на звездата Хенрик Мхитарян от социалните мрежи, само 30 минути след като я бяха постнали. На фотото арменският национал рекламира екипите за новия сезон. Но фланелката му на корема е толкова издута, че предизвика хапливи коментари.Най-меките от тях гласяха, че халфът се е оял здраво по време на ваканцията. Част от почивката Мхитарян изкара в Ереван, където беше засечен с прочутия руски модел Витория Лопирева, посланик на Мондиал 2018.Естествено, не липсваха подмятанията, че изглежда звездата някак си е забременял по време на ваканцията. Мнозина тръгнаха по тази линия, а един от коментарите стигна далеч: дали Мхитарян не очаква близнаци.", "date": "2017.07.07", "title": " Юнайтед свали реклама заради \"бременния\" Мхитарян"}
{"url": "https://m.offnews.bg/news/Tenis_18788/Grigor-Dimitrov-poiska-titlata-ot-Uimbaldan_659987.html", "text": "Григор Димитров се прицели най-високо след двете победи на \"Уимбълдън\", постигнати без загубен сет. Така и трябва. Нашето момче отсече - играя за титлата.Той говори след мача с Багдатис. \"\"Целта ми е да спечеля Уимбълдън. Това стои пред мен\", каза Гришо пред журналистите на SW19.\"Това беше добър работен ден за мен. Успях да спечеля комфортно. Знаех, че излизам срещу опасен съперник като Маркос. Той винаги е опасен на трева. Бил е тук много пъти преди\", продължи първата ни ракета при мъжете. \"Чувствах, че играя добър тенис и съм много съсредоточен,\" сподели българинът, цитиран от Тенис бг. Той отчете, че не е вярвал в това да успее да завърши мача с красивото воле, с което вдигна на крака целия корт. \"В дни като днешния всичко се получава,\" с усмивка заяви Гришо и се обърна към следващия съперник.\"Села победи Джон Иснър на трева, а това значи че се справя добре и играе на ниво. Не мога да подценявам опонентите. Гледах края на мача му - очаква ме труден сблъсък.\"В същото време легендата Матс Виландер не пропусна да похвали Григор Димитров. Шведът предупреди, че Гришо може да бъде опасен до края на Уимбълдън.„Мачът, който очаквахме толкова много между Григор Димитров и Маркос Багдатис беше равностоен, поне на книга. Българинът обаче имаше една непредизвикана грешка в първите два сета и спокойно достигна до победата. Лесен успех за него,“ коментира Виландер.„Полуфиналът на Australian Open със сигурност внася страх у съперниците, така че внимавайте за него“ завърши шведската легенда, който работи за \"Евроспорт\".", "date": "2017.07.07", "title": " Григор Димитров поиска титлата от \"Уимбълдън\""}
{"url": "https://m.offnews.bg/news/Ikonomika_59/Globa-ot-EK-ni-grozi-zaradi-opitite-na-TETc-Svishtov-da-vzeme-pari-ot_659988.html", "text": "Ден по-късно Съветът на директорите на ТЕЦ Свищов изпрати опровержение на информацията, публикувана в OFFNews. Случаят покрай участието на ТЕЦ Свищов в предстоящия през следващата седмица търг за студен резерв се заплита все повече.ТЕЦ Свищов не е привел своите съоръжения в съответствие с всички изисквания на Преходния национален план в необходимите срокове, става ясно от доклад на РИОСВ-Велико Търново и ИАОС-София. Това означава, че самото Дружество няма как да докаже, че спазва нормите за допустими емисии на серен диоксид, азотни окиси и прах, изпускани в атмосферата.При неспазване на тези норми е логично предприятие да бъде затворено. Вместо това се правят опити държавата да му осигури възможността да доставя електроенергия в кризисни ситуации, плащайки му  немалки суми за това.През ноември 2016 година ИАОС-София осъществява проверка на място в ТЕЦ-а, където се установяват редица неизпълнени условия от действащото комплексно разрешително.През последната година Дружеството е получило множество писма от РИОСВ - Велико Търново и ИАОС - София, в които се изискват доказателства във връзка с прилагането на екологичните изисквания на Преходния национален план, който отразява задължителните за нашата страна европейски директиви, като сроковете за това многократно са били удължавани.Дружеството е имало срок до 31.12.2007 г. да изгради сероочистваща инсталация като към настоящия момент то дори няма заявени инвестиционни намерения за това. Не са направени и редица предписани реконструкции, няма и необходимото разрешително за водоползване.Всички тези несъотетствия би трябвало да са достатъчни причини дружеството, свързвано с имената на Борислав Лоринков и Георги Христозов, да не бъде допуснато до участие в тръжната процедура по осигуряване на студен резерв.Още повече, че към момента нито в МОСВ, нито в ИАОС-София е постъпила каквато и да било информация относно намерения на ТЕЦ Свищов за начина, по който да се приведе с Европейските екологични директиви за големите горивни инсталации. Това може да доведе до налагане на санкции от страна на ЕК.Дълги години изпълнителен директор на ИАОС-София е Ваня Григорова. Интересен въпрос е какво е карало ръководството на Агенцията в продължение на 10 години да си затваря очите и да не прави нищо по случая? Стои въпросът и не би ли трябвало Прокуратурата да се самосезира и да провери поведението на държавните служители, довели до опасността от глоба от Европейската комисия. ", "date": "2017.07.07", "title": " Глоба от ЕК ни грози заради опитите на ТЕЦ Свищов да вземе пари от студения резерв"}
{"url": "https://m.offnews.bg/news/Evropa_18764/Ispanskiiat-kurazh-otnovo-se-izpravi-sreshtu-bikovete-galeriia_660011.html", "text": "Фестивалът \"Сан Фермин\" в испанския град Памплона е най-важния празник за града. По време на празника най-смелите испански мъже се впускат в ежегодното надбягване с бикове, облечени в бели дрехи с червени украси.Фестивалът се чества от 16 век и в продължение на девет дни хората се забавляват шумно, пият и ядат денонощно. В деветте дни на фиестата се организират общо осем надбягвания с бикове, а по време на празненствата 250-хилядният град посреща стотици хиляди гости. Но понякога забавлението излиза доста скъпо. В първото надбягване по време на фестивала трима души получиха прободни рани. Раните и опасността обаче никога не са спирали смелите испански мъже да докажат, че могат да избягат на едно от най-агресивните и свирепи същества.", "date": "2017.07.07", "title": " Испанският кураж отново се изправи срещу биковете (галерия)"}
{"url": "https://m.offnews.bg/news/Temida_18762/Sadat-reshi-Mozhem-da-prehvarliame-parite-za-vtora-pensiia-ot-chastni_659982.html", "text": "Конституционният съд запази правото на хората да избират къде да са парите им за втора пенсия - в универсален пенсионен фонд (УПФ) или в Националния осигурителен институт.Решението на КС от 6 юли е прието единодушно, с 12 гласа, се казва в съобщение на съда, публикувано на сайта му. То е по конституционно дело 9/2016. Конституционният съд категорично отхвърля искането на тричленен състав на Върховния административен съд за установяване на противоконституционност на съответните от Кодекса за социално осигуряване (чл. 4б, ал. 1, чл. 4в, ал. 1 и чл. 124а, ал. 1 от КСО).Член 4б дава право на родените след 1959 г., чиято пенсионна вноска се дели и една част отива в частните фондове, а друга - в Националния осигурителен институт, да прехвърлят парите си от УПФ в НОИ не по-късно от 5 години преди навършване на възрастта за пенсиониране и ако не им е отпусната пенсия за стаж и възраст.Чл. 4в дава същото право, но за осигурените в професионалните пенсионни фондове, ако не им е отпусната пенсия за стаж и възраст, нито професионална пенсия за ранно пенсиониране.Чл. 124а дава правото на прехвърлилите вноските си в НОИ да се върнат в частен фонд не по-късно от 5 години преди навършване на възрастта за пенсиониране, ако вече не им е отпусната пенсия за стаж и възраст.Съставът на КС, взел решението, е: Борис Велчев –председател, членове: Цанка Цанкова, Стефка Стоева, Румен Ненков, Кети Маркова, Георги Ангелов, Анастас Анастасов, Гроздан Илиев, Мариана Карагьозова-Финкова, Константин Пенчев, Филип Димитров и Таня Райковска.В юридическия спор се сблъскаха основните представители на двете гледни точки. За забрана възможността за прехвърляне бяха частните фондове, обединени в Българската асоциация на дружествата за допълнително пенсионно осигуряване. Според тях, Асоциацията на индустриалния капитал в България и проф. Васил Мръчков искането за обявяване на противоконституционност на текстовете на ВАС е изцяло основателно.На противната теза бяха Министерският съвет, социалният министър, министърът на финансите, НОИ, НАП, Комисията за финансов надзор, Конфедерацията на индустриалците и работодателите в България, КНСБ, КТ „Подкрепа“ и проф. Красимира Средкова. Те бяха категорични, че искането на ВАС е неоснователно.Тази теза защитават и конституционните съдии, а ето и мотивите им в резюме:", "date": "2017.07.07", "title": " Съдът реши: Можем да прехвърляме парите за втора пенсия от частните фондове в НОИ"}
{"url": "https://m.offnews.bg/news/OFFTOPIC_18750/Ako-Matritcata-beshe-sniman-v-Iztochna-Evropa-galeriia_659992.html", "text": "Сигурно доста от вас са се чудили как би изглеждал филмът \"Матрицата\", ако беше сниман в Източна Европа. Всъщност едва ли това е бил основен въпрос във вашата глава някога, но отговор вече имаме.Потребители от сайта Reddit създадоха няколко колажа, които показват как би стоял Нео (Киану Рийвс) до някоя източноевропейска баба.В колажите на ентусиастите са включени нормалните за Източна Европа гледки като панелните блокове например. А според Reddit, ако беше сниман в Източна Европа, \"Матрицата\" щеше да включи и руския президент Владимир Путин. ", "date": "2017.07.07", "title": " Ако \"Матрицата\" беше сниман в Източна Европа (галерия)"}
{"url": "https://m.offnews.bg/news/Medii_73/Kolko-shte-plashta-BNR-na-Muzikautor_659983.html", "text": "Какви са параметрите в новия договор между БНР и МузикауторДоговорът между Музикаутор и БНР вече е факт. Той беше подписан на 21 юни след близо едногодишен спор за това колко да плаща националното радио на сдружението за колективно управление на права. Липсата на споразумение между двете страни доведе дори до това няколко месеца БНР излъчва музика без уредени авторски права.Точните параметри на договора не бяха съобщени. Само бе отбелязано, че те са за поетапно увеличаване на авторските възнаграждения, каквото бе предложението на Музикаутор от началото на преговорите преди година.Вместо за пет години обаче, възнагражденията ще се увеличават за три – до изтичането на мандата на настоящото ръководство на БНР.Преди да изтече договорът между двете страни, БНР плащаше 1% от субсидията си за авторски права на Музикаутор, както и 4,5% от другите си приходи. Спорът се породи от факта, че Музикаутор поиска увеличение на процента от субсидията и по този начин БНР да бъде третирано като частните радиостанции.Ръководството на радиото обаче не бе съгласно с това искане и конфликтът избуя. БНР сезира Комисията за защита на конкуренцията, чиято проверка срещу Музикаутор не е приключила. Имаше и заведено гражданско дело в Софийски градски съд срещу Музикаутор от БНР, но Темида отхвърли исканията на Радиото като неоснователни.По реда на Закона за достъп до обществена информация, OFFNews се сдоби с договора между двете страни. Споразумението е за 3 години, като за всяка процентът от субсидията за авторски права се увеличава. Така се получава следното:За 2017-та година БНР ще плаща 2,12% (досега винаги е бил 1%). За 2018 - 2,62%, а за 2019 - 2,89%.Освен процент от субсидията, Музикаутор ще получава и 4,4% от приходите на БНР от: реклама, спонсорство, търговски съобщения, излъчени в ефира на БНР (в това число - платени репортажи) дарения в полза на БНР с изключение на тези за обществено полезна дейност и съобщения в програмите му за дарителски акции и други благотворителни инициативи бартерни договори приходите от излъчването на реклами в уеб страниците на Радиото- 10% за дългосрочен договор за 3 или повече години 15% за размер на дължими годишни възнаграждения, след прилагане на дългосрочен договор, над 500 хил. лева 5% за авансово плащанеВ договора има и клауза за случаите, в които БНР забави тримесечните отчети за излъчванията: 1000 лева на програма.В споразумението влизат всички програми на Радиото: Христо Ботев, Хоризонт, Радио България, Пловдив, Варна, Благоевград, Стара Загора, Шумен, Видин, София, Бургас и Кърджали. Открие ли се нова радиостанция, БНР и Музикаутор ще се разбират допълнително.", "date": "2017.07.07", "title": " Колко ще плаща БНР на Музикаутор"}
{"url": "https://m.offnews.bg/news/Leka-atletika_18783/Mariia-ot-Rusiia-razklati-seriozno-rekorda-na-Stefka-Kostadinova_659958.html", "text": "Идва ли край на феноменалния рекорд на Стефка Костадинова? Вероятно да. Звучи банално, но рекордите са затова - да се подобрява .  Световната шампионка в скока на височина Мария Ласицкене атакува постижението на легендата ни. Рускинята, която се състезава под неутрален флаг, спечели Диамантената лига в Лозана с 2.06 м. След това постави летвата на 2.10 м, където направи три фаула и рекордът на българката от 2.09 м оцеля.Иначе Мария се справи с 2.06 м от втори опит. Постижението ѝ е нов най-добър резултат в света за сезона, рекорд на Диамантената лига и рекорд на турнира. Това е и най-добрият резултат в сектора за скок на височина при дамите от 2009 г., когато германката Ариане Фридрих също постигна 2.06 м.Втора в Лозана тази вечер с 1.93 м завърши световната шампионка в зала от Сопот 2014 Камила Личвинко (Полша), а трета със същото постижение, но с повече грешни опити, се нареди шведката Софи Скуг. Мирела Демирева постигна едва 1.87 м и завърши на седма позиция.Спортист №1 на България за изминалата година отново не успя да се справи с норматива за Световното първенство в Лондон, който е 1.94 м.“”, каза сребърната медалистка от Олимпийските игри в Рио де Жанейро пред Mtel Sport2.", "date": "2017.07.07", "title": " Мария от Русия разклати сериозно рекорда на Стефка Костадинова"}
{"url": "https://m.offnews.bg/news/Politika_8/Mareshki-iska-deputatite-bez-imunitet_659963.html", "text": "Отмяна на депутатския имунитет чрез промяна на конституцията иска партия ВДЛЯ, обяди лидерът на партията и заместник-председател на парламента Веселин Марешки.Председателите на парламентарните групи в народното събрание получиха вчера писма от ВОЛЯ с мотивите за промяната и призив да я подкрепят. За целта са необходими 60 подписа.„Надявам се, всички сте разбрали, че ние от ВОЛЯ сме последователни в действията си. Доказва го и новата ни парламентарна инициатива. Вярвам, че ще се намерят хора сред вас, които са свободни и почтени, и няма да се притеснят да подпишат“, заяви Веселин Марешки.Той изтъкна и аргументите на ВОЛЯ за това предложение: „За нас този имунитет няма никакъв смисъл. Нещо повече - у нас депутатският имунитет се е превърнал в инструмент за притискане и манипулация. Да, в много държави го има и работи. Но в България нещата не стоят така. Имунитетът се използва основно за дискредитиране и за медийни скандали. А когато се докаже, че няма никакви основания за сваляне на имунитета или каквито и да било обвинения, моралната компенсация за нанесените щети на името на човека липсва. И още нещо- искането на имунитет у нас се е превърнало в осъждане и повод за обществен линч. Ние от ВОЛЯ нямаме нужда от имунитети и вече го обявихме. Сега призоваваме и вас да го направите. Ние смятаме, че народните избраници са почтени и чисти хора и нямат нужда от този статут, който само дава власт на задкулисни кукловоди да издевателстват над някого или да се опитват да го сплашат. Парламентът е с най-нисък рейтинг сред институциите. Заиграването с имунитетите обикновено внушава, че едва ли не тук са събрани виновни за нещо хора, които страхливо се крият зад стените на тази сграда. Така ли искате да мислят за вас избирателите?От кого се пазим с тези имунитети? От народа, който ни е избрал ли?Ако няма от какво да се страхувате, подкрепете подписката ни. За нас имунитетът не дава свобода, а те прави зависим от задкулисието! Ние от ВОЛЯ ви пожелаваме да бъдете свободни!“, каза Веселин Марешки.Той призова председателя на парламента Димитър Главчев да даде пример и пръв да подкрепи инициативата като припомни негово интервю за БНТ от 2015г., в което Главчев казва, че „депутатският имунитет е необоснована привилегия на народните представители спрямо останалите български граждани“.", "date": "2017.07.07", "title": " Марешки иска депутатите без имунитет"}
{"url": "https://m.offnews.bg/news/Politika_8/DPS-iska-obezshteteniia-za-raneni-ot-orazhie-po-vreme-na-vazroditelnii_659990.html", "text": "Депутати от ДПС внесоха промени в Закона за политическа и гражданска реабилитация на репресирани лица, с които се регламентират обезщетения за ранени от действията на МВР граждани по време на т.нар. \"възродителен процес\".Промените засягат пострадалите и ранените при провеждането на мирни протести и предвиждат изплащането на обезщетения и добавка от 5% към пенсиите на репресираните. Предвижда се парите да бъдат изплатени със задна дата от 1 април 2015 г.В мотивите на вносителите се дават примери с протести срещу колективизацията на селското стопанство през 1974 г., както и за принудителната смяна на личните имена през 1872, 1974 и 1985 година. Като показателен е описан случаят от 13 март 1972 година в с. Барутин, област Смолян. Тогава при разпръскване на събралите се на протест срещу смяната на имената жители на селото, служителите на МВР използват оръжие и раняват някои от тях. Вносителите уточняват, че текстовете с промени не се ограничават само до този случай, \"доколкото има примери за подобно разпръскване на митинги със сила и от 50-те години\".В мотивите към законопроекта се посочва, че категорията на ранените от действията на МВР досега не е била отчетена в закона и тяхната реабилитация не е възможна към момента, тъй като срещу тези хора не е имало произнесена присъда, нито са били лишавани от свобода или интернирани. По този начин не може да бъде установена политическа репресия спрямо тези лица и съответно - да им бъде изплатено обезщетение.\"Основната цел на този закон е да бъде направено официално признание на факта на репресия от страна на комунистическия режим, извършена по политически или други идеологически съображения. Тази репресия е несъвместима с ценностите и принципите на свободното демократично общество. Категорията пострадали, чието включване се предлага, са упражнявали основното си право на мирен протест в защита на своите законни права и интереси\", се посочва в мотивите на вносителите.", "date": "2017.07.07", "title": " ДПС иска обезщетения за ранени от оръжие по време на възродителния процес"}
{"url": "https://m.offnews.bg/news/Analizi-i-Komentari_65/Galap-53-sa-protiv-romite-da-se-izseliat-ot-Asenovgrad_659981.html", "text": "32 на сто от българите са били преки свидетели на агресивни действия или участници в тях през последната година.Това показват данните от експресен сондаж на „Галъп интернешъл“ сред 800 души, проведен от 4 до 6 юли. По обвиненията в корупция 71% от българите вярват на Румен Радев, а 9% на Цветан Цветанов.Очевидно е, че тук се проектира личното доверие към двамата – което остава високо при Радев, а при Цветанов е отминало пиковата се фаза, която беше достигнало през 2010 г. например, уточняват социолозите. Хората вярват и на сигналите за различно качество на „западни“ и „източни“ варианти на една и съща марка хранителен продукт.  Хората явно преувеличават в отговорите си, но това показва колко значителен е проблемът за качеството на храните в очите на българите.Идеята за катализаторите на колите среща подкрепа (85%), ако бъде обяснена с цялостни мерки за запазване на въздуха. Обществото е предразположено към много от идеите, които напоследък се обсъждат – те се възприемат с почти автоматично одобрение или без замисляне.Създаването на комисия за случая НДК се подкрепя от мнозинство от 76%, даването на паметника на Бузлуджа на БСП – от мнозинство от 64%. Мнозинство от 75% пък одобрява закупуването на нови самолети за армията. Протестите на полицаите също се подкрепят - две трети застават зад тях, а 26% не ги одобряват.Преобладаващо неодобрение има към ограничаването на плащанията в брой – 61% не подкрепят ограничаването, а 35% го подкрепят. --------------------------------------", "date": "2017.07.07", "title": " Галъп: 53% са против ромите да се изселят от Асеновград"}
{"url": "https://m.offnews.bg/news/Obshtestvo_4/Dokato-tarsiat-vinovni-shofiori-Gast-dim-otnovo-pokri-Trakiia_659943.html", "text": "Сметището на Ихтиман вече цяла седмица продължава да създава проблеми на трафика по магистрала \"Тракия\". От Агенция \"Пътна инфраструктура\" съобщиха тази сутрин, че поради намалена видимост в участъка от км 45 до км 47 в двете посоки на магистралата е въведено ограничение на скоростта от 50 км/ч.От АПИ призовават шофьорите да се движат с повишено внимание и съобразена скорост, спазвайки пътната сигнализация.Вчера пък стана ясно, че властите търсят виновни шофьори за инцидента на магистралата в понеделник. Според държавното обвинение неизвестен извършител, който по непредпазливост е нарушил правилата за движение по пътищата, е в основата и на два инцидента на магистралата в понеделник в двете посоки. Досъдебното производство е образувано по текст от Наказателния кодекс, който предвижда наказание за причиняване на катастрофа след употреба на алкохол или наркотични вещества, след което деецът е напуснал мястото на катастрофата.Вече една седмица властите не предприемат мерки, за да потушат тлеещият огън на сметището в Ихтиман, което е в процес на рекултивация. Екоминистърът Нено Димов обяви пред БНР, че ако се докаже, че сметището има нещо общо с катастрофата, при която пострадаха 30 души, държавата ще ускори дейностите по рекултивиране на сметището.  ", "date": "2017.07.07", "title": " Докато търсят виновни шофьори: Гъст дим отново покри Тракия"}
{"url": "https://m.offnews.bg/news/Nashite-avtori_2490/Res-XXXVII-Helmut-Kol-Hristo-Botev_659944.html", "text": "Брайдбах твърди следното: в своите “Мемоари” Аденауер говори за ХДС (цитирам по памет) като за партия, която, противопоставена на нацизма и комунизма, да постави достойнството на личността в центъра на всичко, за което се бори; партия от най-различни прослойки и професии, която иска да помогне на бинзес-инициативата – от магазинчето до големите инвестиции. Партия, която не презира “плебса”, а се опитва да му подаде ръка, за да може той да “изплава над водата” (Die Sozialausschüsse).***Непоклатим антропоцентризъм. При нас, уви, смазан от близо век етатистки центтризъм.***Имаме спешна нужда от нещо като ХДС – народна партия, създадена върху фундамента на основните християнски ценности.***Казвам “нещо като”, защото самият аз често се терзая дали е възможна християндемократическа платформа върху православна почва (защото нейната класическа “християн”-част се основава върху католическа, т.е. в земи, където църквата се е борила гърди до гърди за надмощие със светската, основно монархическа власт). Отговорът за страни като Гърция и Русия е ясен – не, не е възможна. Но понеже България е крайно нерелигиозна, съм умерено обнадежден.***При българите днес царува онзи древен, езически “бизнес-модел” тип “do ut des”, но в бедняшки вариант – аз Ти паля свещ за 50 стотинки, ерго Ти ми дължиш здраве и печалба.***Аз не вярвам в Теб. Но “за всеки случай” ще Ти пална свещичка, щот, нали, кой знае, може па и да съществуваш. Не съм чел Евангелието – Ти нормален ли си, никой не го е чел, заети сме да гледаме телевизия и да воюваме “у Фейсбука”.***Защо трябва да плачем на гроба на Хелмут Кол, за разлика от децата му? Защото а) сме политици и мислещи хора с дясна визия за развитие и б) заради неотменимото лично достойнство на човека. Преди някой ляв да подскочи недоинформиран, Кол следваше своята повеля за солидарност – тя ни задължава да се грижим за онеправданите и болните, но и да не прощаваме на мързеливите. И да знаем, че държавна подкрепа се дължи само на истински нуждаещите се – останалите, включително икономическите бежанци, can simply fuck off to hell.***Новото “дясно” у нас, поне както аз го планирам, не изключва социалната справедливост. Големият въпрос – освен ако не си болен, инвалидизиран etc. - е какво изработваш и искаш ли въобще да изработиш нещо; за да принесеш и на нуждаещия се, докато справедливо печелиш за себе си.***Кол се бореше за нещо като “дясна социална демокрация”, която създава условия за предприемчивост у “четвъртото съсловие” (извинете тази грубовата шега) – и почти го постигна във ФРГ, втората демократична немска република. Либерализъм? Да, но един вид контролиран спрямо традиционните католически ценности. Неолиберализъм? Не, come on. Да не храним излишно банкерчетата – но и да разбираме, че банките са неизбежни консервативни институции.***Ето ви и цитат от ранния Кол – пред Католическата академия в Хамбург през 70-те: “Държавата трябваше да се ориентира спрямо ценностите, които са неотменни в един хуманен строй. Основните ценности трябва да се съхраняват от държавата.” Но без, добавям аз, релативизма на Ваймарската република, като мисловна предпоставка за демокрация. И тук стигаме до думата, която определяше Хелмут Кол като политик – “консенсус”. Да ви припомня защо ние от Асеневци насам сме слабо уредена държава – защото няма консенсус по нищо, ако не броим възрожденските герои и ракията. (За героите от Балканските войни никой не знае нищо anyway.)***Кол говореше и за актуализирането на основните права – колко красиво би било, ако днес все още беше канцлер вместо “ГДР-комунистката” Меркел. Да си представим: това е крайно консервативен политик (макар и често обвиняван в мек, едва ли не лефтистки подход), който – докато критикува конституционната уредба на Германия - нямаше да пусне там и един-единствен мюсюлмански бежанец, преди ЕС да създаде най-най-нов закон за това. Защото Кол беше решително против колективистичните идеологии.***И още, вече философски от мен (и с помощта на “стария приятел” Марк Аврелий): тва да не пускаш бежанци не означава, че потъпкваш неприкосновеното човешко достойнство. Поради един прост caveat: че преди всичко трябва да се избягва нормативното абсолютизиране на обществото. Християнската вяра, която първично съдържа състрадание, не го дължи никому – не и след Тома Аквински. Тя е дотолкова “политическа”, доколкото ни задава разбирането за човека. Достойнството на човека е независимо от неговия успех или неуспех, и не зависи от преценката на околните.***Защо Хелмут Кол е забележителен политик? Защото казва и следното: “За мен свободата се основава в правото всеки да живее своя живот по свой замисъл. Никой не бива да дава рецепти на своя ближен за неговия начин да търси щастието”. И заради онова, което той нарича “хуманен жизнен порядък”.***И още от Кол: “Днес нашата задача е да възпитаваме у нашето общество добро отношение към семейството и децата. Държавата трябва да подкрепя семейството”.***И още малко: “Субсидиарността (т.е. вторичното преразпределение – б.а.) е признак на общество с човешко лице. Към нея принадлежат децентрализацията и прозрачността, т.е. отвореност и контрол над властта”.***Сравнете, моля, този визионер с мафиотските пионки днес. Сравнете неговата визия за развитие с мастурбациите на модела Борисов-Пеевски-Цацаров. Модел, който включва БСП и най-вече ДПС, и който краде бъдещето на децата ви, а вие чинно гласувате за него.***Вы сумашедшие, вы знаете об етом?!?***Нет, ребята, все не так. Все не так, ребята.***Само с Grosse Fatigue няма да стане. Цялата ни държава е отвлечена от пошъл триумвират от нагли – Борисов, Пеевски и Цацаров (четвъртият нагъл, Цветанът на герберската мисъл, вече го споменахме щедро миналия път).***Шаламов: невероятен “чеховски” тип автор, който би подкрепил горното. По моему част от големите автори – да речем Фокнър, Набоков или Борхес - са “чеховски”. Те не предлагат готови обяснения на читателя и не се “обясняват”. Другият тип са “толстоистите” като Стайнбек – те изнасят “лекции” на читателя и обясняват всичко в детайли (което не ги прави “слаби” per se, съвсем не). То е като разликата между Плутарх и Салустий – първият те оставя сам с изводите, вторият ти ги сервира внимателно. Познайте кого обикнах още от ей такъв.***Хелмут Кол, Бог да го прости, идеен наследник на Аденауер, беше канцлер почти две десетилетия, през които не само направи ФРГ водещата световна икономика, но и успя да “залепи” към нея крайно изостаналата ГДР. А сега го сравнете, моля, с вашия Тупанбаши Борисов. За когото гласувате под строй. Да, той е прост. И вие ли верно сте прости?***За финал, нещо от Христо Ботев, който загина на 28 (а вие на 28 днес все още се чудите хипстъри ли сте, кво сте, има ли въобще някакъв смисъл от вас): \"Единственият изход из това грозно положение, в което се намира народът, е революцията, и то революция народна, незабавна, отчаяна\".Още на facebook.com/ivailo.noisy.tsvetkovNB! Адвокатът на OFFNews.bg напомня: препечатването на този текст (изцяло или отчасти) става само с изрично писмено разрешение от OFFNews.bg и автора.", "date": "2017.07.07", "title": " Res XXXVII: Хелмут Кол, Христо Ботев"}
{"url": "https://m.offnews.bg/news/Obshtestvo_4/Spirat-vodata-v-chasti-ot-7-stolichni-kvartala_659942.html", "text": "„Софийска вода” временно ще прекъсне водоснабдяването в части на столицата днес, съобщиха от дружеството. Заради изграждане на сградно водопроводно отклонение на бул. „Сливница“ №439 в кв. „Република“ се налага спиране на водоподаването от 9:00 до 21:00 ч. на м. „Толева махала“, кв. „Република“2, магазин „Метро“, магазин „Хиполенд“.Във връзка с изпълнение на строително-монтажни дейности на ул. 514 в кв. „Христо Ботев“ се налага спиране на водоподаването от 9:00 до 19:00 ч. на ул. 511, ул. „Георги Спасов“, ул. 510, ул. 519.Почистване на резервоар „Железница“ налага спиране на водоподаването от 9:00 до 13:00 ч. на живеещите в с. „Железница“.Строително-монтажни дейности на ул. „Струга“ налагат спиране на водоподаването от 9:30 до 19:30 ч. на ул. „Струга“, бул. „Христо Ботев-изток“, бул. „Княгиня Мария Луиза-юг“. Подмяна на сградно водопроводно отклонение на ул. „Лешникова гора“ в кв. „Драгалевци“ налага спиране на водоподаването от 9:30 до 16:30 ч. по ул. „Лешникова гора“, от ул.“Мавровец“ до ул. „Нарцис“, ул. „Голи връх“, ул. „Чемшир“ от №33 до №39.Подмяна на сградно водопроводно отклонение на ул. „Софроний Врачански“ налага спиране на водоподаването от 10:00 до 17:00 ч. на ул. „Софроний Врачански“ от ул. „Цар Симеон“ до ул. „Пиротска“.Прекъсване на сградно водопроводно отклонение на ул. „Стоил Войвода“ в кв. „Подуяне“ налага спиране на водоподаването от 10:00 до 17:00 ч. в района на ул. „Георги Обретенов“ и „Зора“.", "date": "2017.07.07", "title": " Спират водата в части от 7 столични квартала"}
{"url": "https://m.offnews.bg/news/Obshtestvo_4/Lekari-izlizat-na-malchaliv-protest-zaradi-nasilie-nad-tehni-kolegi_659945.html", "text": "Лекари от различни краища на страната на мълчалив протест срещу насилието след жестокия побой над доктор Албена Гагова от болница \"Шейново\", съобщава БНТ.От Българския лекарски съюз призовават днес всеки медик да закачи синя панделка с надпис \"Не на насилието!\" в знак на протест срещу агресията и на съпричастност към колегите си, станали жертва на насилници. В някои градове по обяд са организирани и протести пред лечебните заведения.От столичната Спешна помощ обявиха, че няма да прекъсват работа за протест, но всички екипи, включително и администрацията, ще носят сини ленти в знак на съпричастност, той като именно медиците от Спешна помощ най-често стават жертви на агресия.Нападението срещу доктор Гагова провокира серия протести на лекари и пациенти през изминалите дни. От правителството изказаха подкрепа към медиците и обявиха, че готвят мерки за по-голяма защита от агресия.", "date": "2017.07.07", "title": " Лекари излизат на мълчалив протест заради насилие над техни колеги"}
{"url": "https://m.offnews.bg/news/Obshtestvo_4/Spirat-TIR-ovete-po-naj-natovarenite-patishta_659946.html", "text": "По най-натоварените пътища в страната през летния сезон в пиковите часове ще бъде ограничавано движението на ТИР-ове. Ограничението ще важи до 15-ти септември.Всеки петък следобед по магистрала \"Тракия\" ще се спира движението на камиони над 12 тона в посока София-Пловдив, а всяка неделя - в посока Бургас - София.От 16-ти юни във вечерните часове в петък и неделя не се допускат ТИР-ове в участъка София - Ялбаница на магистрала \"Хемус\" заради ремонтите. Тежкотоварните автомобили ще се спират почасово всяка събота по магистрала \"Струма\" в посока Кулата и всяка неделя по магистрала \"Марица\" в посока Оризово.Всеки петък и неделя следобяд се ограничава движението на ТИР-ове и по пътищата Варна - Бургас, Бургас - Царево, Ребърково - Ботевград, Русе - Велико Търново, както и по пътя към Кулата. Забраната не важи за камиони, превозващи бързоразвалящи се хранителни продукти, товари на температурен режим, живи животни и опасни товари.", "date": "2017.07.07", "title": " Спират ТИР-овете по най-натоварените пътища"}
{"url": "https://m.offnews.bg/news/Sviat-_12/Putin-i-Tramp-na-parvi-razgovor-ochi-v-ochi_659949.html", "text": "Доналд Тръмп и Владимир Путин ще проведат първия си разговор очи в очи на срещатата на Г-20 в германския град Хамбург, пише Би Би Си.И американският, и руският президент казват, че искат да възстановят отношенията си, сериозно влошени заради конфликтите в Украйна и Сирия, както и заради обвиненията, че Русия се е месила в изборите в САЩ.Преди срещата на групата на 19-те най-големи икономики в света плюс ЕС 76 полицаи бяха ранени в сблъсъци по време на протести. Масови бунтове се очакват и в петък. 20 хил. полицаи са ангажирани с охраната на срещата на върха.Световните лидери са разделени по два въпроса - климатичните промени и търговията.Двамата лидери - Путин и Тръмп, ще се срещнат в петък следобед.Руски медии писаха, че срещата им ще продължи час, но по-късно излезе информация, цитирана от Би Би Си, че тя ще приключи за около 30 минути.Очаква се двамата президенти да насочат разговора си основно към въпроси, свързани със Сирия и Украйна.", "date": "2017.07.07", "title": " Путин и Тръмп на първи разговор очи в очи"}
{"url": "https://m.offnews.bg/news/Izvan-terena_18817/Britanska-legenda-ot-Tur-dio-Frans-stana-zhena_660009.html", "text": "Бившият ас от \"Тур дьо Франс\" Робърт Милър претърпя сексуална трансформация и вече е жена! Британският колоездач е наричан \"Кралят на Планината\" заради качествата му на отличен катерач.В момента бившият спортист е привлечен в коментаторския екип на ITV4 за Тура. Днес той/тя обяви официално, че се казва Филипа Йорк и с това женско име ще предава репортажите си.Йорк, един от най-известните британски колоездачи за всички времена, направи име с победата си в класацията за катерач на Тур дьо Франс през 1984 година. Той започна сексуалната трансформация преди 17 години, но дълго време пазеше мълчание. Шотландецът е първият топ състезател в този спорт, който публично обявява, че вече е жена! \"Краят на това пътуване означава, че от дълго време аз живея като Филипа\", написа тя за сайта Cycling News, където също изготвя материали.\"Стъпката в тази посока под грижливото око на медицинския екип до завършване на трансформацията от един в друг пол винаги е трудна и отнема доста време в лутане на душата\", написа бившият Робърт, сега Филипа.Роденият като Йорк в Глазгоу състезател има и второ място през 1987 година от Джирото. През 1985 година  сключва брак с французойка на име Сили Транслер. Е, на младите не им е било писано да са щастливи, докато смъртта ги раздели.", "date": "2017.07.07", "title": " Британска легенда от \"Тур дьо Франс\" стана жена"}
{"url": "https://m.offnews.bg/news/Obshtestvo_4/Obnoviavat-Zapaden-park-za-10-mln-leva-velomarshrut-po-aleite_659951.html", "text": "Столична община пусна поръчката за реконструкция на Западен парк. Цялостно обновяване на 530 дка ще струва 10 233 400 лева с ДДС, като в сумата са включени 10% непредвидени разходи.Парите са по програма \"Региони в растеж\". Проектът предвижда ремонт и обновяване на настилките, подмяна на парковото обзавеждане, изграждане на нови детски площадки, ремонт и подмяна на техническата инфраструктура и др., с цел възтановяване на представителния вид на парка, съобщи Столична община. Новите настилки ще са от гранитни плочи, гранитни павета, бетон и опесъчена настилка. Съществуващите алеи се запазат с предложение за веломаршрут. Ще се изгради нова детска площадка, нови ще са и пейките, кошчетата за отпадъци, електрически стълбове, ще се постави енергоспестяващо осветление. Ще се поставят информационни табели, велосипедни стендове, предвижда се възстановяване и оформяне на водните обекти, изграждане на видеонаблюдение, захранване на помпени станции и водни площи, ремонт на техническата ВиК инфраструктура, отводняване на определени площи, изграждане на нова поливна система, проектиране на ново озеленяване, запазване на съществуващата ценна едроразмерна дървесна растителност, възстановяване на съществуващи цветни площи и изграждане на нови. Знаковите места в парка са разработени като отделни подобекти: Главния вход на парка към бул.“Сливница“ и пространството около него; Езерото и алпинеумът на югоизток от главния вход на парка; Сух фонтан на мястото на пресичане на двете основни алеи на парка; Розариум, Цветна изложба, Зелено училище, Детска площадка, Пикник кът, Площадка за кучета и разходка за кучета, Пешеходен мост – вход от бул. „П. Дертлиев“. Крайният срок за подаване на оферти е 14 август. Срокът за ремонт на парка е една година. ", "date": "2017.07.07", "title": " Обновяват Западен парк за 10 млн. лева, веломаршрут по алеите"}
{"url": "https://m.offnews.bg/news/Futbol_18793/8-ginat-v-blaskanitca-na-stadion-7-ot-tiah-detca_659952.html", "text": "8 човека загинаха в блъсканица преди приятелски мач в Малави. Новината е на BBC. Трагедията се разиграла преди срещата между Нияса Биг Булетс и Силвер Страйкърс.Контролата била посветена на 53-ата годишнина от независимостта на Малави от британското колониално господство. За 40-хилядния стадион бил обявен свободен вход.На мача се изсипали десетки хиляди, които образували страхотни опашки преди първия сигнал. Настанало адско меле в желанието да влязат за началото.Резултатът е потресаващ 8 умрели,от които 7 деца! Десетки са пострадали. Полицията съобщава, че може да има и нови смъртни случаи.Въпреки разигралата се трагедия, мачът се състоял, а Булетс победили 2:1. Лично президентът на Малави Питер Мутарика е изразил съболезнования на семействата, като им обещал помощ.", "date": "2017.07.07", "title": " 8 гинат в блъсканица на стадион, 7 от тях деца"}
{"url": "https://m.offnews.bg/news/Zdrave_18753/Nelechim-shtam-na-gonoreia-se-razprostraniava-po-sveta-predupredi-SZO_659953.html", "text": "Световната здравна организация предупреди за разпространението на напълно нелечими щамове на гонорея след диагностицирането на най-малко трима инфектирани - в Япония, Франция и Испания. Няма известен на лекарите антибиотик, който може да ги излекува.Ситуацията е много сериозна, показват резултатите от изследването. Тези форми на полово предаваната болест са много високо устойчиви на лекарствата. Експертите на СЗО предупреждават, че е само въпрос на време, преди антибиотиците да станат безполезни и да не влияят на щамовете.Гонореята е много \"умна\". Всеки път, когато представим нов вид антибиотик за лечението ѝ, бактерията развива устойчивост срещу него, коментира Теодора Уи, специалист по възпроизводство при хората в базираната в Женева агенция към ООН, цитирана от в. \"Гардиън\".Оралният секс и отказът от използване на презервативи \"помагат\" за увеличаването на устойчивостта на щамовете към антибиотиците, допълва Би Би Си.Според СЗО приблизително 78 милиона души годишно се разболяват от гонорея - болест, която засяга гениталиите, ректума (правото черво) и гърлото. Инфекцията, която в много случаи не проявява симптоми, може да доведе до възпаление на таза, извънматочна бременност и безплодие, както и увеличава риска от ХИВ.Изследване по програмата на СЗО за мониторинг на устойчивостта на бактерията е установило, че от 2009 до 2014 г. тя е изградила резистентност към първото ниво на антибиотично лечение - към Ciprofloxacin, и е увеличила устойчивостта си към друг антибиотик - Azithromycin, както и към широкоспектърните Cephalosporins.В повечето страни широкоспектърните антибиотици са единствените, които осигуряват ефективно лечение на гонорея. Въпреки това от 50 страни вече съобщават за устойчивост на бактерията и срещу тях.", "date": "2017.07.07", "title": " Нелечим щам на гонорея се разпространява по света, предупреди СЗО"}
{"url": "https://m.offnews.bg/news/Futbol_18793/Sinat-na-Gundi-vazmuten-ot-chuzhdenetc-v-Levski-chudi-se-svarshiha-li_659947.html", "text": "Синът на Георги Аспарухов - Андрей, се възмути от далечна Америка на селекцията в Левски. Той визира новото попълнение Милош Цветкович, който беше развинтен от голобрадо момче от туристическата група Сутиеска при мъката 0:0.Анди излезе с коментар по адрес на сърбина във \"Фейсбук\": \"Ако в България няма по-добри десни защитници от Цветкович, нещата са много лоши...\", написа абсолютно справедливо Аспарухов.Иначе неприятен инцидент съпътства срещата реванш от Лига Европа между Сутиеска и Левски. Феновете на домакините са причакали част от българските привърженици в близост до стадиона и са ги нападнали с факли и камъни, научи Sportal.bg.Няма сериозно пострадали хора, но един от бусовете, които са превозвали феновете от София. При влизането на стадиона пък местната полиция предотврати по-сериозни сблъсъци между агитките на двата тима.След мача местните изпратиха българската агитка с викове \"цигани\" и залп от предмети. Пострадали нямаше.\"Не мога да повярвам, че този стадион има лиценз\", сподели спортният директор Даниел Боримиров. След равенството 0:0 и пропуските на черногорците обаче трябва да се замисли повече откъде ги е събирал тези перли като Цветкович.", "date": "2017.07.07", "title": " Синът на Гунди възмутен от чужденец в Левски, чуди се свършиха ли българите"}
{"url": "https://m.offnews.bg/news/Obshtestvo_4/Hristiianite-pochitat-sveta-Nedelia-chestito-na-imenitcite_659956.html", "text": "Църквата ни почита днес Света великомъченица Неделя, имен ден днес празнуват Неда, Недко, Неделя, Недялко и Недялка.Светата великомъченица е родена с името Кириакия в Мала Азия през 3 век. Тя е живяла по времето на император Диоклетиан, който преследвал жестоко християните, а такива са родителите на светицата. Възпитавана във вярата, Кириакия решава да посвети живота си на Бог. Заради това тя била хвърлени в тъмница и измъчвана, но раните й винаги заздравявали. Кириакия била осъдена на смърт, но починала на 7 юли 289 г., като изпреварила изпълнението на присъдата си. Света великомъченица Неделя е една от най-почитаните от българите светици. През 12-13 век, по време на управлението на Асеневци,Мощите ѝ са пренесени в старата българската столица Търново през 12-13 век. Патриарх Евтимий пише житие за нея и превежда името й Кириакия на български - Неделя. ", "date": "2017.07.07", "title": " Християните почитат света Неделя, честито на имениците"}
{"url": "https://m.offnews.bg/news/Obshtestvo_4/Prognozata-v-petak-Slanchevo-vreme-s-temperaturi-mezhdu-28-i-33_659948.html", "text": "Времето в петък ще бъде предимно слънчево. Преди обяд в Североизточна България ще има по-значителни временни увеличения на облачността, но само в отделни райони там ще превали. Ще духа слаб до умерен североизточен вятър. Максималните температури ще са между 28° и 33°.По Черноморието ще е предимно слънчево с временни увеличения на облачността. Преди обяд главно в северните райони на отделни места ще превали. Ще духа умерен север-североизточен вятър. Максимални температури на въздуха: 24° - 27°, температурата на морската вода е 22-25°. Вълнението на морето ще е около 2-3 бала.Над планините ще е предимно слънчево, след обяд с развитие на купеста облачност, но почти без валежи. Ще духа умерен до силен север-северозападен вятър. Максимална температура на височина 1200 метра - около 24°, на 2000 метра – около 16°.", "date": "2017.07.07", "title": " Прогнозата в петък: Слънчево време с температури между 28° и 33°"}
{"url": "https://m.offnews.bg/news/Drugi_18773/Mnogo-tenis-volejbol-i-Tur-dio-Frans_659957.html", "text": "10,00 ч Волейбол, Гран при (ж), САЩ - Русия Mtel sport 1 (пряко)11,00 ч Формула 1, Гран при на Австрия (трен.) „Диема спорт\" 2 (пряко)12,00 ч Голф, Irish Open Mtel sport 2 (пряко)13,00 ч Колоездене, обиколка на Франция Eurosport 1 (пряко)13,20 ч Тенис, „Денят с Матс\" Eurosport 213,30 ч Тенис, „Уимбълдън\" Eurosport 2 (пряко)14,00 ч Волейбол, Гран при (ж), Китай - Италия Mtel sport 1 (пряко)14,00 ч Дартс, световни серии в Шанхай „Нова спорт\" (пряко)15,00 ч Формула 1, Гран при на Австрия (трен.) „Диема спорт\" 2 (пряко)16,30 ч Волейбол, Гран при (ж), Корея - Германия в Русе БНТ HD (пряко)20,00 ч Волейбол, Гран при (ж), България - Казахстан в Русе БНТ HD (пряко)20,00 ч Футбол ЦСКА-София - Берое „Диема спорт\" (пряко)21,00 ч Спидуей, СК в Полша Mtel sport 1 (пряко)23,30 ч Тенис, „Денят с Матс\" Eurosport 2", "date": "2017.07.07", "title": " Много тенис, волейбол и Тур дьо Франс"}
{"url": "https://m.offnews.bg/news/Politika_8/Tcvetanov-se-obidi-na-Radev-Nedopustimo-e-prezident-da-govori-taka_659959.html", "text": "Председателят на парламентарната група на ГЕРБ Цветан Цветанов смята, че няма конфликт между него и президента Румен Радев. Той обаче заяви, че е недопусимо президент да говори по този начин. Цветанов визира изказването на Радев, в което заяви, че бившият вътрешен министър не разбира от авиация, а от апартаменти и че единствената му връзка с авиацията е, че говори на автопилот, след като някой натисне копчето.\"Достатъчно работа имам, за да се занимавам с личните оценки на Румен Радев\", заяви Цветанов в ефира на Нова тв. И допълни: \"Смятам, че е недопустимо един президент да говори по този начин\".Той защити още веднъж версията, че парламентарната комисия, която трябва да изясни как се е стигнало до класирането на шведите СААБ в конкурса за изтребителите, трябва да изчисти всякакви съмнения и да е ясно за какво се харчат обществени средства. В същото време президентът ще е \"с най-голяма удовлетвореност\", ако се стигне до извода, че няма нищо нередно в подбора.Цветанов обясни, че се притеснява от скоростта, с която е взето решението за класирането на участниците, без да уточни, че за това има предварително разписани срокове, приети от предходното правителство на Борисов. \"Аз винаги съм се водил само от обществения интерес и от това, което трябва да правим институционално. А не от това, което президентът има като лично его или този егоцентризъм, който в момента се демонстрира\", допълни Цветанов.Цветанов заяви, че няма опит за намеса в работата на президента. В четвъртък Радев критикува последните промени в закона за отбраната, които предвиждат изслушване на кандидатите за генерали в комисията по отбрана преди да получат пагоните си от президента. Председателят на ПГ на ГЕРБ обясни, че \"силата на демокрацията е в разделението на властите\". В същото време на въпрос дали премиерът Борисов е бил наясно за съставянето на комисия за избор на изтребителите, Цветанов отговори, че депутатите винаги \"свеждат\" решенията си до премиера.\"Смятате ли, че ще предприемем действия, които няма а бъдат съгласувани с нашия председател? Информираме премиера, когато има някаква нередност в изпълнителната власт и той прави проверка\", заяви Цветанов и обясни, че отношенията му с Радев не рефлектират върху работата му като политик. Цветанов разказа, че вчера се обадил на президента, за да го уведоми, че изтича мандатът на Комисията за защита от дискриминацията и че трябва президентската институция да подготви свои кандидати. \"Вчера, независимо от това поведение, което е недопустимо за българския президент, аз се обадих на президента Румен Радев, за да го информирам за неща, които са свързани от парламента и от президентската институция - предстоящият избор на членове на комисията по дискриминацията. Обадих, се защото независимо от това, което той се и определил като начин на поведение, трябва да има диалогичност. Аз казах:\"Г-н президент, извинявам се, че ви безпокоя, независимо от вашето мнение по начина, по който изразявате и по поведението, което имате в публичното пространство, аз се обаждам, за да ви информирам, че комисията по дискриминация, мандатът ѝ изтича и трябва да влезем в процедура\", разказа Цветанов.", "date": "2017.07.07", "title": " Цветанов се обиди на Радев: Недопустимо е президент да говори така"}
{"url": "https://m.offnews.bg/news/Obshtestvo_4/Misteriozni-zhitni-kragove-se-poiaviha-kraj-Ravno-pole-video_659960.html", "text": "Мистериозни житни кръгове се появиха край село Равно поле, община Елин Пелин.Фотографи и оператори заснеха необичайната гледка и разпространиха кадрите в социалните мрежи. Кръговете са с идеална симетрия и погледнати отвисоко, изглеждат много красиво.Градските легенди свързват житните кръгове със следи от летящи чинии. Най-често обаче са човешко дело, сътворено с помощта на селскостопанска техника.В България житни кръгове се появяват за пръв път. Много страни обаче редовно стават свидетели на това явление. Смята се, че местни жители го използват за привличане на туристи.", "date": "2017.07.07", "title": " Мистериозни житни кръгове се появиха край Равно поле (видео)"}
{"url": "https://m.offnews.bg/news/Politika_8/Plevneliev-Ideologiiata-na-makedonizma-nas-ni-pravi-fashisti_659962.html", "text": "Страната ни няма по-висш интерес от това да има мир на Балканите. Затова на България ѝ отива да покаже европейски подход, заяви президентът (2012-2017) Росен Плевнелиев по БНТ. Според него големият проблем в Македония е идеологията на македонизма. Това е една изцяло антибългарска идеология, която нас ни прави фашисти. Това е една идеология на замитане, идеология на манипулиране на историята. На България ѝ отива да излезе и да каже много ясно, че ние сме за единна и неделима Македония. Това е млада държава и трябва да ѝ помогнем да върви напред. България няма нужда от повече територия, България е за това границите да падат, а не да се местят, България е за траен и устойчив мир и за добросъседство, заяви президентът. Според Плевнелиев подписването на договор с македонската страна ще е надеждна основа за развитие на отношенията и усилията на правителството в тази посока трябва да бъдат приветствани.Той подчерта, че е анализирал сериозно \"опорните точки\" на това, което \"се пише в медиите на Груевски и на неговата партия в Македония\", на това, което говорят \"представители на втората най-голяма политическа партия в България\", и на дебата, \"който се води от сръбските националисти в парламента в Белград\".Опорните точки са едни и същи. Според мен те идват от Москва. Москва използва всеки повод и всеки начин да дестабилизира ЕС. Най-лесният начин е през Балканите... Тук отива на българските политици, независимо от коя политическа партия са те, не да ходят по опорните точки на една или друга сила, а да направят дебат в парламента по същество каква е националната стратегия на България.", "date": "2017.07.07", "title": " Плевнелиев: Идеологията на македонизма нас ни прави фашисти"}
{"url": "https://m.offnews.bg/news/112_6/Rabotnik-obvini-IAne-IAnev-v-poboj-i-zaplahi_659954.html", "text": "Работник твърди, че е бил бит и заплашван от бившия съветник на премиера Борисов Яне Янев, показва репортаж на Нова тв. Разправата между двамата била заради пари, твърди Борислав. Той бил нает от Янев, който в момента е общински съветник в Сандански, за да окоси ливада. 18-годишният младеж твърди, че с Янев се разбрали да му плати и да го освободи. \"Вика, вие утре в колко часа можете да се качите до горе? Аз му казах: Утре не мога да ти дойда, дай ми за днес парите и да се оправим. Той ми каза: Аз няма да те пусна да си ходиш, докато не се окоси цялата ливада\", обясни младежът. Той твърди, че Янев се ядосал и извадил джобно ножче като казал: \"Ти мен ли ще ме разиграваш. Искаш ли да те заколя? Тук никой няма да те намери\" и замахна с ножчето\", обяснява младежът, който показа скъсаната си фланелка, опръскана с кръв.Борислав твърди също, че след като казал на Янев, че смята да си търси правата, бившият съветник на премиера по антикорупционните въпроси му заяви, че той лично е назначил началника на полицията в града и голяма част от следователите и полицаите. \"Не съм го докосвал, моята сила е в словото. Това е една инсинуация. За голямо съжаление момчето е било употребило алкохол\", обяснява на свой ред Янев.Според него момчето само се е наранило и сега го набеждава. \"Трима души са му казали да не влиза в автомобила, в който са лентите на косачките, защото може да стане някакъв проблем. Той се е противил и дори казал: \"Аз съм Боби бирата, мога да изпия още един галон\", разказва Янев.Според него той се е наранил на една от режещите ленти, които били натоварени в автомобил.Близък на пострадалото момче твърди, че това не е единичен случай и че имало и други пострадали от Янев хора. \"Постоянно дерибейства\", обясни той и попита как може да се купят 18 хил. дка за пасище. Отговорът на Янев: \"Все едно аз да кажа че вие дерибействате в ЕС и САЩ и управлявате Земното кълбо\".", "date": "2017.07.07", "title": " Работник обвини Яне Янев в побой и заплахи"}
{"url": "https://m.offnews.bg/news/Tenis_18788/Drebosakat-kojto-izliza-sreshtu-Grisho-se-shtrakna-za-istoriiata_659955.html", "text": "Дуди Села е новият съперник на Григор Димитров в трети кръг на \"Уимбълдън\". Израелецът победи в драма Джон Иснър, но не резултатът впечатли света.Всички медии завъртяха снимка на двамата преди срещата. Разликата в габаритите е огромна. Американецът Иснър е висок 208 сантиметра, да се чуди човек защо не е преминал в баскетбола. За капак на снимката се е повдигнал на пръсти, добавяйки още някой сантиметър. Дуди е 175 сантиметра.Това не попречи на Села да измъкне драматичен мач с три тайбрека след 6:7(5), 7:6(5), 5:7, 7:6(5), 6:3 във втория кръг на \"Уимбълдън\". 4 часа битка между ниския израелец и гиганта остави феновете на тениса в Лондон доволни.Григор и Села са играли 5 пъти до този момент. Израелецът има само една победа и то в първата им среща през 2010 година. На трева двамата са играли на туринра в \"Куинс Клъб\" през 2013 година, а Григор записа впечатляващ обрат.Съперникът не би трябвало да е проблем за българина, който показва отлична форма от началото на турнира. Гришо буквално смаза аржентинеца Шварцман, а вчера и кипъреца Багдатис.", "date": "2017.07.07", "title": " Дребосъкът, който излиза срещу Гришо, се щракна за историята"}
{"url": "https://m.offnews.bg/news/Izvan-terena_18817/Golata-Karolin-Pechelia-s-tialo-ne-priemam-ne-za-otgovor_659966.html", "text": "Каролин Возняцки, която победи снощи нашата Цвети Пиронкова на \"Уимбълдън\", се снима гола за корицата на ESPN. След първата снимка и излезе и цялата сесия на датчанката.Бившата номер в света, поставена като пета в схемата в лондон, даде и интервю за списанието:“Винаги са ми казвали, че няма шанс момиче от Дания да се превърне в тенисистка от световна класа. Ние никога не бяхме имали състезателка в топ 30. Всеки път, когато кажех: “Аз искам да бъда №1 в света”, хората просто ми се смееха. Но аз намерих начин. Не приемам “не” за отговор”, споделя Возняцки в интервю за списанието.Тя определя като своите най-силни оръжия бързината и изръжливостта си на корта. “Гордея се с моята физическа форма. Спечелила съм доста мачове благодарение на нея”, добавя хубавата Каро.Датчанката разказва, че най-впечатляващото нещо, което правила през живота си, е участието на маратона на Ню Йорк. Тя пробягва класическата дистанция от 42 км и 195 метра под 3 часа и половина. “До 33-ия километър бях добре. Казвах си: “Това е лесно, ще го направя и друг път. Но след това все едно се ударих в стена.Вдясно от мен видях будка за млечен шейк и си помислих: “Дали не мога да спра да изпия един?” И тогава моите двама водачи започнаха да ми говорят за млечни шейкове и продължиха да го правят, докато не избутах тази миля и после още една, в коите се борих със себе си. Това беше най-тежкото физическо изпитание, което съм преодолявала в живота ми.”Каролин разказва и за тренировките си по бокс и споделя, че обича да тества предела на възможностите си и докъде може да стигне.Датчанката беше гост в София на турнира в \"Арена Армеец\" преди време. У нас дори пристигна тогавашното й гадже - прочутият голфър Рори Макилрой, с който после имаха шумна и тежка раздяла. ", "date": "2017.07.07", "title": " Голата Каролин: Печеля с тяло, не приемам \"не\" за отговор"}
{"url": "https://m.offnews.bg/news/Politika_8/Na-parvo-chetene-Deputatite-edinodushni-za-premahvaneto-na-vechnite-d_659964.html", "text": "частните съдебни изпълнителиОтпадане на 10-годишната абсолютна погасителна давност и ограничаване на негативните практики сред , са сред промените в Гражданския процесуален кодекс (ГПК), които депутатите единодушно приеха на първо четене.Единственият спорен момент е по отношение на станалият популярен в последните години чл. 417, който на практика позволява банките да изискат бързо задълженията, без съответният длъжник дори да разбере за това, като се избягва съдебен контрол. Сега текстът позволява банката да определи сумата, която смята, че ѝ се дължи, а длъжникът едва по-късно може по съдебен ред да оспори това вземане.  от ГЕБР обясни, че тази привилегия на банките не може да отпадне, тъй като те са част от финансовата система на страната и имат задължения по съхранение на парите на вложителите. \"Категорично ще поддържам позиция против отпадане на банките като субект в изпълнителното производство. Това защитава цялата финансова кредитна система. Банките не са само кредитори. Те пазят парите на вложителите, по тези операции банките са длъжници\", обясни Кирилов.По думите му съдебната практика е стигнала до там, че да се вадят заповеди за изпълнение дори за неустойки. Подобна практика би поставила банките в уязвимо положение.  Той призова също Министерството на правосъдието да актуализира тарифите за отделните видове изпълнения, тъй като на практика частните съдебни изпълнители имат безлимитни такси. \"Сравнете го с нотариусите – дори там нотариалната такса има лимит. Ако някой прави безобразия, ако някой скача на главата на длъжниците въпреки закона, надали това са само ЧСИ. Кога ще погледнем какво правят и т.нар. колекторски фирми? Не трябва ли и там да се подобри практиката?\", попита Кирилов.   от БСП каза, че партията ще подкрепи и четирите законопроекта за промени в ГПК на първо четене. Той обаче направи уговорката за промени във въпросния чл. 417. Колегата му  пък каза, че подкрепят идеята за електронни публични търгове, но постави под съмнение изпълнението ѝ като даде пример онлайн платформата за обществени поръчки, която трябваше да стартира от 1 юли, но беше отложена за края на 2018 г.  от ДПС също каза, че партията му ще подкрепи законопроектите. \"Трябва да се сложи ред, трябва да се сложи край и на т.нар. фигура на вечния длъжник. Говорим за десетки хиляди, стотици хиляди, които изпадат в невъзможност да изплащат своите кредити\", каза той. Хамид обясни, че има случаи на продажба на обезпечения за по-малко от 50%, от което кредитополучателят остава длъжник.  от групата на Обединените патриоти предложи да се помисли и за това, че длъжникът става такъв по своя собствена воля. Според него трябва да се помисли за дисциплиниране на страните в изпълнителния процес и за отговорността на гражданите, които взимат \"подобни решения, които ги изправят пред проблеми\". Омбудсманът , която проследи дебатите изрази мнение, че между първо и второ четене на промените философията няма да се промени - да остане пропорционалността, така че срещу \"100 лв. да не ти запорират банковите сметки и имущество\", да се намалят таксите на ЧСИ и да се промени практиката гражданите да стават длъжници без да разберат за това.", "date": "2017.07.07", "title": " На първо четене: Депутатите единодушни за премахването на вечните длъжници"}
{"url": "https://m.offnews.bg/news/Sviat-_12/Vlak-derajlira-na-gara-v-Niu-Jork_659961.html", "text": "Влак от Ню Джйрси със 100-150 пътници дерайлира на влизане в гара Пенсилвания, Ню Йорк, предаде \"Ню Йорк Таймс\". Няма ранени.Инцидентът е станал вчера към 21 ч. Заради него трафикът бе преустановен.Извън релсите е бил един от вагоните.Тече разследване на причините за инцидента. В последните няколко месеца в района на Ню Йорк имаше няколко подобни железопътни проблеми.На гара Пен започва двумесечен ремонт на 10 юли и се очакват сериозни смущения на жп трафика.", "date": "2017.07.07", "title": " Влак дерайлира на гара в Ню Йорк"}
{"url": "https://m.offnews.bg/news/112_6/Dve-samoubijstva-stanaha-tazi-sutrin-v-Ruse_659970.html", "text": "Две самоубийства станаха тази сутрин в Русе.Около 6.00 часа е получен сигнал за възрастен мъж, блъснат от влак. Инцидентът е станал на жп линията в района на пробива Кауфланд в централната част на града. Загиналият е на видима възраст 70 години. Самоличността му се изяснява.Час по-късно мъртъв е открит 32-годишен мъж под Гредовия мост в Русе. Първоначалната информация е, че се касае за самоубийство. Двата случая се изясняват.", "date": "2017.07.07", "title": " Две самоубийства станаха тази сутрин в Русе"}
{"url": "https://m.offnews.bg/news/Politika_8/Pargov-Balgariia-varvi-kam-formalno-predsedatelstvo-na-ES_659972.html", "text": "Очевидно България върви към формално председателство на Европейския съюз. Това заяви лидерът на БСП – София Калоян Паргов по Евроком. Според него твърдението на премиера Бойко Борисов, че едва през септември ще има повече яснота около приоритетите на страната ни по време на европредседателството, съвсем ясно показва голямото забавяне в подготовката. Друго доказателство, според Паргов, са думите на вицепремиера Томислав Дончев, който призна, че ремонтът на НДК за целите на българското председателство на ЕС сериозно закъснява. Случващото се с НДК е само част от симптомите, които показват, че страната ни върви към неблагоприятен сценарий, твърди лидерът на столичните социалисти. Има информация от Брюксел, че нашите партньори там са притеснени от скандалите в България и вече се замислят сериозно как ще ни поверят европредседателството от януари 2018 година. За съжаление, то се очертава да е формално. А ни е първото. Освен това се случва в много интересен период, в който преговорите по Брекзит са в разгара си. По същото време ще започне и обсъждането на бъдещата финансова рамка на ЕС. Това би бил много подходящ момент България да заяви своите виждания и да ги отстоява като водеща държава, каза още Паргов. Според него основният приоритет на България по време на предстоящото председателство на ЕС трябва да бъде сигурността. „Това означава да се преборим Европа да спре да ни натиска срещу пари да приемаме мигранти, обясни той. Очевидно е, че българските граждани не желаят това и има силен отпор. Ясно е, че Патриотите, които са коалиционни партньори в управлението на държавата, няма да бъдат активни в тази посока. Оставаме само ние, от БСП, да защитаваме интереса на гражданите. Проблемът с мигрантите трябва да се решава в неговия зародиш, а не когато е свършен факт. Тоест, как да не ги допускаме, а не какво да ги правим, когато вече са влезли в страните от ЕС”. Енергийното обезпечаване също е един от основните фактори за гарантиране на сигурността в страните от Европейския съюз, според лидера на столичните социалисти. „Имам предвид общата енергийна политика, а не само отношенията с Русия и двойния аршин, обясни Калоян Паргов. За съжаление, България върви към загуба на едно от най-важните си предимства - фактът, че чисто географски е на кръстопът и възможността да бъде енергиен разпределител. Точно за това се готвехме дълги години, планирахме проекти, а сега се оказва, че всички започват да ни заобикалят. Турски поток не може да бъде съизмерим с Южен поток. И тук не говорим само за капацитет, а и за важна стратегическа и ключова роля в сферата на енергетиката, която България може да играе. Мисля, че все още не сме загубили напълно шансове. Все още ги имаме, всичко е въпрос на далновидна политика, а не тази, която води правителството в момента. Защото няма как да се получи само с посредничество между Меркел и Ердоган, какъвто и да е залогът за него”, коментира Паргов. ", "date": "2017.07.07", "title": " Паргов: България върви към формално председателство на ЕС"}
{"url": "https://m.offnews.bg/news/OFFTOPIC_18750/Prezidentat-Radev-poluchi-rafting-po-Struma-za-ChRD-snimki_659975.html", "text": "Президентът Румен Радев получи екстремно изживяване като подарък за рождения си ден от своята съпруга Десислава Радева. Тя го заведе на рафтинг по р. \"Струма\" на 18 юни, организиран от .По думите на водача на лодката Борислав Пауновски президентската двойка е показала отлично поведение в спускането, а на борда е бил само един човек от НСО.Рафтинг трасето е с дължина около 12 км, а на президентската лодка не е било спестено и влизане в най-екстремната част на реката, известна като „Казана”.Макар за първи път, и не по въздух, държавният глава се справя отлично с предизвикателството, а инструктурите казват, че Радев бил роден за това.", "date": "2017.07.07", "title": " Президентът Радев получи рафтинг по Струма за ЧРД (снимки)"}
{"url": "https://m.offnews.bg/news/112_6/17-godishen-podpali-svoia-vrastnichka-v-Blagoevgrad_659974.html", "text": "17-годишен младеж е залял със запалима течност своя връстничка, а след това я подпалил, съобщиха от полицията в Благоевград.Инцидентът е станал около 23:00 часа на 6 юли в района на ул. “Хр. Чернопеев“ в града. Между момичето и момчето възникнал спор. В резултат младежът залял по гърдите и корема 17-годишното момиче и я запалил. Момичето е успяло само да загаси огъня и не е пострадало. Тя е получила порезна рана на десния крак от стъкло на хвърлена бутилка, която се счупила.За случая е уведомена Районната прокуратура-Благоевград. Образувано е досъдебно производство. Момчето е задържано за 24 часа.", "date": "2017.07.07", "title": " 17-годишен подпали своя връстничка в Благоевград"}
{"url": "https://m.offnews.bg/news/Ikonomika_59/Darzhavniiat-dalg-namalia-s-blizo-1-mlrd-evro_659965.html", "text": "Държавният дълг на България намаля с близо 1 милиард евро.Министерството на финансите нареди плащането на главницата по 5-годишните облигации, издадени през 2012 г. на международните пазари, които са в размер на 950 млн. евро и лихва в размер на 40,375 млн. евро.Дългът ще спадне от 12,884 на 11,934 млрд. евро. Спадът в съотношението дълг към брутен вътрешен продукт (БВП) е с близо два процентни пункта, съответно от 25,9% на 24,0%. Така на държавния бюджет ще бъдат спестявани разходи за обслужване на дълга в размер на 40,375 млн. евро годишно.Изплащането ще е за сметка на фискалния резерв (със средства от емисията дълг през март 2016 г.)Средствата за погасяване на падежиращата се емисия са набрани по време на успешно емитираните през март 2016 г. на международните капиталови пазари двоен транш облигации на стойност 1,994 млрд. евро по средносрочната програма за емитиране на дълг на външните пазари, се казва в прессъобщение на Министерството на финансите.Трансакцията включваше транш от 7-годишни облигации на стойност 1,144 млрд. евро при лихвен купон от 1,875% и транш от 12-годишни облигации на стойност 850 млн. евро при лихвен купон от 3,000%.С част от постъпленията се погаси дълг в обращение през миналата година, а другата част остана като наличност към края на 2016 г. за покриване на падежа по еврооблигациите на 9 юли 2017 г., след като не се наложи финансовият ресурс да бъде използван от правителството за запазване на стабилността на банковата система във връзка с извършения преглед на качеството на активите и стрес тестовете на българската банкова система, пишат още от МФ.", "date": "2017.07.07", "title": " Държавният дълг намаля с близо 1 млрд. евро"}
{"url": "https://m.offnews.bg/news/Obshtestvo_4/Balgarite-v-chuzhbina-poveche-otkolkoto-v-stranata_659977.html", "text": "Българите в чужбина са повече отколкото в страната ни. Извън пределите на България постоянно или по 5–6 месеца в годината живеят между 8 и 9 млн. души. Това заяви председателят на Държавната агенция за българите в чужбина Петър Харалампиев по бТВ. В момента има над 1000 организации на българите в целия свят, свързани със запазване на културата и идентичността, допълни той.Най-много са нашенците в Германия и Испания. По официални данни в Германия има над 220 хил. наши сънародници, в Испания – над 140 хил. Извън тази официална статистика те са много повече, допълни Харалампиев. В Германия реално са около 370 хил. българи, а в Испания – около 220 хил, каза шефът на ДАБЧ. Във Великобритания официално живеят около 170 хил. българи, а реално – над 300 хил. души.Само в Европейския съюз им над 1 млн. българи в момента, а в САЩ по официални данни са 300 хиляди, на практика много повече.  В момента към Канада изтичат най-много българи като процент от мигриращите, обясни Харалампиев.", "date": "2017.07.07", "title": " Българите в чужбина повече, отколкото в страната"}
{"url": "https://m.offnews.bg/news/Kultura_33/Pesni-na-Ejmi-Uajnhaus-Majkal-Dzheksan-i-Massive-Attack-v-dzhaz-versi_659976.html", "text": "Как звучат песните на Ейми Уайнхаус или Майкъл Джексън в стилистиката на джаза публиката може да чуе на 13 юли в клуб \"Ментол\" на Варненския централен плаж, на 14 юли в прекрасната градина на клуб \"Мишел\" в Созопол и на 20 юли в най-пулсиращата част от град Пловдив – Капана, където на сцената на клуб „Ядрото“ певицата Мира Кацарова ще представи проекта си The New Standards.Заедно с нея на откритите сцени ще бъдат Мирослав Турийски, който е автор на всички нови аранжименти, Веселин Веселинов-Еко, Христо Йоцов и Александър Леков.Всяко заглавие от включените в проекта е своеобразно музикално предизвикателство и има свое отличително звучене, но заедно си кореспондират прекрасно и придават на програмата цялостен облик, в който се срещат песните на някои от най-влиятелните имена в музикалната история от последните десетилетия.В The New Standards намират място Teardrop на Massive Attack, Use Somebody на Kings Of Leon, Imagine на Джон Ленън, Human Nature на Майкъл Джексън, Exit Music на Radiohead, Kiss me на Sixpence None The Richer, Ironic на Аланис Морисет, Big Yellow Taxi и Both Sides Now на Джони Мичъл, Love Is A Losing Game на Ейми Уайнхаус, Practical Arrangement на Стинг и I wish на Стиви Уондър.След като прозвучат на открито, новите стандарти на Мира Кацарова ще изпълнят пространствата на някои театрални зали през есента. Всички събития се осъществяват с подкрепата на Schweppes.В първата половина на 20 век законодателите на джаза са създавали стандарти, които и до днес се интерпретират от различни артисти, но отдавна са познати на публиката. Във времето, в което живеем, музиката е отворена система, без граници. Затова и стандартите имат ново лице. ", "date": "2017.07.07", "title": " Песни на Ейми Уайнхаус, Майкъл Джексън и Маssive Attack в джаз версия зазвучават в три концерта"}
{"url": "https://m.offnews.bg/news/Futbol_18793/Ludogoretc-i-Beroe-sa-lideri-vav-Fejsbuk_659971.html", "text": "Последната класация на KPMG за най-богатите клубове включваше нов критерий освен успехи, фенска маса, приходи и т.н Естествено, става въпрос за популярност в социалните мрежи.Това е новото най-силно оръжие в съвременния свят. И от прочутата компания знаят защо го включват. Вчера пък излезе уникална класация на личностите с най-големи приходи от Инстаграм. Роналдо прави луди пари от всеки свой пост - по 400 000 долара.У нас футболните клубове определено не могат да се възползват още от своята популярност. Фейсбук е на практика монополист сред българските последователи на социални мрежи, затова си позволихме да анализираме работата на тимовете точно там.Изненадващ лидер е Лудогорец с 93 903 последователи на официалната страница (към 11,00 ч. днес)! Страхотен успех на шампионите, които разполагат с доста по-малка фенска маса дори от отбори като Берое, да не говорим за Левски!Разбира се, лайковете идват от всякакви привърженици на футболната игра. Но това няма абсолютно никакво значение в маркетингов аспект. Всеки рекламодател се интересува, че близо 100 000 души го виждат във Фейсбук. Толкова.Преглед на публикациите правят добро впечатление. Лудогорец предава директно контроли и всякакви събития. Ръката на дизайнерите е очевидна, продуктът гони добрите образци в Европа.Пак изненадващо, втори е точно Берое с над 67 000 последователи на официалната фейсбук страница. Явно \"зелените\" успяват да мобилизират изключително голям процент от своите запалянковци, което също е добър атестат за работата.Левски, претендиращ да е с най-многобройна публика у нас, направо се излага с третото място. Официалната страница има едва 61 123 последователя! Непростимо, предвид факта, че фенската такава гони 420 000! Коментарът е излишен. \"Сините\" използват не повече от 15 процента от потенциала на социалните мрежи.Тук трябва да отворим скоба, че дълго време Левски и ЦСКА нямаха официални страници и бяха дали правата си за Фейсбук на частна компания. Така тя успя да събере въпросните над 400 000 \"сини\" последователи и над 300 000 \"червени\".Положението в ЦСКА е по-особено след разделението миналото лято. Двата \"червени\" тима затварят шестицата. Нормално е разделени, \"армейците\" да събират по-малка популярност във Фейсбук. Но трябва да се отбележи възходът на ЦСКА 1948, който за година в селските групи събра над 20 000 последователи!Страницата също се прави изключително професионално, дизайнерите опитват новаторски за нас решения, а нивото на отразяване категорично кореспондира с първата шестица на БългарияЛош пример са популярни отбори като Черно море и Пирин. Официални страници липсват, разчита се изцяло на фенски такива.Естествено, като говорим за футбол и фейсбук, няма кой да стигне Димитър Бербатов. Нападателят е активен в социалката и има над 2,2 милиона последователи. Но той започна активно работа още в Манчестър Юнайтед, където възможностите за трупане на популярност са безгранични.Трябва  да бъде похвален и Краси Балъков, който се грижи за имиджа си отлично. Страницата му има близо 40 000 последователи.Валери Божинов избива рибата като популярност със своите клипчета, но само в Инстаграм. Там се радва на близо 55 000 фена.Стилиян Петров, както повечето футболисти на Острова, залага само на Туитър. достатъчно за да събере над 120 000 последователи. ", "date": "2017.07.07", "title": " Лудогорец и Берое са лидери във Фейсбук"}
{"url": "https://m.offnews.bg/news/Politika_8/Borisov-spodelil-s-Mej-lichen-opit-Razvodite-struvat-skapo_659980.html", "text": "Премиерът Бойко Борисов е предупредил британската си колежка Тереза Мей, че разводът на Великобритания с ЕС ще струва скъпо и на двете страни. По време на парламентарния контрол той сподели личен опит с разводите:\"Основният проблем, който виси със страшна сила това, е Брекзит и според мен този развод, от моя опит знам, че разводите винаги са скъпи и страдат децата. Това съм казал на г-жа Мей и ще видите, че този развод ще бъде много скъп и тежък за Европа и Великобритания\", каза Борисов.Той отговори на лидера на БСП Корнелия Нинова, която го попита какви са приоритетите на българското председателство на Съвета на ЕС. Във въпроса си лидерът на социалистите попита Борисов и какво е отношението му по темата \"Европа на две скорости\", каква е позицията на България по петте сценария, които председателят на Еврокомисията Жан Клод Юнкер предложи през март и как ще бъде отстоявана по време на председателството. Нинова даде пример с двойния стандарт при храните. В отговор Борисов обясни, че \"не можем да се сърдим на тези, които са приели еврото\". \"Ако не искаме да изпаднем във втора, трета или пета скорост, трябва газ\", каза Борисов и поясни, че от понеделник страната получава пълен достъп до шенгенската информационна система. \"Не виждам нещо което би могло да ни тревожи в момента\", поясни той.\"Говорете си за разводите, ние ще поставим въпрос за съдбата на българите във Великобритания\", каза Нинова.Тя каза още, че след изборите между ГЕРБ и БСП е проведена среща, на която е постигнато съгласие по темата за българското председателство всички решения да минават първо през парламента. \"Разбира се, вие ме излъгахте, отидохте и поехте ангажимент, за който сега ние нищо не знаем\", каза Нинова. Тя обясни, че от левицата внасят предложение за дебат в парламента по българското председателство. Борисов отговори и на питане на Нинова за това дали страната ни е поемала ангажименти за приемането на нова квота бежанци. По думите му освен първоначално заявените 1200 души, не е имало следващи уговорки. Според Корнелия Нинова обаче в изказването на Борисов имало противоречие, защото е гласуван заем от 400 млн. лв., свързан със съфинансирането на европейски програми, в който се посочвало, че част от средствата ще отидат и по политики, свързани с имигрантите.", "date": "2017.07.07", "title": " Борисов споделил с Мей личен опит: Разводите струват скъпо"}
{"url": "https://m.offnews.bg/news/Politika_8/Borisov-i-Karakachanov-zagovoriha-za-kupuvaneto-novoproizvedeni-iztreb_659978.html", "text": "Премиерът Бойко Борисов и министърът на отбраната Красимир Каракачанов заговориха за купуването на новопроизведени изтребители за бойната ни авиация. Все пак Борисов постави условие първо да се разплатят дълговете към железниците и след това да се мисли за нови самолети. \"Като кажеш нова кола, какво се разбира – да отидеш да си я купиш от магазина нова, а не втора ръка от автокъща. F-16 произвеждат, сега трябва да кажа Eurofighter, Gripen, МиГ, Су, за да не ме заподозрат в лобизъм, имат заводи с нови самолети. Произвеждат нов. И като се купува, барем да е ново\", каза Борисов.От думите му стана ясно, че с президента Румен Радев са се разбрали по темата.„Експертите, които назначиха, са решили – преговорите ще вървят с 3 държави. Чух го, президентът каза: „Правителството има право да преговаря с всичките”. Ще преговаряме със всичките, но на Каракачанов съм му казал да говори за новите самолети”, каза Борисов.„Ние с президента Радев, който дълбоко уважавам, от години работим заедно, се срещнахме и се разбрахме\", допълни той.Красимир Каракачанов пък заяви, че изключва варианта за купуване на нови американски F-35, които са прекалено скъпи за бюджета, но и доставката им няма да стане по-рано от 6-7 години. \"Един нов самолет има много по-дълъг ресурс, по дълъг живот. Едно е да вземеш самолет, който има 10-15 години живот, друго е да вземеш самолет, с който може да работиш 30-40 години. Това е по-разумният вариант\", заяви министърът на отбраната.По думите му най-бързият вариант да получим изтребителите е парламентът да гласува новата рамка, предложена от Министерски съвет, заедно с проекта за бронираната машина.\"Много неща могат да се договорят, но първо трябва да започнат конкретните преговори. Тогава ще стане ясно с кой най-бързо и най-изгодно може да се договорим. Тук става въпрос за обществения интерес\", каза още министърът и добави, че именно заради това обществото трябва да е много добре информирано по въпроса, за да няма съмнения за корупция и уговорки под масата.\"Президентството има, доколкото виждам, желание въпросът по бързо да бъде решен. Ние също искаме проблемът да бъде решен, но искаме да бъде решен ясно и без съмнения\", добави Каракачанов. Според него няма разминаване между институциите по този въпрос, а по-скоро има повече говорене от необходимото.Към момента в надпреварата за нови изтребители са класирани шведите СААБ и европейският концерн EADS, който предлага самолетите Eurofighter Typhoon. Засега е ясно единствено, че шведската компания предлага новопроизведени самолети. Не е ясно каква е офертата за Юрофайтър, като на предходен етап от надпреварата за поръчката се споменаваше за изтребители втора ръка.", "date": "2017.07.07", "title": " Борисов и Каракачанов заговориха за купуването новопроизведени изтребители"}
{"url": "https://m.offnews.bg/news/Sviat-_12/Bezreditci-v-Hamburg-zaradi-sreshtata-na-G-20-nad-100-politcai-sa-ran_659979.html", "text": "Безредици обхванаха Хамбург през изминалата нощ и продължиха тази сутрин заради срещата на световните лидери от Г-20, предаде БТА, цитирайки световни медии. Именно на срещата на Г-20 президентите на Русия и САЩ Владимир Путин и Доналд Тръмп ще се срещнат на първи разговор очи в очи.В сблъсъците са пострадали над 110 служители на реда. Антигобалисти са атакували полицейски участък в Хамбург, където днес започва срещата на върха на Г-20.Нападението е било извършено срещу участъка в района Алтон. В тази част на града демонстранти са подпалили и няколко автомобила.По-рано местните власти съобщиха и за пожар в града, с който се борят над 60 пожарникари със специализирана техника.Пожарът е избухнал в склад на автомобилен салон в града. Не е ясно дали той има нещо общо с протестите през изминалата нощ в Хамбург, прераснали в сблъсъци. Вчера обаче неизвестни лица, за които се предполага, че са от средите на анархистите, подпалиха автосалон на Порше в Хамбург и изгориха десет скъпи автомобила.Сблъсъкът започна през изминалата вечер в Хамбург между няколко хиляди протестиращи срещу срещата на върха на Г-20 и полицията, която използва сълзотворен газ и водни оръдия, за да разпръсне тълпата.В протестната акция участвали близо 12 хиляди души, сред които антиглобалисти, анархисти, левичари и обикновени жители на града. Те са замеряли полицаите с камъни, бутилки и фойерверки. Най-малко един автомобил е бил подпален.Сред демонстрантите е имало радикално настроени хора, които са искали да влезнат в конфликт с полицията.Сблъсъците избухнали, когато полицията се опитала да отстрани от тълпата няколко от радикално настроените, облечени в черно и с маски на главите. Според организаторите на протестното шествие, то обединява хора от цяла Европа, които вярват, че лидерите на Г-20 не са подобрили, и дори са влошили, проблеми като климатичните промени, въоръжените конфликти, бедността и бежанската криза.Очаква се на насрочения за събота протест да се съберат около 100 000 души.", "date": "2017.07.07", "title": " Безредици в Хамбург заради срещата на Г-20, над 100 полицаи са ранени (видео)"}
{"url": "https://m.offnews.bg/news/Sviat-_12/Petetazhen-blok-se-sruti-v-IUzhna-Italiia_659968.html", "text": "Пететажна жилищна сграда се срути в южния италиански град Торе Анунциата, в покрайнините на Неапол, съобщi Асошиейтед прес. Осем души се водят за изчезнали. Сред тях има и деца.Сградата е рухнала тази сутрин. Тя се намирала близо до железопътна линия и се срутила малко след като оттам минал влак.След срутването линията била затрупана с отломки от сградата и движението по нея е преустановено.Очевидци разказват, че не е имало експлозия преди срутването на кооперацията.Започнала е операция по издирване на изчезналите. От отломките са извадени жена и две деца.", "date": "2017.07.07", "title": " Пететажен блок се срути в Южна Италия"}
{"url": "https://m.offnews.bg/news/Kultura_33/Emil-Dimitrov-i-Pasha-Hristova-zazvuchaha-v-Duha-na-regeto_659967.html", "text": "А защо реге?Вечни български песни зазвучаха в реге вариант в нов албум, носещ името \"В Духа на регето\". \"Трева\" на Емил Димитров, \"Ах, Морето\" на Тони Димитрова, \"Сребърни ята\" на Георги Минчев, \"Българска роза\" на Паша Христова и \"Теменуги\" на Камелия Тодорова получиха нови реге дрехи, но в същото време запазиха автентичността си на българската естрада.Албумът е по идея и изпълнение на Борис Ненов, познат и като Kin Riddimz. Работата по него започва през 2015-та година, а от началото на това лято \"В Духа на регето\" вече може да бъче чут в , iTunes, .Kin Riddimz сподели пред OFFNews, че идеята за албума не му е дошла изведнъж, а е била градена дълго време:\"Едва ли щях да успея да осъществя този албум по същия начин, ако не бях направил доста други неща преди него. И понеже повечето от нещата, които правя са свързани с чуждестранни изпълнители и са на чужд език, реших, че е възможно да намеря някакъв междинен вариант между това, което правя и това, което вече е направено в България. И така края на 2015г. започнах да преработвам няколко естрадни парчета в реге чисто инструментално. След време вече имах няколко демо инструментала и дойде време за следващата стъпка - да намеря кой ще пее.\"Ако вече сте чули албума и не знаете кой стои зад него, може и да сте се объркали за това кой изпълнява песните. В социалните мрежи много хора бяха решили, че \"Трева\" от албума е с иситнските вокали на Емил Димитров. Това всъщност не е вярно - гласът зад \"Трева\" в албума на Kin Riddimz е на Калоян Трифонов, който дава глас и на \"Сребърни ята\". Лилия Гелева пее \"Ах, морето\", а Ралица Митева - \"Българска роза\" и \"Теменуги\".\"Песните избрах по мелодии, хармонии, текст и по това дали ще мога да ги подпра с реге груув под това имам предвид бас и барабани в стила на регето. Разбира се не знаех дали ще се получи, но след тестване на някои парчета успях да стигна до пет, които се вписаха „В духа на регето“.Също за избора на песните неминуемо допринесоха артистите, с които работих над вокалите\", разказа ни Kin Riddimz.\"Реге защото това е музика, която силно ме вдъхновява. Слушам почти всякаква музика, но като творец  ми се иска да съм ясно концентриран и да се разпознава, това което съм направил. Също така регето е музика, която винаги ме стимулира позитивно с мелодиите и текстовете си.\"До момента една от песните в \"В духа на регето\" се е сдобила с видеоклип и това е \"Ах, морето\". На него може да се насладите тук:", "date": "2017.07.07", "title": " Емил Димитров и Паша Христова зазвучаха в \"Духа на регето\""}
{"url": "https://m.offnews.bg/news/Zvezdi_18810/Hulio-Iglesias-ima-40-godishen-izvanbrachen-sin-pokaza-DNK-test_659989.html", "text": "ДНК тест показа, че Хулио Иглесиас има още един син - 40-годишният Хавиер Сантос, резултат на негова афера с португалска балерина, предаде \"Тhe Telegraph\".Вече доказано, Сантос е \"новият\" полубрат на Енрике Иглесиас. Сега той ще подаде иск в съда за признаване на родствената му връзка с легендарния певец.Според Сантос, Хулио Иглесиас е имал кратка афера с майка му, която била балерина. 10-дневната им афера била по времето, когато певецът е бил женен за модела Изабел Прейслер.Още от 90-те Сантос твърди, че е син на Иглесиас. От своя страна, до ден днешен Иглесиас отрича. ", "date": "2017.07.07", "title": " Хулио Иглесиас има 40-годишен извънбрачен син, показа ДНК тест"}
{"url": "https://m.offnews.bg/news/Sviat-_12/Video-Parvoto-rakostiskane-mezhdu-Putin-i-Tramp_659996.html", "text": "От кабинета на германския канцлер Ангела Меркел публикуваха любопитно видео от срещата на Г-20 \"зад кулисите\" - в стаята, където се събират всички световни лидери. Публикувано във Фейсбук, кадрите показват първата среща и първото ръкостискане между Доналд Тръмп и Владимир Путин.В \"бекстейджа\" на Г-20, който се провежда в Хамбург, виждаме британския премиер Тереза Мей, френския президент Емануел Макрон, канадския премиер Джъстин Трюдо, председателя на ЕК Жан-Клод Юнкер, японския премиер Шиндзо Абе, турския президент Реджеп Ердоган и други световни лидери.Видеото бе публикувано във Фейсбук от екипа на Меркел с думите \"Ексклузивен поглед! Сложихме видео камера на нашите фоторепортери, които показват акценти от неформалната среща на Г-20\".Кадрите от срещата, в която може да видите и първото ръкостискане между Тръмп и Путин:", "date": "2017.07.07", "title": " Видео: Първото ръкостискане между Путин и Тръмп"}
{"url": "https://m.offnews.bg/news/Sviat-_12/Vaorazhen-s-nozhove-i-bronezhiletka-opita-da-vleze-v-kulata-Tramp_659984.html", "text": "Полицията в Ню Йорк задържа въоръжен мъж, опитал да влезе в кулата Тръмп, съобщи в. \"Ню Йорк пост\".Мъжът е идентифициран като 52-годишния Адамес Бенитес и е носел фалшив документ за самоличност. Представил се за сенатор и казал, че иска да се срещне с дъщерята на президента Иванка, за да обсъдят модната й колекция.По време на ареста Иванка не е била в сградата. Тя придружава баща си в европейската му обиколка.Мъжът е бил претърсен от \"Сикрет сървис\" и у него били открити два ножа. Носел и бронежилетка.Бенитес е арестуван и са му повдигнати обвинения за притежания на оръжие и на фалшиви документи. Отведен е в клиника за психиатрична експертиза.", "date": "2017.07.07", "title": " Въоръжен с ножове и бронежилетка опита да влезе в кулата Тръмп"}
{"url": "https://m.offnews.bg/news/Ikonomika_59/Chrez-Proizvedeno-v-Balgariia-malkiiat-biznes-vleze-v-Evropa_659994.html", "text": "Генералният секретар на UEAPME – Европейска асоциация на занаятите, малките и средни предприятия уведоми официално ръководството на Съюз „Произведено в България“, че е приключил процедурата по утвърждаването на Съюза за член на най-престижната европейска организация на малкия и среден бизнес.UEAPME работи в тясно сътрудничество с институциите на Европейския съюз с цел създаване на по-добри условия за развитие на малките и средните предприятия и на занаятите в Европа и за решаване на краткосрочните и дългосрочни проблеми, пречещи на тяхното развитие.В Асоциацията членуват повечето национални организации на малкия и среден бизнес на страните от Европейския съюз.“Чрез нашия съюз, българският малък и среден бизнес организационно става част от европейския такъв. Ние значително ще увеличим натиска върху всички български институции да спазват и въвеждат най-добрите практики за защита и помощ на малките предприятия и семеен бизнес”, заяви Председателят на Съюз „Произведено в България“ Кънчо Стойчев.„Всички български чиновници трябва да са наясно с основополагащия европейски документ в това отношение – Small Business Act и всячески да са в услуга на малкия предприемач, така както е в Германия, Франция и т.н.”. ", "date": "2017.07.07", "title": " Чрез „Произведено в България“ малкият бизнес влезе в Европа"}
{"url": "https://m.offnews.bg/news/Obshtestvo_4/Roditelite-na-bitite-v-Asenovgrad-detca-Nashiiat-protest-ne-e-etniche_659993.html", "text": "Родителите на децата, бити от роми в Асеновград, се обърнаха за помощ към Обединени патриоти.Иван Георгиев и Гергана Георгиева бяха приети от заместник-председателя на парламентарната група на Обединени патриоти Искрен Веселинов в зала „Димитър Пешев\" в Народното събрание.Майката на Майкъл, който е със спукани прешлени от побоя, донесе тетрадки с над 10 хиляди подписа в подкрепа на Клуба по „Кану-Каяк\".Родителите на пострадалите деца заявиха, че няма да отстъпят от исканията си.Те са категорични, че в Асеновград всички етноси винаги са живели в разбирателство и мир и техният протест не е етнически, а граждански.Исканията на пострадалите и обществеността са за справедливо и бързо възмездие за всички виновни за побоя над децата и треньорите; подсигуряването на въоръжена охрана на язовир „40-те извора\"; хората с тежки криминални присъди да не бъдат освобождавани предсрочно и всички да са равни пред законите на България.Участниците в срещата са единодушни, че трябва по-сериозно полицейско присъствие в Асеновград и в другите проблемни райони в страната; интеграция на ромите, реално преброяване на пребиваващите в гетата; регулиране на раждаемостта и криминализиране на феномена „деца раждат деца\", съобщават от пресцентъра на ВМРО.", "date": "2017.07.07", "title": " Родителите на битите в Асеновград деца: Нашият протест не е етнически, а граждански"}
{"url": "https://m.offnews.bg/news/Analizi-i-Komentari_65/Alfa-risarch-Programist-i-lekar-sa-naj-zhelanite-profesii_659995.html", "text": "Програмист и лекар са най-предпочитаните професии  от десетилетие. Отношението към тях обаче следва различни тенденции: докато компютърните специалности бележат ръст от 28% през 2008г. до 36% към днешна дата, то атрактивността на лекарската професия намалява от 27 на 25 на сто.Дистанцията между двете надхвърля вече десет процента. Ако този тренд е индикатор за доброто състояние, увеличаващия се брой компании и популярност на ИТ сектора, то перспективите пред кадровото обезпечаване на медицинските грижи са повече от тревожни. Особено ако се отчете и продължаващата емиграция на лекари и медицински сестри. запазвайки непроменен дела си за последните 10 години от 20%.Сравнението на данните с аналогично проучване на агенция Алфа Рисърч през 2008 г. и сега, очертава тези водещи тенденции. Цифрите показват още, че компютърните специалности са най-желана кариера за децата на хората с по-висок социално-материален статус: високообразованите и по-високодоходните жители на столицата и големите градски центрове. Към тях се ориентират включително и част от децата на представителите на свободните професии, които доскоро се характеризираха с най-висок коефициент на „самовъзпроизвеждане”. Като цяло, в класацията на водещите професии за периода 2008–2017 г., се наблюдава слаба промяна, което е  през последното десетилетие. Известен положителен тренд е налице в нагласите към силно дефицитните през последните години инженерни специалности: от 15% през 2008г. до 19% през 2017г. Този ръст обаче продължава да е недостатъчен, за да покрие нуждите на индустриалното производство. Въпреки опитите за реформи през последните години,  Те запазват стабилност през последното десетилетие, като през 2017г. заемат съответно девето (6%) и седмо (7%) място по предпочитания. В сравнение с 2008г. привлекателност и престиж губят професии като адвокат (спад от 25% на 16%), митничар (от 13% на 7%), политик (от 9% на 5%) и журналист (от 7% на 5%).Социолозите констатират слаба мотивация и интерес към повишаване на образованието и квалификацията, което е бариера пред по-високата конкурентноспособност на икономиката. В страните с високо развити икономики „ученето през целия живот” постепенно се превръща във важен стимул и фактор за по-голяма конкурентноспособност и по-високи доходи. За разлика от тях, Едва 13% от българите са преминали някакви курсове за обучение, или повишаване на квалификация през последните две години. Относително най-популярни са курсовете за преквалификация (5.4%), следвани от шофьорските курсове (2.7%). Едва след тях остават университетското образование (2.4%), обучения по различни компетентности – езикови, компютърни и пр. (2.3%) и курсове, свързани с хобита (1.2%).Сравнително изследване на Евростат от 2016г. също регистрира ниска активност в курсове за обучение сред българите - 8% от населението между 18 г. и 64 г. са участвали в обучителни или образователни курсове в последните четири седмици. Тази тенденция е сходна с други държави от Централна и Източна Европа като Румъния (7%), Хърватска (9%) и Словакия (9.5%). Доста по-различна е ситуацията в скандинавските държави, където над 30 на сто са участвали в подобни курсове. Дори и в Естония този процент е значително по-висок, отколкото у нас – 21 на сто.Регистрираната картина е в рязък контраст с високия дял млади хора между 20 г. и 34 г. у нас, които нито учат, нито работят - 21.4% през 2015г., което по данни на Евростат е едно от най-високите равнища в ЕС. Също така, според Националния план за действие по заетостта, 60.2% от безработните младежи до 29 г. през 2016г. са без квалификация и специалност. 69% от продължително безработните също са без квалификация. Разбираеми на този фон са притесненията на бизнеса за увеличаващия се дефицит от добре образовани, подготвени и мотивирани кадри. Проблем, който няма да се реши само с вноса на работна ръка. Необходими са много по-сериозни съвместни усилия от страна на образователните институции и бизнеса за регулярно и гъвкаво повишаване на образованието и квалификацията, които са сред основните характеристики на съвременните бързо развиващи се икономики.Въпреки като цяло ниските нива,  35% от тях са участвали в обучителни програми. С нарастване на възрастта логично намалява мотивацията и интереса към увеличаване на образованието или квалификацията. При хората над 61 години този процент спада до 3%.Състоянието на икономиката, трудовият пазар и равнището на доходите са факторите, които допринасят за запазващата се поляризация на общественото мнение относно по-подходящите възможности за трудова реализация: 57% от българите биха посъветвали своите или близки деца да потърсят възможности в България, докато 41% биха ги насърчили да работят в чужбина. Тези нагласи са показателни за неотслабващия все още натиск за трудова миграция и потенциалното увеличаване в близко бъдеще на кадровия дефицит в редица сфери.Жителите на по-малките градове и селата, където възможностите на трудовия пазар са все още силно ограничени, най-силно подкрепят позицията, че бъдещето на децата им е свързано с работа в чужбина.Фактор, който допълнително влияе върху желанието за реализация в чужбина, е житейският период, в който се намират хората и запознатостта им с живота в чужбина. Колкото по-млади и все още необвързани са те, толкова по-отворени са към опит за реализация зад граница. И обратно, Ако обобщим, позитивната новина от проучването е свързана с увеличаващата се популярност и престиж на един от най-динамично развиващите се, предлагащ добри кариерни възможности и заплащане сектори – ИТ бранша. То обаче очертава и две опасни негативни тенденции – слаба интеграция на образователните и квалификационни курсове в реалната икономика, и респективно – слаба мотивация за участие в тях; продължаващ миграционен натиск за реализация в чужбина, който в следващите години може да постави в риск жизнено важни за обществото сектори.", "date": "2017.07.07", "title": " Алфа рисърч: Програмист и лекар са най-желаните професии"}
{"url": "https://m.offnews.bg/news/Izvan-terena_18817/Kenijski-maratonetc-izbiaga-na-dve-cherni-mechki_660001.html", "text": "Кенийски маратонец показа бързина и избяга на две мечки. Марубе Монинда срещнал зверовете по време на тренировка. Новината е на Time.Мъжът се сблъскал с двете черни мечки, точно когато приключвал с бягането на 30 километра до американския град Обърн, щата Мейн. Дисциплината, известна като 18 мили, е популярна в САЩ.\"Зная инструкциите при среща с мечка. Лягаш на земята с главата надолу! Не трябва да си показваш лицето! В този момент обаче не се сетих за нищо\", призна Марубе.\"Само се сетих, че не мога да се кача на дърво, защото мечките могат да ме последват. Единственото нещо, което ми дойде наум, беше да побягна веднага\", призна кениецът.Монинда се обърнал и теглил спринт към най-близката къща. Когато се качил на верандата, спрял, но от зверовете вече нямало следа.Кениецът е многократен участник на маратони и полумаратони в САЩ. Три пъти е печелил надпреварата в Санта Барбара.Срещата с черна мечка не е шега. Припомняме, че такава уби маратонец в Аляска преди борени седмици.", "date": "2017.07.07", "title": " Кенийски маратонец избяга на две черни мечки"}
{"url": "https://m.offnews.bg/news/Bojni_18771/Rusev-brani-balgarskoto-zname-sreshtu-legendata-Dzhon-Sina-video_659991.html", "text": "Българският кечист Русев се завърна в световната федерация (WWE) с гръм и трясък. Дългоочакваното появяване на нашето момче на телевизионен екран стана тази седмица в шоуто \"Разбиване\".Още през април по време на \"драфта\" Русев заедно с жена си Лана бяха преместени от \"Първична сила\". А завръщането на пловдивчанина дойде навръх националния празник на САЩ - 4 юли.Русев, който продължава да бъде лош герой, прекъсна американския идола Джон Сина. Легендата също се появи за първи път от Кечмания в началото на април. Русев обяви, че му е писнало и поредните \"американски глупости\".Джон Сина пък леко се изложи, след като произнесе грешно България. В крайна сметка двамата ще се бият отново един срещу друг както преди 2 години на Кечмания. Този път обаче мачът ще бъде по-специален.Той ще е двубой с флагове. Русев ще брани родния трибагреник, докато Сина ще пази американското знаме. Двамата ще се бият, докато един от тях не вземе знамето на другия. Мачът ще се проведе на 23 юли в \"Уелс Фарго Център\" във Филаделфия. Там ще се проведе Пей Пър Вю-то \"Батълграунд\".В същия епизод от \"Разбиване\" пък съпругата на Русев - Лана получи и трети шанс да спечели титлата при дамите в шоуто. Тя отново се изправи срещу шампионката Наоми, но и този път късметът й изневери.", "date": "2017.07.07", "title": " Русев брани българското знаме срещу легендата Джон Сина (видео)"}
{"url": "https://m.offnews.bg/news/Obshtestvo_4/Meditci-v-niakolko-grada-izliazoha-na-protest-sreshtu-nasilieto_660000.html", "text": "Лекари и медицински сестри в няколко града в страната излязоха на символичен протест днес по обяд.Със сини лентички върху престилките те протестираха срещу насилието над медицински лица. За много то тях то е ежедневие.Демонстрацията бе провокирана от нападението над акушер-гинеколога д-р Албена Гагова от столичната болница \"Шейново\".Посегателството над лекари бе инкриминирано, но осъдените са твърде малко.", "date": "2017.07.07", "title": " Медици в няколко града излязоха на протест срещу насилието"}
{"url": "https://m.offnews.bg/news/Ikonomika_59/Walltopia-izgradi-naj-golemiia-tcentar-za-katerene-v-sveta-v-Insbruk_659997.html", "text": "Българската компания Walltopia, която е най-големият производител на стени за катерене в света, създаде най-големия център за практикуване на отвесния спорт в австрийския град Инсбрук.Уникалното съоръжение е разположено на площ от 5826 квадратни метра, а идеята е там да се провеждат световните първенства по катерене.Целият процес по дизайна и изграждането е на Walltopia. Най-високите стени в центъра са по 17 метра, а на съоръжението могат да тренират над 350 души едновременно.В инсбрукския център катерачите ще могат да избират над 800 различни маршрута.Местните власти в австрийския град са изключително доволни от новия център, който според тях ще накара повече хора да изберат родния си град за място за спорт, вместо да пътуват надалеч.Наистина бе впечатляващо колко професионално работи екипът на Walltopia и как безпроблемно свършиха работата по толкова мащабен проект, коментира Райнхолд Шерер, управляващ директор на спортното съоръжение.Компанията Walltopia е основана от бизнесмена Ивайло Пенчев, който управлява и платформата за търгове с обратно наддаване AUxionize. За нея екцентричният предприемач твърди, че може да унищожи корупцията при обществените поръчки, в случай че държавните и общинските ведомства започнат да правят поръчките си през нея.", "date": "2017.07.07", "title": " Walltopia изгради най-големия център за катерене в света в Инсбрук (видео)"}
{"url": "https://m.offnews.bg/news/Ikonomika_59/Evropejska-dobavena-stojnost-Shto-e-to_660003.html", "text": "Новият икономически модел на ЕС е за европейска добавена стойност.Европейската добавена стойност е в допълнение към стойността, създадена от действията на отделните страни членки.Тя може да е резултат от различни фактори, например ползи от координация, правна сигурност, по-голяма ефективност или взаимни допълвания.Тази стойност отразява по-широкото европейско значение и важност на действието с оглед представянето на модели и механизми, които могат да бъдат приложени не само на регионално или национално, но и на общоевропейско равнище.Могат да бъдат посочени следните начини за постигане на европейска добавена стойност:Европейската добавена стойност е всяко евро, вложено в европейския бюджет да носи няколко евра повече ефект от направените разходи.Това е важно за България, защото Европейската комисия започва вбъдеще да дава приоритет на трансевропейските проекти с европейска добавена стойност за сметка на локалните проекти с местна добавена стойност в отделните държави.", "date": "2017.07.07", "title": " Европейска добавена стойност. Що е то?"}
{"url": "https://m.offnews.bg/news/Izvan-terena_18817/Stranno-Politciiata-ne-iska-da-pokazhe-videoto-s-katastrofata-na-Vina_660004.html", "text": "Все по-странно става около фаталната катастрофа на Винъс Уилямс, при която почина 78-годишният Джеръм Барсън. Ченгетата отказват да предадат на вдовицата на жертвата видеото с инцидента. Така твърдят поне адвокати на почернената фамилия.Видеото е заснето от охранителна камера на близкия затворен квартал за богати. Познайте, къщи в него имат и Винъс, и сестра й Серина.Кадрите могат да изиграят ключова рола при разследването. Винъс твърди, че е тръгнала на зелено, като е карала с едва 5 мили в час. Задръстването я хванало по средата  на шестте ленти. При тръгването блъснала горкото семейство Барсън.Линда, шофьорът на другата кола, обаче твърди, че тенис звездата е преминала на червено и то с мръсна газ. Полицията на Флорида също написа в доклада си, че вината е на Винъс.Адвокатите на Барсън заявиха, че са поискали копие от записа или поне да го видят веднъж. Подадена е молба в полицията, но напразно. Отговорено им е, че ще вземат видеото \"може би следващата седмица\".Адвокатите също са поискали запис и от борда на тузарския комплекс. Няма изненада, отговорът е бил \"НЕ\". Юристите обаче се опитват да го получат чрез съда.Според източници на топ клюкарите от TMZ ченгетата са взели информация от черната кутия на Хюндая, управляван от Линда Барсън. Забележете, не са успели обаче технически да направят същото с джипа Тойота Секвоя на тенисистката.", "date": "2017.07.07", "title": " Странно! Полицията не иска да покаже видеото с катастрофата на Винъс"}
{"url": "https://m.offnews.bg/news/Izvan-terena_18817/Ina-Ananieva-rodi-momichentce_659998.html", "text": "Ина Ананиева, бивш треньор на златния ни ансамбъл по художествена гимнастика, стана майка за втори път. Специалистката и съпругът й Стефан Тошев се радват на момиченце.Малката Елена тежи 2,850 кг и е висока 50 сантиметра, като и двете с майка й са в идеално физическо състояние. За тях се грижат лекарите в столична частна болница.Ина и Стефан са заедно от края на 2013 година, а се сгодиха в началото на 2015-а. Той е треньор по борба класически стил и е с две години по-голям от Ина. Двамата са колеги от спортното училище на Левски и се познават от дълги години.След като Ина се развела с бившия си съпруг, от когото има дъщеря - Алексана, двамата със Стефан се сприятеляват. Идва ред и на любовта и накрая решават, че са един за друг.Следва скромна венчавка, на която присъстват малцина избрани, сред които Илиана Раева и Наско Сираков. Бременността на треньорката беше и една от причините тя да се откаже да работи и с новия ансамбъл.", "date": "2017.07.07", "title": " Ина Ананиева роди момиченце"}
{"url": "https://m.offnews.bg/news/Ikonomika_59/Milionite-na-KTB-se-vodeli-na-ohranitel-s-500-leva-zaplata-na-pension_660008.html", "text": "Днес държавният глава Румен Радев публикува и текста от втората стенограма от срещата на политическия ни елит след краха на КТБ. Според експертите именно това е по-важният от разговорите, на които се е решавала съдбата на трезора. На срещата при президента Росен Плевнелиев са присъствали Бойко Борисов - ГЕРБ, Атанас Мерджанов – Коалиция за България, Лютви Местан – ДПС, Сотир Цацаров - главен прокурор, Зинаида Златанова - зам.-министър-председател, Петър Чобанов - министър на финансите, Иван Искров - управител на БНБ, Калин Христов - подуправител на БНБ, Димитър Костов - подуправител на БНБ, както и Цецка Цачева, Менда Стоянова, Румен Гечев и Йордан Цонев.Текстът на стенограмата е цели 97 страници. Едно от най-интересните изказвания е на главния прокурор Сотир Цацаров.Ето какво казва той:Аз ще се постарая да представя съкратена или по-синтезирана информация за разследването, като, разбира се, след това съм готов да отговарям на въпроси на присъстващите.Най-общо казано, досъдебното производство има две основни направления на разследване. Първото направление, ако мога да го нарека така съвсем условно, е направлението БНБ Банков надзор и предмет на разследване тук е неизпълнение на задължение по осъществяване на банковия надзор по отношение на банката КТБ-АД.Второто направление на разследване, ако мога условно да го нарека така, е направлението КТБ, където има две поднаправления:Първото касае кредити, на обща стойност около 3.5 млрд. лв., за които, както и г-н Искров каза, няма информация или по-скоро няма достоверна информация. След малко ще се опитам да ви дам и малко повече подробности за това понятие.Второто поднаправление е по отношение на направлението КТБ, което касае т.нар. касова липса в размер на левовата равностойност на 205 887 223 млн. лв.Бих казал, че направление 1 и направление 2 са взаимно свързани.Те са взаимно свързани, защото неосъществяването на банков надзор или бездействието при изпълнение на служебните задължения е предпоставка, към която, ако прибавим действия, които могат да бъдат квалифицирани като безстопанственост, действия, които могат да бъдат квалифицирани като сключване на неизгодни договори, разбира се кредитни, и най-вече присвоителни действия на длъжностни лица от банката, в крайна сметка резултатът от това е именно кредити безинформация на стойност 3.5 млрд. лв. и посочената касова липса.Съвсем накратко по отношение на самите направления.Първото направление, което условно нарекох \"банков надзор\" - както казах, предмет на разследване тук е неизпълнение на надзорните задължения, визирани в чл.20, ал.3 от Закона за БНБ, и Глава 11 от Закона за кредитните институции. Най-общо казано, неизпълнение на задълженията по осъществяване на законосъобразен, и ако мога така да се изразя, достоверен и действен банков надзор при извършваните спрямо КТБ надзорни проверки и инспекции при издаването на разрешения и всички други актове от страна на БНБ, които са били необходими за придобиване на \"……...\", както и всички други елементина надзорната дейност, като последният надзорен доклад от Надзорна инспекция, известен на нас, е този от м.юли 2013 г., в който, бих казал, и дума няма за проблемите, които са предмет на дискусия сега.Към настоящия момент по това направление обвиняем е само г-н Цветан Гунев, подуправител на БНБ и ръководител на направление \"Банков надзор\". Обвинението е по чл.282 от НК, а именно за длъжностно престъпление. Предстои от страна на прокуратурата внасяне на искане за отстраняване на г-н Гунев от длъжност, тъй като до настоящия момент от момента на повдигане на обвинение той е в отпуск. Разбира се, ще поискаме отстраняване от длъжност, ако ръководството на БНБ не предприеме някакви други действия спрямо него.Минималният кръг обвиняеми лица тук би довело до разширяване кръга на обвиняемите с лица, които са осъществявали тазидлъжност преди г-н Гунев, който мисля, че е на длъжността година-година и няколко месеца, както и други лица, които лично са извършвали надзорните инспекции в банката.По отношение на второто направление - направлението КТБ и първото направление, ако мога да използвам тази дума, с ясното съзнание, разбира се, че тя не е какъвто и да е легален термин, това, което придоби гражданственост като \"лоши кредити”.Най-общите резултати от проведените одити на КТБ според мен сочат данни, че 67.2% от всички кредити на приблизителна стойност 3,486 млрд. лв. са били получени от търговци, кредитополучатели, които попадат в някои от следните категории:Първо, такива, за каквито няма каквато и да е информация за финансовото им състояние, или наличната информация по копията от кредитни досиета, с които ние разполагаме, е крайно недостатъчна.Второ, за тях няма информация за целевото усвояване на кредита.Трето, те са абсолютно новоучредени търговски дружества, буквално дни преди получаване на кредитите.Четвърто, те са дружества без какъвто и да е опериращ бизнес, без да имат платени никакви данъци, без да имат наето нито едно лице на трудово правоотношение.Пето, източникът на погасяване на кредита е абсолютно неясен.Шесто, няма съответствие между цел и размер на кредита, от една страна, и разбира се от друга - състояние и размер на бизнеса.Ако трябва, без да отегчавам вашето внимание, бих казал, че огромната част от тези кредити, или поне голяма част от тези кредити, защото всъщност 137 кредита съставляват приблизително 95% от актуалния, ако мога така да се изразя, кредитен портфейл на банката, кредитополучатели са дружества, регистрирани на охранители и служители от КТБ, или свързани с нея дружества, които само са подписвали документите, предоставени им от г-н Василев и от негови представители, без реално да са извършвали каквато и да е дейност. Управители на тези дружества не са усвоявали кредитите, някои от тях дори не са знаели, че дружествата им имат кредити.Имаме кредити, които са отпуснати на фирми, ръководени от охранители, имаме кредити, които са отпуснати на фирми, ръководени от технически секретари, на архивист в банката и т.н. Част от управителите на кредитополучатели са хора, катонапример лицето, чиито разпит ще си позволя да зачета:Има лица, които заявяват, че офисът им е личният им автомобил, лица, които заявяват, че просто подписват, както и пенсионер, който е управител на дружество, и заявява, че неговата работа се изразява в това веднъж в месеца да бъде посетен от счетоводител и съответно да подпише документите, които са му били представени.Именно по отношение на това направление са били извършени още в началото на образуване на досъдебното производствопретърсвания и изземвания в офиси на 30 търговци. По едно съвпадение фактическите им адреси или адресите на управление по Търговския регистър са били в сградата, в която е и централата на КТБ.Масови бяха спекулациите тогава, че едва ли не прокуратурата е извършвала претърсване в банката и това е довело до ситуацията, която се е случила с нея. На онзи етап, пък и сега влизане, в смисъл влизане с принудителни действия по разследването в КТБ, прокуратурата не е извършвала.Ползвам случая, за да кажа, че взаимодействие и с ръководството на БНБ, а и с двамата квестори е повече от добро. Но по това направление на практика има значителни кредити, които са отпуснати към фактически свързани лица и те реално превишават нормативно установените лимити и това, според нас, е взаимно свързано с първото направление, а именно неупражняването на ефективен банков надзор.Съвсем накратко по отношение на второто направление - така наречената \"касова липса\". Обвиняеми лица са изпълнителният директор Орлин Русев, главният касиер Маргарита Петрова, главният счетоводител Мария Димова и зам.-главният счетоводител Борислава Тренева. Всички те са обвинени в извършване на длъжностно присвояване в особено големи размери, представляващо особено тежък случай в различни форми на съучастие.Всъщност, на 8 юли квесторите са уведомили г-н Искров за констатираната липса, или това, което те наричат неправомерно теглене на каса на необичайно големи суми, приблизително 206 млн. лв. На 9 юли г-н Искров ни сигнализира и всъщност сумата, за която става дума, е в размер на 93 139 500 млн. евро, 23 657 575 млн. лв. и 45 хил. ЩД - общо сумата, която казах в левова равностойност на 205 887 223 млн. лв.Към сигнала е приложен протокол разписка, който е подписан от 19 юни. С този протокол разписка „Бромак” - ЕОД, който е основен мажоритарен акционер в КТБ, чиито едноличен собственик на капитала е г-н Цветан Василев, потвърждава получаването и задължението си към дата 20 юни от КТБ-АД на сумите, които аз ви цитирах, като е записано още, че г-н Цветан Василев, като едноличен собственик на капитала на „Бромак”, оторизира управителя Иван Стойков да подпишетози ангажимент срещу възстановяване на сумите в срок до 30 юни. На горния ляв ъгъл на документа има резолюция \"Да\" и съответен подпис.Освен всичко друго има и декларация от главния касиер, която сочи, че е предала в брой посочените по-горе суми, пакетирани в чували на управителя на „Бромак” Иван Стойков. Именно от там дойде и хипотезата на ръководството на БНБ. Друга към онзи момент, според мен, не бе и възможно да бъде изведена, а първоначално и на нас, за изнасянето на сумите в брой. В продължение на 3 дни, при буквално денонощна работа на прокурори и следователи, са разпитани повече от 40 свидетели, извършени са множество експертизи, вкл. и графологични, за да се стигне до извода, че въпреки че главният касиер Маргарита Петрова упорито продължава да твърди, че е предала на Иван Стойков тези пари и че ги е предала в брой, опаковани в чували, това изявление не отговаря на истината.Нашето становище е, че на посочената дата неправомерно теглене няма - имам предвид теглене на суми в брой. Напротив, има съставяне на неистински документи, документи с невярно съдържание и извършване на счетоводни операции за неизвършени фактически и реално банкови операции, с цел прикриване на липса в главната каса на банката в горния размер. А тази липса, според нас, се дължи на присвоителни действия на обвиняемите за периода края на 2011 г. до 19юни 2014 г. Имаме свидетелски показания, които твърдят, че в множество случаи са изпълнявани нареждания на г-н Цветан Василев за осигуряване на пари в брой от главната каса на КТБ. След това се установява, че тези пари са изваждани от банката без разходооправдателни документи и така с течение на времето се е натрупала тази касова липса в цитирания размер.Към настоящия момент продължават действията по разследването, като, за да не ви отегчавам, единственото, което мога дакажа е, че ако за вас представлява интерес, изяснили сме в резултат на множеството разпити, които сме провели, всички действия, извършени от обвиняемите лица, както и от управителните органи на банката за периода 16-20 юни 2014 г.Въпросният протокол, за който споменах и който е послужил като основание, да го наречем така, прикриване на касовата липса, явно създадено в момент на бързане и невъзможност да се предприеме каквото и да било друго по съвет на една от обвиняемите, орфологичната експертиза, извършена от органите на НИКК при МВР дава отговор, че резолюцията \"Да\" в горния ляв ъгъл е изпълнена от обвиняемия Орлин Русев. Подписите обаче на Иван Стойков, управител на „„Бромак””, категорично не са негови, което напълно съответства с твърдението на Стойков, че никога не е изнасял пари в чували отбанката.В настоящия момент свидетелят..., извинявайте, той вече е обвиняем, всъщност е тя - главният касиер, тя продължава да държи на това, че буквално са товарени превозни средства с чували с пари.Има и още нещо - графологичната експертиза е категорична, че подписът под протокола за задължаване на „„Бромак”” и съответно на Цветан Василев, който е изпълнен на името Цветан Василев, реално не е изпълнен от него.Предстои извършване на още множество действия по разследването, вкл. претърсвания, изземвания и най-вече назначаванена съдебно-счетоводна експертиза. Днес сме провели разговори с ръководството на „Делойт” - България, за да обсъдим въпроса за това да бъдат назначени за експерти именно лица, които са осъществявали одити, които имат необходимите познания, тъй като не е тайна, че с експерти, които да осъществят подобна експертна дейност, не просто прокуратурата, ние не разполагаме, освен множеството банкови специалисти. Отделен е въпросът, че нашата институция е била обвинявана във всички смъртни грехове по отношение на КТБ, но моето мнение е, че действителното състояние на банката на практика показва, че това е по-скоро от компетентността на финансистите, че това не е случай типичен за банкова система, това е, бих казал, криминален случай.", "date": "2017.07.07", "title": " Милионите на КТБ се водели на охранител с 500 лева заплата, на пенсионер и фирми с офис в колата"}
{"url": "https://m.offnews.bg/news/Ikonomika_59/Plevneliev-kam-Iskrov-Ako-az-sam-Tcvetan-Vasilev-shte-osadia-darzhav_660014.html", "text": "Президентът Росен Плевнелиев е реагирал изключително остро към гуверньора на БНБ Иван Искров заради пропуските в надзорната дейност на централната банка спрямо КТБ, разкрива разсекретената днес стенограма от срещата в президентството на 14 юли 2014 г.Гневът на Плевнелиев е заради актуалния към момента доклада на БНБ за състоянието на банките в България, според който у нас няма проблемни финансови институции.Той го пита и какво се е случило всъщност през годините, кой носи отговорността за това и \"защо докладът на БНБ от края на март е перфектен, феноменален?\"А Искров отговаря, че законът е категоричен, че отговорността е вменена на подуправителя, ръководещ \"Банков надзор\" и на съответните служители, които извършват тези проверки.Плевнелиев го пита кой носи отговорността за това, че е източена една банка, а Искров отговаря, че отговорността е на този, който я е източил, и ако някой е пропуснал да го проконтролира, визирайки вече обвиненият подуправител на БНБ Цветан Гунев.", "date": "2017.07.07", "title": " Плевнелиев към Искров: Ако аз съм Цветан Василев, ще осъдя държавата за милиарди"}
{"url": "https://m.offnews.bg/news/Futbol_18793/Levski-iska-da-otlozhi-macha-s-Ludogoretc_660012.html", "text": "Левски поиска домакинската им среща от първия кръг на Първа лига срещу Лудогорец да бъде отложена, пише Sportal.bg. По всяка вероятност причина за това е, че двубоят на двата тима е предвиден за 16 юли (неделя) и е между двата мача на \"сините\" от втория предварителен кръг на Лига Европа срещу Хайдук. От Левски вече са депозирали молба в БФС, но за да се случи това, трябва съгласието и на разградчани.Антонио Вутов почти сигурно пропуска мача с Хайдук заради инцидента, който претърпя. Преотстъпеният от Удинезе футболист пострада нелепо, след като душ кабината в банята на хотела се е счупила и стъклата са нарязали таланта в деня преди мача. Очакванията са да бъде извън терените десетина дни.Двубоят между Левски и Хайдук е на 13 юли, а реваншът е на 20 юли и ще бъде пред празните трибуни на \"Георги Аспарухов\" поради наказание на \"сините\". Освен това, клубът от \"Герена\" ще получи нищожен брой билети - 250 за гостуването в Хърватия.Останалата част от пропуските вече са разпродадени на картодържателите сред феновете на домакините. При това положение се очертават нови мъки с билетите за \"сините\", както беше и в двубоя със Стуеска в Никшич, завършил 0:0.Иначе, бившият футболист на ЦСКА - Тончи Кукоч не пропусна да направи коментар за предстоящия сблъсък в Лига Европа.\"Хайдук може да продължи, но мач с Левски е много лош жребий. Левски, ЦСКА и Лудогорец са най-силните български клубове\", каза защитникът.В същото време Хайдук взе пример от Левски и привлече футболист от Барселона. Хърватите се подсилиха с 23-годишния централен защитник Борха Лопес, който подписа договор за три сезона и бе представен официално вчера.192-сантиметровият Лопес е юноша на Спортинг Хихон и има записан един мач за представителния отбор на Барселона през миналия сезон.Историческият за футболиста момент се случи в турнира за купата на Испания при равенството 1:1 срещу Еркулес на 30 ноември, но основно игра в дублиращия тим на каталунците в трета дивизия.", "date": "2017.07.07", "title": " Левски иска да отложи мача с Лудогорец"}
{"url": "https://m.offnews.bg/news/Analizi-i-Komentari_65/Tezhki-udari-i-problem-s-doverieto-kam-Erdogan_660017.html", "text": "Само в рамките на няколко дни турските управляващи и президентът Реджеп Тайип Ердоган получиха тежки удари от международни организации и институции. Интерпол, Стокхолмския център на свободата и Европейския парламент казаха неща, които никак не се харесаха на режима на Ердоган. Официално Анкара предпочете да мълчи или да игнорира сигналите от международните организации.Но предприетите стъпки от международните организации е ясен сигнал, че има проблем с доверието към Ердоган и се надига по-мощен глас за зачитане на човешките права, върховенството на закона и демокрацията в Турция.През седмицата стана ясно, че Интерпол e прекратил достъпа на Турция до своята база данни, след като Анкара добави списък от 60 000 души, издирвани от нея като т. нар. гюленисти. Според международната организация причина за спиране на достъпа е поради „въпрос на доверие“. Достъпът до базата данни е бил блокиран в продължение на почти една година, въпреки протестите на Турция. Сред издирваните от режима на Ердоган са натовски войници, полицейски служители, служители от различни ведомства, интелектуалци и други. Крайната мярка на Интерпол показва, че режима в Анкара не играе по правилата и меко казано, незачита установените законови норми. Явно от Интерноп не са повярвали на версията на Анкара, че хората във въпросният списък от 60 000 души са терористи и превратаджии, както Ердоган окачествява всеки опозиционно мислещ в страната.Според организацията в случая изобщо не става дума за истински преврат, а само за създаване на претекст за стартирането на масова кампания за преследване на критиците и опонентите на авторитарния турски държавен глава. СЦС стига до извода, че турският президент изглежда е използвал широко разпространени слухове за преврат в Анкара и е организирал собствено шоу, за да получи вятър в крилете за чистка срещу опонентите си.Вижда се, че има огромна пропаст между посочените факти в доклада и официалния правителствен разказ за опита за преврат. Към всичко това може да се прибавят и честите упреци на турския президент и неговите политици, че не са получили толкова желаната международна подкрепа след опита за преврат от миналата година. Това се натъртва на всички официални гости в Турция.В режисирания от властта пуч е убеден и лидерът на основната опозиционна Народно републиканска партия в Турция Кемал Кълъчдароглу, който за пореден път обяви, че „превратът беше контролиран от властта“.И Европа нанесе звучен шамар на турските управляващи и Ердоган, който може да удари международната репутацията на турския президент. В момент, когато еврокомисарят по разширяването Йоханес Хан бе в Анкара и ден преди Ердоган да отиде в Германия за участие на срещата на върха на Г-20, с огромно мнозинство Европейския парламент прие резолюция, призоваваща страните от ЕС да преустановят преговорите за членство с Турция.Приемането на резолюцията не е изненада, но както е модерно да се казва в турските политически среди, момента е многозначителен. На всички наблюдатели и анализатори бе ясно, особено след събитията през последните няколко години, че при управлението на Ердоган е невъзможно Турция да стане част от европейското семейство. И за това може би евродепутатите акцентират, че е необходимо Турция да се върне към пътя на демокрацията, правовата държава и да защитава човешките права. След 13 години Турция отново е в условия на мониторинг. Заради чистките и ареститеПарламентарната асамблея на Съвета на Европа реши да върне Турция в списъка под наблюдение, в който не се спазват човешките права.Документът не обвръзва Еврокомисията, нито Европейския съвет, но за пръв път официално европейска институция ясно изтъква, че режимът на Ердоган става опасен. И резолюцията е най-острата до сега реакция, за това което се случва в южната ни съседка - тя се отдалечава с висока скорост от европейските и общочовешките ценности.Евродепутатите открито призовават Комисията и страните членки формално да прекратят преговорите за присъединяване на Турция незабавно, ако „пакетът за конституционни реформи се приеме без промени“, които бяха одобрени на референдума на 16 април. Чрез резолюцията се потвърждава и тезата, че Турция на Ердоган става все по-авторитарна, клоняща към диктатура, като се иска гаранция принципа за разделение на властите. Това е сред основните условия. Така чрез резолюцията се препотвърждава, че цялата власт в Турция се контролира от Ердоган, като съдбата на 80-милионна държава се решава от един човек. Едноличната власт на Ердоган е факт, която боде очите на Европа. Президентът в Турция, който имаше представителни функции според конституцията, след приетите на референдума реформи, консолидира цялата власт – изпълнителна, законодателна, дори и съдебна! През март Венецианската комисия към Съвета на Европа предупреди, че предлаганите промени са \"опасна крачка назад\" за демокрацията.Казано по друг начин. Думите на докладчикът на ЕП за Турция означават, че демокрацията, правовата държава и защитата на човешките права са едно нещо, а бизнесът и търговията – съвсем друго.Евродепутатите, чрез резолюцията, ясно посочиха: Турция трябва да стане част от ЕС, но при управлението на Ердоган това е невъзможно!За отстраняването на Турция от базата данни на Интерпол и доклада на СЦС избирателите на Ердоган няма да научат. Поради простата причина, че медиите в Турция, контролирани от властта, няма да съобщят за това. А за резолюцията на Европейския парламент, при необходимост, Европа може да бъде „поставена на място“ от държавния глава Ердоган.Анализът на журналиста Тайфур Хюсеин е написан специално за OFFNews.", "date": "2017.07.07", "title": " Тежки удари и проблем с доверието към Ердоган"}
{"url": "https://m.offnews.bg/news/Turizam_75/Shezlongat-36-stotinki-shalteto-kam-nego-10-leva_660018.html", "text": "На плажа \"Нестинарка\" тази година шезлонгите наистина са по 36 стотинки, но шалтетата към тях са по 10 лева. За скъпите дюшечета потвърди министърът на туризма Николина Ангелкова.Според нея обаче нарушение няма, защото шалтетата не са задължителни.Ангелкова обясни, че е направена проверка, която установила, че посетителите не били карани задължително да ги ползват. В концесионния договор е фиксирана цена от 36 стотинки за чадърите и шезлонгите, но за шалтета няма регламент и като допълнителна услуга на плажа се предлагали на цени по усмотрение на концесионера", "date": "2017.07.07", "title": " Шезлонгът - 36 стотинки, шалтето към него - 10 лева"}
{"url": "https://m.offnews.bg/news/Politika_8/Ninova-pishe-na-Borisov-Izobshto-ne-znam-kakvo-ste-dogovorili-s-Maked_660013.html", "text": "Председателят на БСП Корнелия Нинова изпрати писмо до премиера Бойко Борисов, посветено на договора за добросъседство между България и Македония.Външната политика на България изисква национално съгласие. Последната седмица се изразиха различни позиции за съдържанието и формата на договора. Ние не сме запознати с клаузите му, посочва Нинова.\"За да бъде нашата позиция аргументирана и отчитаща националния интерес на България, моля да ни предоставите проекта на договора. Предлагаме той да бъде обсъден в Народното събрание и заедно да изготвим позицията на България\" - пише още в писмото.Надяваме се договорът за добросъседство с Македония да бъде подписан през август, каза днес пред журналисти в парламента вицепремиерът и министър на външните работи Екатерина Захариева.Документът ще бъде подписан в два екземпляра, на двата официални според конституциите на България и Македония езика. Тази клауза е непроменима, повече компромиси няма накъде да правим, обяви Захариева.", "date": "2017.07.07", "title": " Нинова пише на Борисов: Изобщо не знам какво сте договорили с Македония"}
{"url": "https://m.offnews.bg/news/Futbol_18793/TcSKA-Sofiia-predstavi-otbora-s-1-0-sreshtu-Beroe-bez-loshiia-Berbat_660022.html", "text": "ЦСКА-София представи отбора пред своята публика в контрола с Берое на \"Армията\". \"Червените\" победиха 1:0 с дежурния гол на Каранга. За гостите не се появи Димитър Бербатов, който беше остро нападнат от най-силната групировка в сектор \"Г\" - \"Анималс\".Бербо, който се поразкърши в предишни проверки на заралии, предпочете да не създава напрежение и така в Борисовата градина беше тихо и спокойно. На Митко му стигат плювните и псувните от преди 17 години.Преди срещата \"червените\" представиха отбора за новия сезон, най-много аплодисменти получиха Божидар Чорбаджийски, единственият футболист с \"червен\" ген на терена, домакинът на тима - бай Добри и треньорът Стамен Белчев.Иначе ЦСКА-София не впечатли особено. Голът на Каранга беше единственото чисто положение преди почивката. След нея нямаше и толкова.Гостите пропиляха две-три отлични възможности. Те получиха и червен картон след простотия на Борислав Цонев, бивш привърженик на ЦСКА, после футболист на Левски. Съдията обаче позволи Боби да бъде заменен.Преди срещата на \"Армията\" се вдигна страхотна пушилка срещу медийната политика. Знакови лица от обслужването в тази насока бяха разкарани при зрителите. Други недоволстваха, че хлябът и ножът при правенето на сайта е даден на семейна фирма, която никой на ЦСКА не беше чувал до миналото лято.", "date": "2017.07.07", "title": " ЦСКА-София представи отбора с 1:0 срещу Берое без \"лошия\" Бербатов"}
{"url": "https://m.offnews.bg/news/Futbol_18793/Rakat-otne-6-godishnoto-angelche-ot-futbolna-Angliia_660021.html", "text": "Историите завършват с хубав край само в приказките. Уви, в живота често няма справедливост. Малкият футболен фен Брадли Лоури загуби днес битката за живота си. 6-годишното момче, което трогна футболния свят и особено този на Острова, издъхна от рядко раково заболяване. Брадли беше диагностициран с болестта още на 18-месечна възраст.Хлапакът обаче не се предаваше години наред. По Коледа родителите съобщиха, че въпреки събраните средства ракът не боже да бъде победен.Брадли беше запалянко на Съндърланд и дори се превърна в талисман на клуба. Нападателят Джърмейн Дефоу изгради специална връзка с детето. Той излезе с него на “Уембли” преди началото на двубоя на Англия с Литва, когато се завърна в националния на 34-годишна възраст.Дефоу посети Брадли в последните му дни, когато малкото дете само спеше и рядко контактуваше със света. Преди това организира рождения му ден, често гостуваше на семейството с останалите звезди на \"Черните котки\". “Нашето смело момче отиде днес при ангелите. Той беше нашият супер герой и проведе най-тежката битка. Няма думи, които да опишат колко разбити са сърцата ни”, написаха родителите на Лоури.Те получиха съболезнования на всички футболни клубове в Англия, които през годините дариха пари за каузата. Легенди, сред които Гари Линекер, също изразиха своята огромна тъга.", "date": "2017.07.07", "title": " Ракът отне 6-годишното ангелче от футболна Англия"}
{"url": "https://m.offnews.bg/news/Politika_8/Mariia-Gabriel-otreche-da-e-naemala-obshtinsko-zhilishte_660020.html", "text": "Българският еврокомисар Мария Габриел отрече обвиненията, тиражирани от някои медии, че е наела общинско жилище на нисък наем.Тя обясни, че е наела апартамента на шпакловка и замазка и че е инвестирала значителни средства за ремонт, което също се отразявало на цената.", "date": "2017.07.07", "title": " Мария Габриел отрече да е наемала общинско жилище"}
{"url": "https://m.offnews.bg/news/Koloezdene_18819/Izvanzemen-Kitel-vze-treta-pobeda-v-Tura-izravni-Tcabel-video_660019.html", "text": "Марсел Кител (Quick-Step Floors) е тотален терминатор на спринта на този Тур дьо Франс! Немецът спечели трета етапна победа от началото на обиколката, като взе инфарктно финала в Нюит-Сент-Жорж.Този път големият съперник се казваше Едвалд Хаген (Dimension Data), който толкова притисна германеца, че съдиите се нуждаеха от фотофиниш. Трети е Майкъл Матюс, който също прави изключителни спринтове на тази Обиколка на Франция. Етапната победа беше под номер 12 за Кител на Тура, с която изравни Ерик Цабел и заслужи зелената фланелка. \"Невероятен успех\", каза  Марсел, \"Наистина съм горд. В страхотна форма съм. Щастлив съм от подкрепата на отбора.Направо е щуро! Да съм обратно тук на Тура! Наслаждавам се на всяка минута. Изключително съм щастлив\", допълни немецът, \"Не знаех дали съм победил. Просто около 120 метра преди финала ми се отвори шанс и натиснах\".Лидерът в генералното класиране Крис Фрум (Sky) завърши с основната група и на върха не настъпиха промени. Фаворитът води с 12 секунди пред съотборника си и пръв приятел Герант Томас, а трети на 14 секунди е италианският шампион Фабио Ару  (Астана).Иначе трасето от 213,5 километра предложи спокойно състезание. Жегата гонеше 30 градуса, а отначало имаше и неприятни ветрове. Те обаче се успокоиха в последните километри.", "date": "2017.07.07", "title": " Извънземен Кител взе трета победа в Тура, изравни Цабел (видео)"}
{"url": "https://m.offnews.bg/news/Sviat-_12/Tramp-i-Putin-dogovoriha-primirie-v-IUzhna-Siriia_660023.html", "text": "Президентите на Русия и САЩ Владимир Путин и Доналд Тръмп са обсъдили Украйна, Сирия, борбата с тероризма и киберсигурността. Това разкри Владимир Путин на срещата си японския премиер Шиндзо Абе, съобщи БГНЕС.Той се извини пред Абе, който трябваше да чака повече от час за срещата си с руския лидер.Русия и САЩ се договориха да прекратят огъня в Южна Сирия, заяви руският външен министър Сергей Лавров сред преговорите между президентите Владимир Путин и Доналд Тръмп.Той заяви още, че западните държави разбират необходимостта да се окаже натиска върху Киев за изпълнението на Минските договорености.По думите му президентите да наредили да се задълбочи сътрудничеството между външнополитическите ведомства на двете страни по всички въпроси, включително и за ядрената програма на Северна Корея.По време на срещата си президентите Доналд Тръмп и Владимир Путин изразиха сходно мнение, че е необходимо да се води дискусия за бъдещото ръководство на Сирия, това заяви на отделна пресконференция американският държавен секретар Рекс Тилърсън.Той разкри също, че голяма част от разговора е бил посветен именно на Сирия. По думите му двамата президенти се договорили да бъде създадена работна група за разработването на споразумение за киберсигурността и ненамеса. Тръмп няколко пъти повдигаше пред Путин въпроса за приписваната на Русия намеса в предизборните политически процеси в САЩ. Путин от своя страна отхвърляше тази намеса. Държавният секретар добави още, че Тръмп и Путин не са насрочили дата за следваща среща.Първата лична среща между Путин и Тръмп продължи 2 часа и 15 минути. Руската делегация очакваше срещата да продължи около един час. Белият дом пък й бе отредил половин час.", "date": "2017.07.07", "title": " Тръмп и Путин договориха примирие в Южна Сирия"}
