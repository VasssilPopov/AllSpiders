{"url": "https://offnews.bg/politika/izvanreden-predsedatelski-savet-v-parlamenta-zaradi-chumata-po-zhivotn-684518.html", "text": "Председателят на парламента Цвета Караянчев Караянчева свиква извънредно заседание на Председателския съвет на Народното събрание утре.На заседанието ръководствата на всички парламентарни групи ще бъдат информирани във връзка със случаите на чума по животните в страната. Заседанието се свиква по молба на Оперативния щаб, който координира борбата с чумата по  животните.У нас бяха регистрирани заразени с болестта животни и започна евтаназиране на животни, а мярката има за цел да не допусне разпространение на болестта. Решението обаче предизвика гнева на земеделските стопани, които бяха подкрепени от неправителствени организации.", "date": "2018.07.16", "title": "Извънреден Председателски съвет в парламента заради чумата по животните"}
{"url": "https://offnews.bg/obshtestvo/ako-vdigna-predna-guma-na-bordiura-tova-kaskada-li-e-bez-globa-ot-3-684502.html", "text": "Неприемливо е да бъдем санкционирани за каскади по стълби и бордюри. Трябва да има повече скейтпаркове в София, забранява се нещо, за което няма безплатна алтернатива, заявиха на заседанието на комисията по вътрешен ред и сигурност представители на Скейт сити. Съветниците обсъждаха проекта за Наредба за обществения ред на територията на Столична община.Скейтърите недоволстват от думата каскада в текста, защото тя може да се тълкува по различен начин от органите на реда и да доведе до глоба от 300 лева. Комисията реши, че забраната за каскади ще се отнася само за пейки, огради, парапети, детски площадки и т.н., но няма да се простира върху бордюри и стъпала. Заслугата за това бе и на общинския съветник от БСП Николай Николов, който предложи поправката. \"Поисках да разбера дали ще бъда глобен, ако ми се наложи на места по булевардите на София да се кача с велосипеда си на тротоара и след това в движение сляза от бордюра на велоалеята. Това мое действие ще бъде ли смятано за каскада, коментира Николай Николов след заседанието на комисията.Дори днес дойдох в Столична община с велосипед. На няколко места, заради ремонтите ми, се наложи да се кача на тротоара и после пак да се върна на платното. Естествено, не съм слизал от велосипеда си, за да го сваля от бордюра. Затова попитах дали в тази ситуация бих бил глобен между 100 и 300 лева, когато приемем Наредбата. Не получих отговор на въпроса. По тази причина настоях от точката да отпаднат каскадите на бордюри и стъпала. Мисля, че беше съвсем логично да се случи това, тъй като тази точка е предпоставка за несправедливо санкциониране основно на колоездачите. А нали, в крайна сметка, целта ни е да мотивираме повече граждани да ползват този екологичен транспорт, вместо автомобилите си, обясни Николов.", "date": "2018.07.16", "title": "Ако вдигна предна гума на бордюра, това каскада ли е - без глоба от 300 лв. за велосипедисти"}
{"url": "https://offnews.bg/kultura/nov-tcentar-shte-pokazva-nahodkite-ot-neolitnoto-selishte-slatina-684496.html", "text": "Предвижда се Столична община и БАН да изградят съвместно посетителски център, който да показва находките от археологическите проучвания на територията на раннонеолитното селище „Слатина“.Това заяви кметът на София Йорданка Фандъкова. Все още обаче няма ясна информация кога софиянци ще могат да видят откритията на археолозите.Неолитното селище се намира на бул. „Шипченски проход“ в София и е открито през 1975 г.В него може да бъде видяна история на 8000 години, а селището е едно от най-големите в Югоизточна Европа.На територията му са открити необичайно големи къщи, от тях може да се почерпи интересна информация за това как са живели хората преди хилядолетия, предава БГНЕС.", "date": "2018.07.16", "title": "Нов център ще показва находките от неолитното селище 'Слатина'"}
{"url": "https://offnews.bg/sviat/vse-poveche-evropejtci-napuskat-velikobritania-684495.html", "text": "Все повече европейци напускат Великобритания. От излизащата догодина от ЕС страна са си отишли рекордните 139 000 жители на държави членки на Съюза през 2017 г., показват данните на британската статистическа служба. Така 2008-а година е изместена на второ място с 134 хил. напуснали страната.Нетната дългосрочна миграция към Великобритания от ЕС през изминалата година е най-ниската от пет години насам - 101 000.Нетната миграция (разликата между броя на хората, дошли да живеят във Великобритания, и напусналите я през последните 12 месеца) от страните извън ЕС се е увеличила на 227 000 - най-високото ниво от септември 2011 г.Правителствена цел е да намали общата нетна миграция - от ЕС и извън Съюза, до няколко десетки хиляди.Приблизителният брой на граждани на ЕС, идващи във Великобритания, за да търсят работа продължава да намалява през последната година, а броят на идващите с вече ясни ангажименти остава стабилен, констатира службата.Министърът на имиграцията Каролин Ноукис коментира, че статистиката показва, че повечето пристигащи идват, заради вече определена работа или за да учат - предпочитаният от правителството мотив. ", "date": "2018.07.16", "title": "Все повече европейци напускат Великобритания"}
{"url": "https://offnews.bg/tenis/viharat-dzhokovich-razvartia-kerber-na-stcenata-video-684497.html", "text": "Само няколко часа след като вдигна трофея на турнира от Големия шлем \"Уимбълдън\", най-добрият сръбски тенисист Новак Джокович замени спортния екип с официално облекло.Джокера се появи заедно с жена си Йелна в пълния си блясък за шампионската вечеря, където бе и Анджелик Кербер, която триумфира при дамите след победа над Серина Уилямс с 6:3, 6:3.Партито в \"Guildhall\" в Лондон, което бе изпълнено с бивши и настоящи легенди на тениса, отбелязва края на турнира. Както повелява традицията, двамата шампиони на сингъл танцуваха заедно.Както на корта, така и на сцената сърбинът демонстрира богата двигателна култура и \"развъртя\" партньорката си на подиума Кербер под бурните аплодисменти на госите на събитието.", "date": "2018.07.16", "title": "Вихърът Джокович развъртя Кербер на сцената (видео)"}
{"url": "https://offnews.bg/politika/karaiancheva-otiva-v-doma-na-bosia-iska-da-go-ubedi-da-spre-gladnata-684503.html", "text": "Председателят на Народното събрание Цвета Караянчева отива в дома на Николай Колев- Босия с намерението да го убеди да прекрати гладната стачка.\"Отивам до дома на Николай Колев с твърдото съзнание съзнание да го убедя да прекрати стачката, защото за живота не може да има никакви пазарлъци\", каза тя пред журналисти.Босия имаше уговорена среща с Караянчева, но не се появи. \"Трябва да има отговорно отношение, а аз имам такова. С мен ще бъде екип на правителствена болница, за да може когато се договорим с него, да го поеме\", добави тя, цитирана от \"Фокус\".Караянчева поискала и министърът на вътрешните работи Валентин Радев да иде с нея. \"Защото доколкото знам има някакви сигнали, които иска да се разгледат, макар че Инспекторатът в МВР вече ги е разгледал\", добави председателят на парламента.Тя коментира, че е поканила Босия на среща, защото смята, че \"животът е над всичко и гладната му стачка трябва да спре\". Караянчева е готова да предложи на Николай Колев да се направи временна комисия към парламента. \"Той да изложи всички факти и обстоятелства, които има. В комисията ще участват и негови хора, и неправителствения сектор. В рамките на месец ще излезем със съответните заключения\", каза тя.\"За исканията за оставки на министри и за разпускане на парламента мога да кажа, че няма нищо по-демократично от изборите. Този парламент е избран от над 2,5 млн. български граждани граждани и е призован да работи за тях\", обясни Караянчева.", "date": "2018.07.16", "title": "Караянчева отива в дома на Босия, иска да го убеди да спре гладната стачка"}
{"url": "https://offnews.bg/obshtestvo/otpada-izdavaneto-na-hartia-na-shest-vida-udostoverenia-za-grazhdanite-684506.html", "text": "Шест от най-масово издаваните хартиени удостоверения вече не се изискват от гражданите и бизнеса, а данните за тях се проверяват служебно.Справките се извършват само по електронен път чрез достъп на служителите до основните регистри, сред които Търговския, Имотния, БУЛСТАТ, както и към Регистъра на задълженията към митническата администрация, съобщиха от правителствената пресслужба.Вече няма да се издават на хартиен носител удостоверенията за: наличие или липса на задължения за публични държавни вземания, издавано от Агенция „Митници“;  за вписванията, отбелязванията или заличаванията по партида на физическо/юридическо лице в Имотния регистър, издавано от Агенцията по вписванията; за семейно положение, издавано от общинска администрация; за семейно положение съпруг/съпруга и деца, издавано от общинска администрация;  за сключен граждански брак, издавано от общинска администрация – за лица, родени след 1 януари 1984 г.; образец УП-8 за доход от пенсия/пенсии и добавка/добавки, издавано от Националния осигурителен институт.Мерките са част от дългосрочния приоритет на правителството за провеждане на административна реформа чрез облекчаване на процедурите и повишаване качеството на административно обслужване за гражданите ибизнеса.Тази цел се постига чрез премахване на изискването за представяне на някои от по-разпространените официални документи на хартиен носител, опростяване на режимите, регламентиран достъп до регистри, електронен документооборот и служебен обмен на информация между институциите.В отговор на постъпили оплаквания, че административни структури в страната продължават да изискват отпаднали като необходимост удостоверения и свидетелства, вицепремиерът Дончев инициира създаването на нарочен електронен адрес udostoverenia@government.bg , където граждани да сигнализират за неправомерно изисквани от тях документи. Сигнали се проверяват от Главния инспекторат на Министерския съвет.", "date": "2018.07.16", "title": "Отпада издаването на хартия на шест вида удостоверения за гражданите и бизнеса"}
{"url": "https://offnews.bg/obshtestvo/nameriha-izcheznalia-pri-vrah-perelik-vazrasten-mazh-684499.html", "text": "Намерили са 78-годишният мъж от Смолян, който се изгуби в района на връх Перелик, съобщава „Фокус”, като се позова на Планинската спасителна служба.Спасителите го намерили в добро състояние. Той е прекарал нощта на открито в гората. Планинарят е заявил, че се чувства добре и даже заявил, че ще се прибере у дома сам с автомобила си.Вчера 9 планински спасители са издирвали изчезналия възрастен мъж до 21.30 часа. Той е тръгнал от дома си в неделя по обяд, а след това близките му загубили връзка с него.", "date": "2018.07.16", "title": "Намериха изчезналия при връх Перелик възрастен мъж"}
{"url": "https://offnews.bg/sviat/dobro-nachalo-mnogo-mnogo-dobro-nachalo-za-vsichki-obiavi-tramp-sle-684505.html", "text": "Приблизително два часа продължи планираната да приключи в рамките на 90 минути първа самостоятелна среща между президентите на САЩ и Русия Доналд Тръмп и Владимир Путин. След края ѝ и преди началото на следващия кръг разговори, в по-разширен кръг и от двете страни, американският президент я обобщи с две изречения. В отговор на извикал въпроса си репортер в президентския дворец в Хелзинки Тръмп отговори: \"Мисля, че е добро начало. Много, много добро начало за всички\".След срещата очи в очи между президентите започна късният обяд (в 16:25 ч. местно време) на двете делегации в Огледалната зала. Кадри на CNN показаха, че всеки от президентите е придружаван от шестима свои съветници.Американският посланик в Русия, държавният секретар, ръководителят на администрацията в Белия дом, съветникът по националната сигурност Джон Болтън, експертът по въпросите на отношенията с Русия и съветникът на Тръмп Фиона Хил съставят антуража на Тръмп.Шестимата съветници на Путин включват говорителят му Дмитрий Песков и външния министър Сергей Лавров.Срещата Путин-Тръмп нямаше предварително определен дневен ред. Американският държавен глава обяви, че двамата могат да си говорят за \"всичко\" - отбрана, Китай, ядрена енергетика. Той обаче пропусна да спомене въпроса за руската намеса в американските избори, Сирия, Северна Корея, НАТО, Украйна.Руският подход към разговорите бе малко по-различен. Путин не говори пред медиите. Вместо това посолството на страната в САЩ публикува съобщение в любимата на Тръмп социална медия - Туитър, според което двамата президенти ще обсъдят начините за нормализиране на двустранните отношения, както и актуални международни въпроси, ситуацията в Украйна, Сирия и Корейския полуостров, както и борбата с тероризма.Срещата между двамата държавни глави се провежда на неутралната финландска територия. Заради нея в столицата Хелзинки има протести - и срещу Тръмп, и срещу Путин.", "date": "2018.07.16", "title": "Добро начало. Много, много добро начало за всички, обяви Тръмп след два часа очи в очи с Путин"}
{"url": "https://offnews.bg/obshtestvo/zapochnaha-da-izplashtat-obezshtetenia-za-umartvenite-zhivotni-v-selat-684509.html", "text": "Българската агенция по безопасност опасност на храните (БАБХ) започна изплащането на обезщетенията на фермерите в селата Воден и Кости, чиито овце и кози бяха евтаназирани заради огнищата на чума по дребните преживни животни. Това съобщиха от пресцентъра на на БАБХ. Още днес са наредени 304 817 лева. В съответствие с нормативната уредба, обезщетението е изчислено числено на килограм тегло, като стойността му е не по-малко от 190 лева за един брой коза или овца.За животните под селекционен лекционен контрол стойността е не по-малко от 250 лева за един брой коза или овца. За село Кости са наредени обезщетения за 474 животни в 6 ферми, а във Воден 1056 животни за 20 ферми.Парите на регистрираните земеделски производители ще бъдат налични налични по банковите им сметки най-късно утре - на 17 юли. На същата дата останалите стопани ще могат да получат компенсациите си в брой в кметствата на населените места.Предстои разплащане по протоколите за евтаназираните животни от останалите засегна засегнати населени места от община Болярово.", "date": "2018.07.16", "title": "Започнаха да изплащат обезщетения за умъртвените животни в селата Кости и Воден"}
{"url": "https://offnews.bg/koloezdene/frum-ne-izkliuchva-da-kara-i-na-vueltata-684500.html", "text": "Британската звезда на отбора на Sky Кристофър Фрум не изключва възможността да защитава титлата си от Обиколката на Испания наесен.В момента четирикратният победител в Тур дьо Франс се опитва да постигне пета победа в най-престижното колоездачно състезание в света, на което бе приет нееднозначно заради съмнителна проба, взета именно по време на миналогодишната Вуелта.Преди вчерашният девети етап на Тура спортният директор на Sky Никола Портал намекна, че Фрум ще кара в Испания, ако е доволен от представянето си във Франция.\"Ако Крис е мотивиран, защо да не направи и една Вуелта? Ще видим как ще се чувства физически след Тура, но възможността да го видим на старта в Малага е реална\", коментира шефът в британския отбор. През тази година Фрум вече спечели Обиколката на Италия.Ако успее да вземе Тура, а след това и Вуелтата, той ще стане първият колоездач в историята, печелил трите големи състезания в една година.Във временното генерално класиране на Тур дьо Франс Фрум върви осми след деветия етап, като изостава на 1,42 минути зад лидера Грег ван Авермат.", "date": "2018.07.16", "title": "Фрум не изключва да кара и на Вуелтата"}
{"url": "https://offnews.bg/izvan-terena/vizhte-zhenata-na-sadiata-nestor-ot-finala-na-mondial-2018-684501.html", "text": "Реферът от Аржентина Нестор Питана стана едно от главните действащи лица на финала на Мондиал 2018 в Русия между Франция и Хърватия (4:2). Той отсъди спорна дузпа за Франция при 1:1, с което наклони везните в полза на \"петлите\", които довършиха своя съперник през втората част.Самият Питана има доста интересен живот и извън футбола. През 1997 година той се снима във филма \"Ярост\", като ролята му е на пазач в затвора. На младини той е играл баскетбол, бил е спасител на плажа и охрана на бар. Внушителната му атлетична фигура го прави един от най-запомнящите се рефери в света.Нестор Питана има два брака зад гърба си. През 2015 година той се жени за втори път, а избраницата му е аржентинския модел Ромина Ортега. Няколко дни преди сватбата той й се обяснява в любов директно в ефир преди мач, който ръководи.\"Скъпа, пращам ти своята гореща и страстна целувка. В неделя ти ще станеш моя жена. Обичам те и съм щастлив\", казва Нестор.Двамата имат две деца: син Франческо и дъщеря Тициана. Въпреки, че е вече майка, Ромина не спира да качва провокативни снимки в социалните мрежи, включително и такива, на които е без дрехи. Като цяло тя обича по свободно облекло, за да показва тренираното си под вещия поглед на Нестор тяло.", "date": "2018.07.16", "title": "Вижте жената на съдията Нестор от финала на Мондиал 2018"}
{"url": "https://offnews.bg/politika/ninova-obiavi-che-e-predotvratila-ogromen-konflikt-zaradi-izbivaneto-684513.html", "text": "Лидерът на БСП Корнелия Нинова обяви, че отиването й в село Шарково, където е предстояло избиване на животни заради огнището на чума, е предотвратило огромен конфликт.\"Влизането със сила щеше да предизвика огромен конфликт и полицията да избие всички животни. След 6 часа разговори успях да успокоя хората и полицията се оттегли. Бяха дошли хора от цяла България, млади момичета и момчета, с готовност да си бранят семействата, поминъкът. Целият регион ще се обезлюди\", каза тя пред БНТ. По думите в Шарково е имало риск от граждански сблъсък.\"Настояваме да се спре убийството на животни. Да не се влиза повече в домовете на хората. Да се поискат повторни проби и да се даде информация на хората. Управляващите да не ескалират напрежение, защото е на ръба\", каза тя.Според нея има далеч по-подходящи мерки да се спаси животът, семействата и поминъкът на хората и да се спаси Странджа. \"Предполагам, че сега ще си измият ръцете с директора на Агенцията по храните, който е най-ниската верига - това е безотговорно. Министърът на земеделието и министър-председателят трябва да носят отговорност за това, което става\", каза лидерът на БСП.\"Поискахме спиране на заповедта за убиване на животните пред ВАС. Разговарях и многократно с главния прокурор. Убиват животни без доказателства за болест от чума. Когато отидох, поисках от властите, които са на място, да ми дадат документи – изследвания или нещо, в които пише, че има такова заболяване. Казаха ми, че нямат такива документи. Полицията също каза, че няма заповед от министъра на вътрешните работи, за да влизат и избиват животни. Единственото, което получих, е заповед от Агенцията за безопасност на храните за евтаназията на животните\", подчерта тя.Нинова цитира доклад, изготвен от Министерство на земеделието, храните и горите, Център за оценка на риска, в който пише, че инкубационният период на болестта е 4-5 дни, а те отдавна са минали, както и че смърттанастъпва от 4 до 10 дни, а такава също е нямало. \"Пише и че прилагането на ваксини с успех може да контролира заболяването и се посочва кои ваксини могат да спрат това. Няма обявени огнища в европейската част на Турция през 2018 г. Нито едно от животните не имало симптоми, които са характерни за това заболяване, не са наблюдавани болестни симптоми при нито една от козите в стадото, смъртността е 0%\", обясни Нинова.", "date": "2018.07.16", "title": "Нинова обяви, че е предотвратила огромен конфликт заради избиването на животни в Шарково"}
{"url": "https://offnews.bg/temida/briuksel-proveriava-ima-li-politicheski-natisk-sreshtu-balgarski-varho-684511.html", "text": "Еврокомисарят по правосъдието Вера Йоурова се ангажира да провери информацията за оказан политически натиск срещу български върховен съдия, съобщава БНР.Йоурова отговори на въпрос на чуждестранен журналист, относно твърдения на български магистрат, че е обект на политическа атака, а семейството му е тормозено, защото той не изпълнява политически поръчки.\"Европейската комисия ще проследи твърденията за упражняван политически натиск върху съдия от българския Върховен касационен съд\", каза еврокомисар Йоурова.На въпрос дали е наясно с темата в България, комисар Йоурова отговори: \"Това е нещо ново, нямам официална позиция по въпроса. Случаят ще бъде проследен от Комисията отблизо\".За политически натиск над него и тормоз над семейството му нееднократно е говорил председателят на Върховния касационен съд Лозан Панов, но неговото име не беше споменато в зададения към Йоурова въпрос. Питането беше отправено в контекста за проблемите с независимостта на съдебната власт в Полша и в Румъния.", "date": "2018.07.16", "title": "Брюксел проверява има ли политически натиск срещу български върховен съдия"}
{"url": "https://offnews.bg/obshtestvo/podlo-preriazali-29-novozasadeni-darveta-nisko-za-da-se-razbere-chak-684515.html", "text": "29 от новозасадените дървета покрай Околовръстния път на София са унищожени. Експертите на Зелена система са ги намерили прерязани ниско в основата. За вандализма съобщи на страницата си във фейсбук столичният кмет Йорданка Фандъкова. В момента се прави разследване по случая. Тя изразява надежда, че камерите на близкостоящите търговски обекти ще помогнат за бързото идентифициране на извършителя на това грозно деяние, така че той да понесе последствията, регламентирани от закона. Димитър Данчев, шеф на Зелена система, подчерта, че дръвчетата са прерязани ниско долу на стъблото, така че да се разбере възможно най-късно. Предстои премахване на унищожените акации и замяната им с нови. Подмяната ще струва около 6 000 лева. 230 млади кълбовидни акации бяха засадени в началото на месеца в зелените разделителни ивици на \"Околовръстния път\", в участъка между бул. „Черни връх“ и \"детелината\" с бул. „България“. Растенията са разположени в зелените площи, разделящи основните и локалните платна. Този вид акация е студоустойчив и издържа добре на градски условия. Тя е с височина 250 – 300 см с добре оформена корона. Компактният ѝ вид я прави особено подходяща за градско и алейно озеленяване. С тези акации засадените този сезон покрай улици и булеварди в столицата са 1260, съобщи тогава Столична община. До края на 2018 г. се планира да бъдат засадени още 1 000.", "date": "2018.07.16", "title": "Подло: Прерязали 29 новозасадени дървета ниско, за да се разбере чак като изсъхнат"}
{"url": "https://offnews.bg/obshtestvo/vitcepremierat-simeonov-sezira-dans-za-chumata-684510.html", "text": "Нелегална търговия с животни между българи и турци може да е причината за появата у нас на чума по дребните преживни животни. Това коментира в Несебър вицепремиерът Валери Симеонов. Той посочи, че е сезирал с тази информация ДАНС:““, каза Симеонов.Той посочи, че е имало случаи и на стопани, които, след като са разбрали, че животните им могат да бъдат умъртвени, са се опитали да ги продадат на ниска цена.Друга теория за пренасянето на заразата се появява в на Центъра за оценка на риска по хранителната верига към Министерството на земеделието, храните и горите. Във фермата на Атанас Петров от царевското село Кости, където бяха евтаназирани всички животни, са заболели само овце, като нито една коза не е показала симптоми, въпреки че те са по-податливи. Отделно, нито едно животно не е имало диария, което е характерно за чумата, пишат учените. В тяхното становище присъства любопитен момент:„“, пише в документа.Научното становище е изготвено на 4 юли от проф. д-р Георги Георгиев, д-р Силвия Пеева, д-р Лиляна Полихронова и д-р Мадлен Василева.", "date": "2018.07.16", "title": "Вицепремиерът Симеонов сезира ДАНС за чумата"}
{"url": "https://offnews.bg/sviat/putin-veroiatno-e-bezskrupulna-lichnost-predpolozhi-tramp-684471.html", "text": "В отговор на журналистически въпрос американският президент Доналд Тръмп се съгласи, че вероятно руският му колега Владимир Путин е безскрупулна личност.Часове преди днешната им първа самостоятелна среща в президентския дворец във финланската столица Хелзинки предаването Good Morning Britain излъчи интервю с него, в което американският държавен глава изразява желанието си да се разберат с Путин.В същото време, Тръмп уточнява, че не познава добре руския президент, така че не може да твърди, че руският държавен глава е безскрупулен:\"Не го познавам... Срещал съм го няколко пъти...\", казва американският президент пред журналиста и подчертава, че ако се разберат с Путин, това ще е нещо добро.Срещата няма официален дневен ред. Очаква се американският държавен глава да повдигне въпроси за Сирия, Украйна и разпространението на ядрените оръжия. Първоначално двамата президенти ще разговарят на четири очи, в присъствието само на преводачите си, след което ще се състоят руско-американски преговори във формат работен обяд, с участието на някои членове на делегациите, съобщи по-рано външнополитическият съветник на Путин Юрий Ушаков. След това лидерите ще проведат съвместна пресконференция. Предвидено е изказване на президентите, след което те ще отговорят на четири въпроса: по два от всяка страна.Тръмп и Путин разговаряха за пръв път на 7 юли 2017 г. в кулоарите на Г-20 в Хамбург. През ноември същата година Путин и Тръмп се срещнаха по време на форума на АТИС във Виетнам и одобриха съвместно изявление във връзка със Сирия. Откакто американският лидер встъпи в длъжност преди година и половина, двамата с руския държавен глава са провели и няколко разговора по телефона, припомня ТАСС.", "date": "2018.07.16", "title": "Путин вероятно е безскрупулна личност, предположи Тръмп"}
{"url": "https://offnews.bg/temida/turski-sad-vadi-novi-dokazatelstva-po-deloto-sreshtu-balgarski-granich-684475.html", "text": "Обяснения по нови доказателства поиска Първи турски наказателен съд от четиримата български граждани - бившия граничен полицай Михаил Цонков и трима негови колеги, настоящи служители на МВР, съобщава Нова тв. През 2008 г., при изпълнение на служебния си дълг, те простреляха смъртоносно турски рибар бракониер.В понеделник съдът в Бургас трябваше да изслуша обясненията им по новите доказателства, които турската страна представи по случая. Те дойдоха година, след като четиримата дадоха обяснения и години, след като бяха оправдани на всички инстанции у нас. Това се случи още през 2009 г. През 2014 г. Европейският съд за правата на човека в Страсбург също обяви случая за инцидент.„Не виждам какво могат да направят, освен да си го измислят”, коментира Михаил Цонков.„Когато е станало събитието, сме си гледали работата и смятам, че не можем и не трябва да бъдем обезпокоени или пък недоволни”, допълни другият Николай Костов.Михаил Цонков, Живко Петков, Николай Петков и Николай Костов са обвинени от турските власти в непредумишлено убийство на бракониер. Случаят е от 17 април 2008 година, когато при сблъсък с турски бракониери в български териториални води на Черно море, граничният полицай Цонков произвел изстрел със служебното си оръжие и ранил смъртоносно един от рибарите. Заедно с двамата свои колеги полицаят е трябвало да задържи нарушителите, които обаче оказали съпротива. Стигнало се до ръкопашна схватка, при която единият от турските граждани опитал да избие оръжието от ръката на Цонков. При падането на двамата оръжието на полицая гръмнало веднъж и изстрелът се оказал фатален. У нас срещу Михаил Цонков бе повдигнато обвинение за причиняване на смърт по непредпазливост.След края на разследването Сливенската военна прокуратура прекрати производството. Решението ѝ бе обжалвано, но потвърдено от две съдебни инстанции, оправдателна присъда имаше и от Европейския съд по правата на човека.", "date": "2018.07.16", "title": "Турски съд вади нови доказателства по делото срещу български граничари"}
{"url": "https://offnews.bg/turizam/pazi-li-edin-vitcepremier-liubimi-hotelieri-na-slanchev-briag-684467.html", "text": "Любимият курорт на вицепремиера Валери Симеонов от патриотите Слънчев бряг е под постоянни атаки и проверки, но за всички ли са те, или има изключения?Няма друг комплекс по Черноморието, който да е толкова посещаван от лидера на НФСБ.Наскоро проверка на ДНСК установи, че общо 32 преместваеми обекта са поставени върху плажната ивица в к. к. \"Слънчев бряг\" без да са предвидени или са в несъответствие с одобрената от министъра на туризма схема и са без разрешения за поставяне от главния архитект на община Несебър. От тях 20 обекта са на територията на плаж „Слънчев бряг – юг“, 5 са на „Слънчев бряг – централен“ и 7 - на „Слънчев бряг – север“.Два обекта обаче остават извън полезрението на ДНСК, която е под опеката на Валери Симеонов.Първо става въпрос за хотел „Котва“ в Слънчев бряг, който е на местния бизнесмен и общински съветник в Несебър Венелин Ташев. Там е изграден незаконен път покрай хотела на плажната ивица в южната част на курорта. На нея влизат и се паркират автомобили. Оградата на хотела попада на пясъчната ивица. Част от зелените площи също попадат в територията на плажа, заявиха източници от община Несебър, които контролират и издават разрешителните за поставяне на временни обекти върху пясъка.В случая обаче не става въпрос за временни обекти. Затова трябва да бъде извършена проверка за нарушенията и те да бъдат отстранени. Но вероятно ДНСК и Министерството на регионалното развитие и благоустройството ги е страх да пипат хотелиера Венелин Ташев.Той отдавна има връзка с Валери Симеонов. Когато вицепремиерът е на обиколка в региона, Венелин Ташев винаги е до него. Хотелиерът е общински съветник от местната несебърска коалиция „Зора“, която гравитира около патриотите. Той е сред големите поддръжници на действията на вицепремиера.Ташев е собственик на компанията \"Гарант-турист-С.И.В\" ЕООД, показва справка в Търговския регистър. Освен на хотел „Котва“ е собственик на хотел „Мариета палас“ в Несебър. През 2016 г. той купи от Дарина Павлова комплекс \"Парадайз бийч\" между Свети Влас и Елените. Това беше перлата на някогашния „Мултигруп“ на убития Илия Павлов.Хотелиерът Венелин Ташев всъщност живее втори живот. През 1997 г. той бе прострелян и прекара доста време в реанимация, но лекарите го спасиха. Покушението остана неразкрито.Според местните \"поръчката\" бе показателен щрих от войната за преразпределяне на зоните на влияние в най-големия туристически курорт Слънчев бряг. Покушението срещу Ташев бе на площадката при входа на жилищния му блок в Несебър. По онова време той бе наемател на култовата дискотека „Зорница“ в Бургас. Похитителят развинтил бушоните и причакал жертвата, след като бил информиран, че охраната му – от полицай и частен гард, са го оставили пред дома му и са си тръгнали.Ташев станал лесна мишена, а стрелецът пуснал три куршума и бил сигурен, че е свършил работата си. Бизнесменът обаче бил спасен по чудо и оттогава всяка година дава курбан, на който коли толкова агнета, колкото години са минали от атентата.Друг играч на Слънчев бряг също е недосегаем от ДНСК и Валери Симеонов, твърдят от местната община. Това е Атанас Митков, собственик на хотел „Зефир“ в курорта. Той също е изградил на пясъка заслон за паркинг, чакълест път и огромен паркинг, зелени терени и плочки покрай басейна. Всичко това не са временни постойки като за плаж и трябва да бъдат бутнати от ДНСК.Атанас Митков е местна звезда от Свети Влас. Той изгрява покрай СДС и Иван Костов. С неговата жена Златка са били съдружници със синята певица Богдана Карадочева и нейния съпруг композитора Стефан Димитров. Четиримата заедно купуват по време на приватизацията хотел „Зефир“. Впоследствие Богдана и Стефан са изритани от комплекса Слънчев бряг.Това е дружба и приятелство, с политически протекции още от началото на демокрацията. Така и до днес ДНСК и един вицепремиер изобщо не ги закачат, разказват местните от Несебър.", "date": "2018.07.16", "title": "Пази ли един вицепремиер любими хотелиери на Слънчев бряг?"}
{"url": "https://offnews.bg/sviat/sladkish-tramputin-%c2%a0sazdadoha-kulinari-vav-finlandia-684477.html", "text": "След специалната бира, която финландска пивоварна пусна за срещата между президентите на Русия и САЩ, двамата лидери вдъхновиха и сладкарите. През последните дни кафене в Хелзинки се радва на голяма посещаемост заради ново кулинарно изкушение - \"тръмпутин\", съобщава БНТ.Тина Лаунонен, собственичка на кафенето: Първо се сетих за американските палачинки. И тогава си помислих за руския им еквивалент - блините. Важното е, че и двата вида са хубави, освен това се приготвят бързо и лесно. И реших да пробвам.Руските блини са гарнирани със сьомга и лук, а палачинките с боровинки, сироп и сметана. За да се сервират в една чиния американски палачинки и руски блини, определено се изисва кулинарна смелост.Според Тина обаче, комбинацията е успешна. Опитали клиенти на заведението, твърдят, че ястието гали небцето със сладко-пикантния си вкус.Това не е първото кулинарно вдъхновение, породено от предстоящата среща. Във финландските магазини беше пусната в продажба бира, на етикета, на която е написано: \"Хайде да уредим нещата като възрастни хора\". На етикета са нарисувани ликовете на двамата президенти, опрели юмруци. Жестът е двусмислен, тъй като отправя аналогии с острите отношения между САЩ и Русия, но и прилича на позицията на ръката, когато държи халба с бира. В навечерието на срещата финландските власти обявиха, че въвеждат граничен контрол с държавите от Шенгенското пространство за свободно движение в продължение на четири дни.Няколко протеста ще съпътстват срещата, като най-големият е планиран за неделя, когато пристига Тръмп.", "date": "2018.07.16", "title": "Сладкиш \"тръмпутин\" създадоха кулинари във Финландия"}
{"url": "https://offnews.bg/politika/sled-sreshtata-na-karaiancheva-s-bosia-praviat-vremenna-komisia-za-si-684508.html", "text": "В парламента ще бъде създадена временна анкетна комисия, която ще се занимава със сигналите на Николай Колев- Босия за злоупотреби при получаването на шофьорски книжки, заради които той повече от месец гладува.Това каза вътрешният министър Валентин Радев в ефира на бТВ. По-рано днес той и председателят на парламента Цвета Караянчева посетиха Николай Колев- Босия в дома му.\"Разбрахме се, че утре ще се събира председателския съвет в парламента и там ще бъде предложено от госпожа Караянчева да се образува такава временна анкетна комисия с представители в нея от всички парламентарни групи, включително и двама негови колеги, които той посочи, които да присъстват на тази комисия и те да изследват всички негови сигнали\", обясни Радев.Вътрешният министър обясни, че той и Караянчева многократно са се опитали да го убедят да му бъде влята банка с глюкоза, но той е отказал. \" \"Дано. Опитахме се да го убедим. Един месец ни трябва тая комисия да реши всички тези въпроси или най-малкото да освети всичко, което го вълнува и да му дадем тази информация. Но да загубим един човешки живот заради липса на комуникация или заради нещо, което е неизпълнимо, е недопустимо\", каза още вътрешният министър.Предложението за създаването на комисията ще бъде гласувано в сряда и сигурно първото й заседание ще бъде в четвъртък, обясни по-рано днес Караянчева, цитирана от БТА.Тя е помолила Босия да прекрати гладната стачка, но той е отказал и е заяви, че ще издържи до четвъртък.", "date": "2018.07.16", "title": "След срещата на Караянчева с Босия: Правят временна комисия за сигналите му"}
{"url": "https://offnews.bg/temida/dozhivoten-zatvor-za-ubijstvoto-na-deteto-namereno-v-kufar-684512.html", "text": "Софийският градски съд (СГС) призна за виновен руския гражданин Герман Костин, подсъдим за убийството на 5-годишния Никита Плотников. Тялото на момчето беше намерено в куфар, захвърлен край софийското село Пасарел.Костин получи доживотен затвор без право на замяна. Решението не е окончателно и подлежи на обжалване.Тялото на детето беше открито на 20 март 2015 г. Според обвинението Костин е удушил детето, притискайки с едната си ръка шията му, а с другата - ноздрите. Съблякъл дрехите му и увил трупа в синя хавлиена кърпа. Поставил мъртвия Никита в зелен куфар на майка му Ана Леонтиева и го изхвърлил във водите на язовир Искър на 9-ти февруари 2015-та година.Няколко седмици след като беше открито тялото на детето криминалисти откриха и трупа на майка му Ана. Според прокуратурата той стои и зад убийството на майката, но за него руснакът засега не е обвинен.", "date": "2018.07.16", "title": "Доживотен затвор за убийството на детето, намерено в куфар"}
{"url": "https://offnews.bg/politika/radev-raztrevozhen-ot-dejstviata-na-pravitelstvoto-zaradi-chumata-684480.html", "text": "С тревога следя действията на кабинета по ликвидирането на огнищата от чума по дребните преживни животни в Странджа. В ръцете на правителството са всички инструменти за овладяване на кризата, това написа в профила си във \"Фейсбук\" президентът Румен Радев.Малко по-рано през деня подобна позиция изрази и вицепрезидентът Илияна Йотова.\"За съжаление, гневът на пострадалите стопани и на хора в цялата страна е вече налице. Властите дължат отговор защо животновъдите не бяха информирани детайлно и предварително, за да бъдат убедени в предприетите мерки, както и в гарантирането на интересите им\", написа Радев.Според него кабинетът трябва да отговори и занапред ли масовото изтребление на здрави животни ще е единствената мярка за овладяване на подобни кризи:", "date": "2018.07.16", "title": "Радев разтревожен от действията на правителството заради чумата"}
{"url": "https://offnews.bg/sviat/tramp-vsichki-sme-vinovni-za-loshite-otnoshenia-s-rusia-684514.html", "text": "Президентите на САЩ и Русия Доналд Тръмп и Владимир Путин определиха като успешна първата им двустранна среща, която се проведе във финландската столица Хелзинки.На пресконференцията след разговора им Путин първи взе думата. \"Преговорите преминаха в откровена и делова атмосфера. Смятам ги за много успешни и полезни\", каза той.\"Отношенията между Москва и Вашингтон никога не са били по-лоши. Това се промени преди около четири часа, убеден съм в това\", каза Тръмп.Президентът на САЩ определи като „много продуктивен“ диалога с Путин в Хелзинки. \"Диалогът САЩ-Русия е в интерес на целия свят Дипломацията и сътрудничеството са за предпочитане пред конфликта и враждебността, диалогът между Русия и САЩ е в интерес на целия свят. Продуктивният диалог е добър не само за САЩ и Русия, но е добър и за целия свят\", каза той, предава БГНЕС.„Даже по време на напрегнатия период на Студената война, когато светът бе много по-различен, отколкото е сега, САЩ и Русия бяха в състояние да поддържат стабилен диалог. Но нашите отношения никога не са били по-лоши, отколкото в момента“, заяви Тръмп. \"Студената война отдавна приключи, епохата на остро идеологическо противопоставяне между двете държави остана в миналото, обстановката в света кардинално се измени\", каза руският лидер.Според Тръмп и САЩ, и Русия са виновни за влошаването на двустранните отношения. „Мисля, че САЩ се държаха глупаво. Мисля, че всички се държаха глупаво. Трябваше отдавна да започнем този диалог. В действителност това влошаване се случи много преди аз да стана президент. Мисля, че за това можем да обвиняваме всички нас“, каза Тръмп.Американският президент обяви, че смята руския лидер за свой съперник, но в добрия смисъл на тази дума. „Смятам, че думата съперник в този случай е комплимент“, уточни Тръмп.Руският президент пък обяви, че страната му не се е намесвала в американския изборен процес и е готова да работи в рамките на съвместна група за кибербезопасност. Тръмп подчерта, че не е имал никакви споразумения с Русия. Причината за неговата победа на президентските избори през 2016 г. е „блестящата избирателна кампания“.Руският президент призна, че позициите на Москва и Вашингтон за Крим се разминават, но за Русия \"този въпрос е закрит\".Двамата президенти са се договорили за създаването на работна група с участието на водещи бизнесмени за развитие на икономическото сътрудничество. Според Путин Русия и САЩ могат да работят конструктивно за урегулирането на световните енергийни пазари. Той каза още, че Русия е готова да запази транзита на природен газ през Украйна, ако бъдат решение съществуващите проблеми.", "date": "2018.07.16", "title": "Тръмп: Всички сме виновни за лошите отношения с Русия"}
{"url": "https://offnews.bg/sviat/igra-za-nadmoshtie-v-helzinki-putin-zabavi-s-chas-pristiganeto-si-tr-684478.html", "text": "Един час. Толкова трябваше да чака американския президент Доналд Тръмп пристигането на руския му колега Владимир Путин във финландската столица Хелзинки за първата им самостоятелна среща. Самолетът на руския държавен глава кацна със закъснение минути след 13 ч. българско време, а това бе изтълкувано от някои като тактически ход с цел печелене на психологическо предимство. 26 минути по-рано кортежът на американския президент и съпругата му Мелания вече беше тръгнал за президентския дворец - мястото на срещата, пише \"Гардиън\".\"Очевидно закъснението е нещо, което той е можел да избегне, така че в него има някакво намерение\", коментира бившият посланик на САЩ в ООН Томас Пикеринг.Вероятно за да \"отвърне на удара\", Тръмп е накарал кортежа да се забави и е пристигнал със закъснение в двореца, пише още британският вестник.40-ина минути след 13 ч. българско време най-после кортежът на руския президент дойде, а снимка публикува кореспондентът на Voice of America (VOA).Снимка: William Gallo/TwitterВ крайна сметка Тръмп пристигна след него, а кортежът му включваше толкова много автомобили, че репортерите не успяха и отдалеч да ги поберат в един кадър.Снимка: Andrew Roth, кореспондент на в. \"Гардиън\" в Москва.‏Предвидено е първоначално двамата президенти да разговарят очи в очи, в присъствието само на преводачите си. След това ще се състоят руско-американски преговори във формат работен обяд, с участието на някои членове на делегациите, съобщи по-рано външнополитическият съветник на Путин Юрий Ушаков. След това лидерите ще проведат съвместна пресконференция. Предвидено е изказване на президентите, след което те ще отговорят на четири въпроса: по два от всяка страна.Тръмп и Путин разговаряха за пръв път на 7 юли 2017 г. в кулоарите на Г-20 в Хамбург. През ноември същата година Путин и Тръмп се срещнаха по време на форума на АТИС във Виетнам и одобриха съвместно изявление във връзка със Сирия. Откакто американският лидер встъпи в длъжност преди година и половина, двамата с руския държавен глава са провели и няколко разговора по телефона, припомня ТАСС.Преди срещата Тръмп направи някои необичайни коментари за руския си колега. В отговор на журналистически въпрос в тв интервю той се съгласи, че \"вероятно\" Путин е безскрупулен човек. Той даде да се разбере още, че вярва, че двамата ще се разберат. В Туитър пък написа, че отношенията между САЩ и Русия никога не са били по-лоши от сега благодарение на години безразсъдство от страна на САЩ и сегашния \"манипулативен лов на вещици\". Путин не е коментирал срещата и отношенията със САЩ, но говорителят му Дмитрий Песков коментира, че президентът се надява срещата да е \"бебешка стъпка\" към възстановяване на изключително лошите отношения между двете страни.", "date": "2018.07.16", "title": "Игра за надмощие в Хелзинки: Путин забави с час пристигането си, Тръмп закъсня в двореца"}
{"url": "https://offnews.bg/futbol/zagreb-ne-spa-sled-finala-na-mondial-2018-fenovete-posreshtat-geroite-684473.html", "text": "Въпреки загубата от Франция с 2:4, привържениците на Хърватия са щастливи от достойното представяне на \"шахматистите\" на световното първенство в Русия.Феновете празнуваха цяла нощ по улиците на Загреб. Въпреки емоциите след мача, за разлика от инцидентите във Франция, до сблъсъци не се стигна, хвалят се от полицията в града.Запалянковците пък планират да посрещнат играчите на световния вицешампион като герои. И без титла хърватите показаха уважение към подвига - подобряване на най-доброто представяне на \"ватрените\" на световни първенства.Премиерът на Хърватия страната Андрей Пленкович призова работодателите да дадат почивен ден на служителите си в първия ден от новата седмица.Очаква се в 14:30 ч. българско време вицешампионите да пристигнат в родината си и да бъдат приветствани като първенци.", "date": "2018.07.16", "title": "Загреб не спа след финала на Мондиал 2018, феновете посрещат героите си като победители (видео)"}
{"url": "https://offnews.bg/temida/dozhivoten-zatvor-bez-pravo-na-zamiana-iska-prokuraturata-da-ubijstvot-684479.html", "text": "Прокуратурата поиска доживотен затвор без право на замяна за руснака Герман Костин. Той е обвинен в убийството на .Тялото на детето  в района на село Пасарел, затворено в куфар, като първоначалният оглед показа, че има следи от насилие.Според обвинението Костин е удушил детето, притискайки с едната си ръка шията му, а с другата - ноздрите. Съблякъл дрехите му и увил трупа в синя хавлиена кърпа. Поставил мъртвия Никита в зелен куфар на майка му Ана Леонтиева и го изхвърлил във водите на язовир Искър на 9-ти февруари 2015-та година.Прокурорката посочи, че мотивът за убийството са сложни финансови взаимоотношения между родителите на Никита и Костин и жена му, съобщава \"24 часа\".Няколко седмици след като беше открито тялото на детето криминалисти откриха и трупа на майка му Ана. Според прокуратурата той стои и зад убийството на майката, но за него руснакът засега не е обвинен. Едно от доказателствата, които уличават подсъдимия според прокуратурата, е, че колата му е била заснета от пътни камери в района на село Кокаляне на 8-ми и 9-ти февруари. Освен това в куфара и кърпата, с която е бил увит Никита, са намерени косми на Костин.Подсъдимият твърди, че е невинен и предстои заедно с адвокатката му Капка Гергинова да изложат своята версия за случилото се.Делото на първа инстанция минава изключително напрегнато, тъй като на всяко съдебно заседание Костин твърди, че съдът нарушава човешките му права и че не му позволява да се лекува в килията. Костин се появи в съдебната зала на носилка. Той твърди, че страда от много заболявания.", "date": "2018.07.16", "title": "Доживотен затвор без право на замяна иска прокуратурата да убийството на 5-годишно русначе"}
{"url": "https://offnews.bg/obshtestvo/karaiancheva-pokani-bosia-na-razgovor-v-parlamenta-na-34-tia-den-ot-gl-684482.html", "text": "Председателят на Народното събрание Цвета Караянчева покани Николай Колев - Босия на разговор в парламента.Това обяви той по време на пресконференция днес - на 34-тия ден от гладната си стачка.След това той напусна пресконференцията в инвалидна количка и се отправи към сградата на парламента.По време на пресконференцията Босия заяви, че само с изпълнението на условията му - оставката на министъра на транспорта, информационните технологии и съобщенията Ивайло Московски и разпускането на Народното събрание, той ще прекрати гладната стачка.Николай Колев - Босия и подкрепящите го настояват президентът да свика общонационална кръгла маса от неправителствени, териториални и други движения, които да поставят ясно и точно проблемите на България. На тази основа да се създаде програмен парламент и програмно правителство, което да изпълни решенията на кръглата маса.\"В противен случай ще се влачим като пребити кучета\", коментира той. \"Оставихме ги (политиците) 28 години и те не решиха нито един проблем, а само създадоха още повече\", каза Босия, цитиран от БТА.Николай Колев обяви началото на гладната си стачка на 12 юни т.г. с декларация, с която поиска оставката на министъра на транспорта Ивайло Московски и разпускане на Народното събрание. Мотивите му бяха - корупцията в Агенция \"Автомобилна администрация\" при издаването на шофьорски книжки и стимулиращото корупция законодателстване на депутатите.", "date": "2018.07.16", "title": "Караянчева покани Босия на разговор в парламента на 34-тия ден от гладната стачка"}
{"url": "https://offnews.bg/futbol/intcidenti-vav-frantcia-sled-pobedata-na-svetovnoto-video-684448.html", "text": "Цяла нощ продължиха празненствата във Франция след победата на световното първенство по футбол. Отборът на страната спечели финала в Москва с 4:2 срещу тима на Хърватия, съобщава БНР.Айфеловата кула беше осветена в цветовете на френския национален флаг, по решение на кмета на Париж Ан Идалго. С цветовете на трикольора заблестяха също Триумфалната арка и дворецът на Бурбоните, където заседават депутатите от Националното събрание. Историческата втора титла беше отбелязана с празнични салюти и нестихващ възторг на французите, изпълнили улиците на градовете.Не липсваха обаче и инциденти, които помрачиха радостта. Трийсетина младежи потрошиха витрините и разграбиха търговския комплекс \"Драгстор Пюблисис\" на булевард \"Шанз-Елизе\". Вандалите, някои от които с качулки, нахлули в супермаркета и задигали от там бутилки с вино или шампанско, наложи се полицията да ги разпръсква със сълзотворен газ.До 4.00 днес беше забранено движението на автомобили в западната и централната част на френската столица. Близо 4000 полицаи и жандармеристи бяха мобилизирани в Париж във връзка с финала на световния шампионат.Междувременно руският президент Владимир Путин изтъкна, че страната му е успяла да организира световното първенство по футбол във всичките му аспекти и руснаците могат да се гордеят с този турнир. Заместник-външният министър Александър Глушко пък коментира, че политиците, които са се опитали да използват турнира за свои цели и са го бойкотирали, са се поставили „в глупаво положение“. По думите на Глушко такива политици са влезли в дискусия със собственото си общество и са се лишили от щастието да бъдат заедно със своя народ.", "date": "2018.07.16", "title": "Инциденти във Франция след победата на Световното (видео)"}
{"url": "https://offnews.bg/obshtestvo/slavi-sistemata-ni-ubiva-da-ia-evtanazirame-i-izgradim-nanovo-684447.html", "text": "Шоуменът и новозаявен политик Слави Трифонов се включи в лавината от критики срещу действията на БАБХ при евтаназирането на добитъка в Странджа, заради случаи на чума.Той публикува изключително гневен пост във фейсбук профила си, в който сравни практиките на ветеринарите с безчовечност, уродливост и убийства на психопати.Според Трифонов, случващото се в Ямболско за пореден път показвало, че голяма част от българските институции трябва да бъдат евтанизирани.Ето и цялата му позиция:", "date": "2018.07.16", "title": "Слави: Системата ни убива, да я евтаназираме и изградим наново"}
{"url": "https://offnews.bg/ikonomika/horata-s-izbiti-zhivotni-shte-poluchat-palnata-si-subsidia-684449.html", "text": "Фермерите, чийто животни са избити заради чума, ще получат субсидиите си за тази година в пълен размер. Това заяви зам.-министърът на земеделието Цветан Димитров по БНТ. Каквито и финансови стимули да дадем, надали ще можем да обезщетим тези хора заради стреса, който преживяха, допълни той.Заместник-министърът обясни, че долните граници на обезщетенията за стокова овца започва от 190 лв, за агне 140 лв, за шиле 160 лв. За животни под селекционен контрол достига до 300 лв. Помощта de minimis ще бъде увеличена до 42 лв. Има извънредни обстоятелства, за които фермерите не носят вина, така че за 2018 г. те ще получат субсидиите си в пълен размер, допълни Димитров.Министърът разпореди всеки разход, всяка стотинка, похарчена от фермера, да се осчетоводи. Така че, очаквам до края на деня да започнат плащанията. Една от животновъдните организации започна и кампания за даряване на животни. Агенцията по безопасност на храните е спазила правилата за контрол и ако има грешка, тя е била чисто комуникативна с хората, каза още Димитров. За хората болестта не е опасна, но икономическите щети могат да бъдат огромни, допълни още зам.-министърът.", "date": "2018.07.16", "title": "Хората с избити животни ще получат пълната си субсидия"}
{"url": "https://offnews.bg/ikonomika/statistikata-otchete-rekordno-niska-bezrabotitca-naj-mnogo-se-tarsiat-684481.html", "text": "Безработицата през месец юни се е свила до рекордно ниски нива, отчита Агенцията по заетостта. За изминалия месец тя е 5,7% в сравнение с 6,1% през месец май. На годишна база понижението е с 1,1 процента.Регистрираните безработни в края на юни са 188 576, като числеността им се свива с 5,9% спрямо предходния месец и с 15,9% спрямо година по-рано. Новорегистрираните са 21 898, като от тях 1704 са били неактивни, т.е. не са били нито заети, нито учащи, и не са търсили работа.От началото на годината служителите от бюрата по труда са активирали 31 903 лица, като е приложен целият инструментариум за активиране на Агенцията по заетостта: трудови борси, срещи и презентации със завършващите образование, организирани от кариерните центрове, дейности на младежки, ромски, трудови медиатори и др., допълват от Агенцията по заетостта. Освен към безработните, дейността на бюрата по труда е насочена също към заети, учащи и пенсионери, като през юни 818 души от тези групи са били регистрирани като търсещи работа.Общо 23 769 души са започнали работа през юни.Към момента бюрата по труда предлагат общо 17 339 работни места, от които 83% са в частния сектор. Най-голям дял свободни работни места са заявени в преработващата промишленост (30,3%), търговията (14,7%), хотелиерството и ресторантьорството (11,9%), административните и спомагателните дейности (8,3%), операциите с недвижими имоти (6,5%), строителството (5,6%) и др. Най-търсените групи професии през месеца са били: персонал, зает в сферата на персоналните услуги (бармани, сервитьори, готвачи, камериери и др.); работници в добивната и преработващата промишленост, строителството и транспорта; оператори на стационарни машини и съоръжения; продавачи; работници по събиране на отпадъци и сродни на тях; квалифицирани работници по производството на храни, облекло, дървени изделия и сродни на тях; металурзи, машиностроители и сродни на тях и занаятчии; монтажници; помощници при приготвяне на храни; преподаватели; водачи на МПС и подвижни съоръжения и др.", "date": "2018.07.16", "title": "Статистиката отчете рекордно ниска безработица, най-много се търсят бармани, сервитьори и готвачи"}
{"url": "https://offnews.bg/futbol/pele-kam-mbape-dobre-doshal-v-kluba-684454.html", "text": "Бразилската футболна легенда Пеле поздрави френския нападател Килиан Мбапе, след като играчът на Пари Сен Жермен се разписа във финала на световното първенство по футбол срещу Хърватия.19-годишният Мбапе реализира за 4:1 в средата на втората част, с което стана едва вторият тийнейджър, който вкарва гол в най-важния мач в световния футбол. Преди него единствено Пеле бе правил това във финала на световното първенство през 1958 година, когато е едва на 17 години.\"Едва вторият тийнейджър, който вкарва гол на финала на световното! Добре дошъл в клуба, Килиан Мбапе. Чудесно е, че имам компания!\", написа Пеле в официалния си профил в социалната мрежа Туитър.Франция спечели световната титла с успех с 4:2 над Хърватия, а Мбапе бе избран за \"Най-добър млад играч\" на Мондиала в Русия.", "date": "2018.07.16", "title": "Пеле към Мбапе: Добре дошъл в клуба!"}
{"url": "https://offnews.bg/sviat/tramp-predi-sreshtata-s-putin-otnosheniata-s-rusia-nikoga-ne-sa-bili-684455.html", "text": "Президентът на САЩ Доналд Тръмп обяви в поредица постове в Туитър, че лошите отношения между Вашингтон и Москва, се дължат на \"лова на вещици\", извършван, според него от ФБР, разследващо руската намеса в президентските избори през 2016 г., предаде БТА.\"Нашите отношения с Русия НИКОГА не са били толкова лоши заради години на безразсъдство и глупост от страна на САЩ и сега - заради лова на вещици\", написа Тръмп преди днешната си среща с Владимир Путин във Финландия.Този туит беше споделен в официалния профил на Министерството на външните работи на Русия с коментара \"Съгласни сме\".В друг туит американският президент разкритикува предшественика си Барак Обама, че е бил информиран от американските специални служби за възможността за руска намеса в изборите, но не е предприел никакви ответни мерки, защото бил уверен в победата на кандидатката на Демократическата партия Хилари Клинтън.Тръмп коментира и срещата на върха на НАТО в Брюксел, като я определи като \"наистина страхотна\", предаде Асошиейтед прес. Той каза, че много медии неточно са я отразили.Президентът написа в Туитър, че много лидери от страни от НАТО са му се обадили да му благодарят за това, че той им помага да останат фокусирани върху финансовите задължения, настоящи и бъдещи. Тръмп коментира, че сега алиансът е станал силен и богат.Същевременно в интервю, излъчено тази сутрин в телевизионното шоу \"Добро утро Великобритания\" по телевизия Ай Ти Ви и дадено от Тръмп в президентския му самолет в петък вечерта, той казва, че британската кралица Елизабет Втора му е казала, че Брекзит е \"комплексен\" въпрос, предаде АП.Този коментар е необичаен, защото повечето лидери не обсъждат техните частни разговори с кралицата. Тръмп и съпругата му се срещнаха с нея в петък в Уиндзорския замък.Елизабет Втора не коментира политически въпроси и никога не е казвала дали подкрепя излизането от ЕС, припомня АП.В телевизионното интервю Тръмп отказва да отговори на въпрос какво според него смята кралицата за Брекзит. Той казва, че ѝ се възхищава и че я намира за невероятна. Тръмп допълва, че не знае дали тя го е харесала, но той я е харесал.", "date": "2018.07.16", "title": "Тръмп преди срещата с Путин: Отношенията с Русия никога не са били толкова лоши заради Обама и ФБР"}
{"url": "https://offnews.bg/sviat/tusk-obvini-tramp-v-razprostraniavane-na-falshivi-novini-684474.html", "text": "\"Америка и ЕС са най-добри приятели. Който казва, че ние сме врагове, разпространява фалшиви новини.\"С този туит председателят на Европейския съвет Доналд Туск на практика обвини американския президент Доналд Тръмп в разпространяване на фалшиви новини - обвинение, което всъщност самият Тръмп много обича да отправя, особено към медии.Попитан по-рано \"кой е най-големият конкурент, най-големият враг\" на САЩ в интервю за CBS Тръмп отговаря: \"Мисля, че имаме много врагове. Мисля, че Европейският съюз е враг... Не бихте си помислили, че ЕС е враг, но е. Русия враг, Китай е икономически враг...\".", "date": "2018.07.16", "title": "Туск обвини Тръмп в разпространяване на фалшиви новини"}
{"url": "https://offnews.bg/obshtestvo/mladezh-v-kolichka-izkachi-stapalata-na-shipka-na-ratce-video-684458.html", "text": "24-годишният Пламен Любенов от Варна, който спечели \"България търси талант\" преди две години, успя да изкачи стъпалата на връх Шипка на ръце.Въпреки че е в инвалидна количка, младежът танцува прекрасно, играе баскетбол и всеки ден се стреми да доказва, че за силата на човешкия дух и воля няма невъзможни неща.\"Винаги съм искал да изкача тези стъпала на ръце - невероятна емоция\", написа Пламен на фейсбук профила си и сподели видео от постижението си.Младежът, който е израснал в социални институции, тъй като е бил изоставен от родителите си, обяснява, че да изкачи Шипка му е била мечта.\"Вижте за каква красота говорим\", казва Пламен в края на видеото.", "date": "2018.07.16", "title": "Младеж в количка изкачи стъпалата на Шипка на ръце (видео)"}
{"url": "https://offnews.bg/futbol/delio-rosi-napuska-levski-pri-proval-sreshtu-vadutc-684460.html", "text": "Собственикът на Левски Спас Русев е взел решение, че ако \"сините\" не елиминират Вадуц в утрешния реванш от първия квалификационен кръг на Лига Европа, треньорът Делио Роси ще бъде сменен, пише \"Меридиан мач\".Независимо дали ще си подаде оставката или ще се наложи да му се плаща компенсация за предсрочното прекратяване на контракта, италианецът няма да е треньор, ако довърши започнатия преди седмица в Лихтенщайн резил.Русев изгледа на живо първия двубой и е останал доста разочарован. Той се прибра заедно с отбора в България, а Делио Роси призна, че двамата не са разговаряли лично от доста време и се чували само по телефона.Собственикът проведе разговор с играчите и на този етап е уверен, че Вадуц ще бъде елиминиран, но ако това не се случи, със сигурност ще има треньорска рокада.В същото време „Меридиан мач\" разкрива, че ръководството на Левски е било сащисано не само от поисканите от Антонио Вутов гаранции за титулярно място в новия договор, но и от финансовите му условия.Талантливият халф е настоявал за заплата от порядъка на 14 000 евро, което е стреснало изпълнителният директор Красимир Иванов.", "date": "2018.07.16", "title": "Делио Роси напуска Левски при провал срещу Вадуц"}
{"url": "https://offnews.bg/futbol/prekrastiha-shanz-elize-na-deshanz-elize-v-chest-na-svetovnata-titl-684476.html", "text": "Парижкото метро отбеляза по оригинален начин спечелването на световната титла по футбол от селекцията на Дидие Дешан в Русия.\"Петлите\" победиха с 4:2 Хърватия във финала пред 80 000 зрители на стадион \"Лужники\" и триумфираха за втори път в историята си с ценния трофей след 1998 година.В чест на триумфа бяха прекръстени няколко от знаковите спирки на подземната железница. \"Шанз-Елизе-Клеменсо\" стана \"Дешанз-Елизе-Клеменсо\", а \"Нотр Дам\" - \"Нотр Дидие Дешан\" в игра на думи с името на националния селекционер. Спирка \"Виктор Юго\" пък бе прекръстена на \"Виктор Юго Лорис\".Общо шест са преименуваните станции, а парижани приеха с усмивка идеята на управата на метрополитена.Местната преса също отбелязва големи заглавия триумфа в Русия.\"Вечно щастие\", написа спортният \"Екип\". \"Мерси!\" е заглавието на \"Ла воа ду Норд\".В Италия пък успяват да се пришият към успеха на \"петлите\", като \"Гадзета дело Спорт\" изтъква, че победата на Мондиал 2018 е дошла \"По-италиански\" т.е. с пестелива и умна игра.Испанските медии прокарват и малко критична линия по отношение на съдийството, като \"Ас\" отбелязва на първа страница, че \"Франция е спечелила световното на видеоповторенията\". Системата ВАР дебютира на Мондиал 2018, а оценките са нееднозначни. Дори самият финал беше помрачен от употребата й в полза на победителите. В 24-ата минута тя не беше използвана при нарушение на Пол Погба срещу Марио Манджукич, докато в 35-ата с нейна помощ беше отсъдена дискусионна дузпа за игра с ръка на Иван Перишич.Английските медии залагат също на играта на думи. \"Дежа блю\", написа \"Мирър\", а Дейли Стар\" пише \"Френска целувка\", публикувайки снимка на Килиан Мбапе със световната купа.Аржентинският \"Оле\" пък се присмива на ситуцията при награжаването, когато на подиума се намери чадър само за руския президент Владимир Путин.", "date": "2018.07.16", "title": "Прекръстиха Шанз-Елизе на ...Дешанз-Елизе в чест на световната титла по футбол"}
{"url": "https://offnews.bg/obshtestvo/krizata-za-kadri-v-mvr-zasegna-i-rakovodstvoto-684452.html", "text": "Кризата за кадри в Министерството на вътрешните работи (МВР) е засегнало сериозно и най-високите структурни нива на ведомството. Там недостигът, който в средите на МВР и военното министерство е популярен като \"некомплект\" или \"недокомплект\", е близо 31 %. Това става ясно от справката за щатната численост и незаетите бройки в структурите на МВР към 31 май 2018 г. Най-осезаема и кризата при главния секретар на МВР, където общата разкрита щатна бройка за служители е 11 души. Незаетите места са 6, което прави 54.5 % недостиг. На практика най-много празни постове при главния секретар на МВР са за държавни служители с висше образование - пет (общо недостиг от 71.4 %), като само едно е вакантното място за лица, работещи по трудово правоотношение.  Кризата е засегнала и политическия кабинет. Там има предвидени 14 щата за персонал, от които два остават свободни.Общият недостиг на кадри в основните структури на МВР е 9.4 процента. От предвидените 49 588 щатни бройки, вакантните места са 4 637.Разбира се, най-голямата криза за кадри остава в областните дирекции на МВР. От публикуваните данни става ясно, че поредно начинание на МВР да \"закърпи\" положението не работи. Става въпрос за прокараните промени за назначаване на , които да се включат в дейности като охрана по границата например. От одобрения щат за 770 души остават незаети места за 301 души. Или близо 40% \"некомплект\".От данните става ясно също, че сериозна липса на кадри има за дейности като охрана по сключени с МВР договори и за договори с общините за \"Общинска полиция\". При последните незаетите бройки са 65 от общо 377 разкрити щатове. Вероятно тази криза е повод да бъдат прокарани промени в , с което общините искат да им бъде предоставена свободата да си създават собствени звена за сигурност с правомощията да санкционират включително и по реда на Закона за движение по пътищата. В подобен дух са и промените в Закона частната охранителна дейност, които бяха  заради възможността дейности на МВР да бъдат предадени в частни ръце.Най-голям глад за униформени има в Гранична полиция. От разкритите 7466 щатове незаети остават 759. От тях най-сериозен е недостигът на кадри със средно образование и работещи на трудови правоотношения.Кризата е сериозна и в столичната полиция, където не достигат 646 души. Там се търсят 223 висшисти, 362 със средно образование и 61 души на трудови правоотношения.На трето място в класацията е пожарната, където се търсят 401 души. Заетите най-много през летните сезони ОДМВР Варна и Бургас също изпитват сериозна нужда от униформени - съответно 226 и 240. В Пловдив пък се търсят 136 души. На този фон МВР продължава да крие какво показват анализите за структурна реформа във ведомството. Въпреки че вътрешният министър Валентин Радев заяви намерението си да направи въпросните доклади публични, от администрацията му за пореден път отказаха достъп до документите. В писмо до OFFNews от МВР отговарят, че в тях се съдържат препоръки за \"за усъвършенстване на механизмите на програмно бюджетно управление на министерството\", както и препоръки за решаването на \"проблеми на планирането и структурата на бюджета на МВР, за извършване на вътрешно преструктуриране в МВР, както и за въвеждане на управленски информационни системи за подобряване на координацията и контрола на управлението\". За МВР тази информация не е със статута на надделяващ обществен интерес, въпреки че процедурите, които следва да бъдат изпълнени по тези препоръки ще бъдат подложени на обществено обсъждане. Според МВР това е и \"нормалният, публично достъпен начин за запознаване със съдържанието на подготвяни промени на съответната нормативна база\". ", "date": "2018.07.16", "title": "Кризата за кадри в МВР засегна и ръководството"}
{"url": "https://offnews.bg/futbol/prezidentat-na-harvatia-dari-putin-s-ekip-na-natcionalnia-otbor-684466.html", "text": "Президентът на Хърватия Колинда Грабар-Китарович дари руския си колега Владимир Путин с екип на националния отбор с неговото име и номер 9 преди финала на Мондиал 2018.На стадион \"Лужники\" в Москва \"ватрените\" отстъпиха с 2:4 пред Франция и не успяха да се качат на световния трон, но въпреки това записаха най-доброто си класиране на световни първенства.Грабар-Китарович пристигна в Москва от срещата на върха в НАТО в Брюксел, където дари с подобни екипи и президентът на САЩ Доналд Тръмп, както и министър-председателят на Великобритания Тереза Мей.Грабар-Китарович изгледа финала в компанията на президента на Франция Еманюел Макрон, а двамата участваха и в церемонията по награждаването, която се превърна в най-мократа в историята, след като порой удави Москва.Това не помрачи настроението на \"петлите\", които отпразнуваха подобаващо втората в историята си световна титла.", "date": "2018.07.16", "title": "Президентът на Хърватия дари Путин с екип на националния отбор"}
{"url": "https://offnews.bg/ikonomika/izliaha-parvia-beton-v-osnovnite-na-vtori-energoblok-na-aetc-rupur-v-b-684462.html", "text": "Премиерът на Бангладеш Шейх Хасина, вицепремиерът на Русия по въпросите на отбранително-промишления комплекс Юрий Борисов и първият заместник генерален директор по оперативното управление на руската корпорация „Росатом“ Александър Локшин дадоха старт на изливането на „първия бетон“ в основните на Втори енергоблок на АЕЦ „Рупур“ в Бангладеш. Това стана на тържествената церемония, състояла се в област Пабна.Той добави, че в момента в Южна Азия на различни етапи от строителството си се намират осем енергоблока по руски дизайн. Проектните и строителните дейности на площадката се осъществяват от инженерното подразделение на „Росатом“ – „Атомстройекспорт“. Комплексен доставчик на оборудването за реакторния остров, както и на спомагателното оборудване за машинната зала на АЕЦ „Рупур“ е „Атоменергомаш“. Предприятия на „Росатом“ ще изработят корпусите на реакторите, вътрекорпусните устройства, парогенераторите, помпеното, топлообменното и другото оборудване.В Индия, която граничи с Бангладеш, по руски проект са въведени в експлоатация Първи и Втори енергоблок на АЕЦ „Куданкулам“, строят се Трети и Четвърти енергоблок, провеждат се подготвителните дейности за изграждане на Пети и Шести енергоблок и се планира строителството на друга АЕЦ на нова площадка.Руската страна има уникален многогодишен опит при изграждане на АЕЦ, които са сложни високотехнологични инженерни обекти, в това число и в южните ширини с горещ и влажен климат. Площадката на АЕЦ „Рупур“ се намира в район със сложни климатични условия, където от май до октомври е мусонен период.АЕЦ „Рупур“ е с два реактора ВВЕР-1200 с обща мощност 2400 мегавата и се изгражда по руски проект на 160 км от столицата на Бангладеш – Дака, в съответствие с общия договор от 25 декември 2015 г. Основен изпълнител на строителството на АЕЦ „Рупур“ е „Атомстройекспорт“.За АЕЦ „Рупур“ е избран руският проект, който има прототип в лицето на Нововоронежката АЕЦ 2. Той е от поколение „3 плюс“ и напълно отговаря на международните изисквания за безопасност.Началото на промишлената експлоатация на Първи енергоблок на АЕЦ „Рупур“ е предвидено за 2023 г., а на Втори – за 2024 г. Всеки етап от изграждането на АЕЦ „Рупур“ ще бъде под строгия контрол на Международната агенция по атомна енергия (МААЕ) и националния регулаторен орган.", "date": "2018.07.16", "title": "Изляха първия бетон в основните на Втори енергоблок на АЕЦ Рупур в Бангладеш"}
{"url": "https://offnews.bg/zvezdi/vizhte-semejnata-fotosesia-ot-krashteneto-na-printc-lui-684465.html", "text": "Британското кралско семейство публикува четири семейни портрети снимки от кръщенето на новородения принц Луи в своя профил в Инстаграм.Фотосите са заснети от популярния лайфстайл фотограф Мат Холиоук след самата церемония.\"Всички бяха много спокойни и в много добро настроение, беше абсолютно удоволствие\", споделя фотографът за работата си с кралската фамилия.Самият принц Луи, който е на два месеца, спи по време на на кръщенето и на снимките. По думите на неговата майка, той е много тихо и спокойно бебе.\"Надявам се да си остане такъв\", пошегувала се Кейт Мидълтън пред архиепископа на Кентърбъри, който води церемонията.На фотосесията са Кейт и Уилям с трите им деца - принц Джордж, принцеса Шарлот и принц Луи, принц Хари и съпругата му Меган Маркъл  и принц Чарлз и съпругата му Камила.", "date": "2018.07.16", "title": "Вижте семейната фотосесия от кръщенето на принц Луи"}
{"url": "https://offnews.bg/kultura/preporachvame-vi-na-teatar-s-priatno-mi-e-iva-684459.html", "text": "Тази вечер от 20.00 часа може да гледате представлението на театър \"199\" -  \"Приятно ми е Ива\" от актрисата Ива Тодорова.В него ще видите няколко доста забавни оправдания за пред шефа, ако не ви се ходи на работа като например: \"прокапа ми парното и покривът също, плувам\", \"сестра ми роди четиризнаци, зет ми припадна\", \"от затвора се обаждам\", \"имам въшки\", както и още куп креативни примери, които маже да \"пробвате\" до края на седмицата.", "date": "2018.07.16", "title": "Препоръчваме ви: На театър с 'Приятно ми е, Ива!'"}
{"url": "https://offnews.bg/112/rusnak-zapali-hotel-v-chernomoretc-684450.html", "text": "Пожар гора в хотел в Черноморец в събота. Инцидентът станал след \"боравене с открит огън\" в една от стаите на хотела, съобщават от полицията в Бургас.Сигналът за инцидента е постъпил в Районното управление - Созопол на 14 юли малко след 22.00 часа. Съобщено е за пожар в хотел \"Понтика\", разположен на ул. \"Акра\" в Черноморец. Туристите в хотела и персоналът са евакуирани, без да има пострадали.Констатирано е, че пожарът възникнал при боравене с открит огън в една от стаите, вследствие на което пламъците обхванали пердето и се разпрострели в цялата стая. В резултат от огъня хотелската стая е изгоряла напълно, а огънят се прехвърлил по фасадата на хотела, чиито стаи и коридори са опушени.Предстои извършването на оглед, за да бъде установена точната стойност на нанесените щети.В резултат на бързите полицейски действия е констатирано, че отговорен за палежа е 24-годишен руски гражданин от Санкт Петербург. Той е помощник и ръководител на група руски младежи. Той е задържан за срок до 24 часа. Работата по случая продължава от служители на Районно управление – Созопол.", "date": "2018.07.16", "title": "Руснак запали хотел в Черноморец"}
{"url": "https://offnews.bg/obshtestvo/spetcchasti-treniraha-po-vreme-na-uchenieto-briz-2018-684484.html", "text": "Съвместна подготовка между български и чуждестранни военнослужещи за действия при операции за проверка на кораби-нарушители и при терористични действия на море се провежда в рамките на националното военноморско учение с международно участие „Бриз 2018”, съобщиха от Министерството на отбраната.Под методическото ръководство на мобилен тренировъчен екип от Центъра на НАТО за морски възпиращи операции (NMIOTC) в Крит (Гърция), бординг групите на българските фрегати „Дръзки” и „Верни”, на румънската фрегата „Реджеле Фердинанд” и на френския спомагателен кораб „Марне” усъвършенстваха уменията си за планиране и провеждане на бординг операции. Паралелно с тяхната подготовка, специалисти от Центъра за подготовка на специалисти по морска сигурност (MARSEC COE) в Истанбул (Турция) обмениха опит със Специалните сили на Военноморските сили на България за действия по защита на обекти от критичната инфраструктура. В същото време за първи път военнослужещи от Република Македония участваха в съвместната българо-американска подготовка „Тракийско лято – 2018“. Военнослужещите от Силите за Специални операции на Република Македония преминаха подготвителен курс по парашутна подготовка в учебния център на 68-ма бригада „Специални сили“. Те изпълниха и учебно-тренировъчни дневни парашутни скокове от военнотранспортен самолет С-130 „Херкулес” на Военновъздушните сили на САЩ. Командирът на 68-ма бригада „Специални сили“ бригаден генерал Явор Матеев връчи на военнослужещите от Република Македония сертификат за изпълнение на парашутен скок.Международната съвместна българо-американска подготовка „Тракийско лято – 2018” се провежда в района на летище Крумово от 10 юли.", "date": "2018.07.16", "title": "Спецчасти тренираха по време на учението Бриз 2018"}
{"url": "https://offnews.bg/obshtestvo/znaete-li-koi-sa-nevidimite-gradove-na-italia-684322.html", "text": "Историкът д-р Майкъл Скот предприема ново приключение. Той се впуска в изследване на скритите съкровища на още три удивителни града - Неапол, Венеция и Флоренция - и дава модерен поглед към 2000-годишната им история. За тях разказва поредицата \"Невидимите градове на Италия\" по .Използвайки най-съвременните технологии, сред които супер прецизни 3D скенери, компютърна анимация и камери в дронове, поредицата показва необикновените градове в ярки детайли. Иновативно подводно сканиране на Неаполитанския залив разкрива потъналия свят на римски ваканционен курорт, потопен след древни земетресения. Пътешествие до Венеция след това показва какво се крие под великолепните ѝ палати.Във Флоренция нови триизмерни снимки от грандиозната катедрала \"Дуомо\" показват красотата и сложността на новаторската за времето си инженерна работа по изграждането на най-големия тухлен купол в света - постижение на дръзката изобретателност, която характеризира Ренесанса.\"Невидимите градове на Италия\" започва в понеделник, 16 юли, в 22:00 ч.", "date": "2018.07.16", "title": "Знаете ли кои са невидимите градове на Италия?"}
{"url": "https://offnews.bg/obshtestvo/na-4-mesta-v-stolitcata-shte-spre-vodata-dnes-684428.html", "text": "„Софийска вода” временно ще прекъсне водоснабдяването в части на столицата днес, съобщиха от дружеството. Подмяна на уличен водопровод на ул. „Съединение“ в с. Лозен налага спиране на водоподаването от 9:00 до 21:00 ч. в района на с. Долни Лозен.Изграждане на сградно водопроводно отклонение на ул. „Народен певец“ в жк „Бъкстон“ налага спиране на водоподаването от 10:00 до 18:00 ч. на ул. „Народен певец“ и по ул. „Кота 1050“ от ул. „Преки път“ до ул. „Иван Сусанин“.Във връзка с изграждане на сградно водопроводно отклонение на ул. „Бадемова гора“ в жк „Стрелбище“ се налага спиране на водоподаването от 10:00 до 17:00 ч. на ул. „Бадемова гора“ от бул. „Гоце Делчев“ до ул. „Нишава“.Прекъсване на сградно водопроводно отклонение на ул. 16 в кв. „Враждебна“ налага спиране на водоподаването от 10:00 до 18:30 ч. в района на ул. 16.", "date": "2018.07.16", "title": "На 4 места в столицата ще спре водата днес"}
{"url": "https://offnews.bg/obshtestvo/spasiteli-tarsiat-78-godishen-mazh-izcheznal-kraj-vrah-perelik-684451.html", "text": "Планински спасители издирват 78-годишен мъж от Смолян, който е изчезнал вчера в района на връх Перелик.Това съобщи за Радио „Фокус“ – Смолян дежурният в Планинската спасителна служба към БЧК в Пампорово.Мъжът е тръгнал от дома си в неделя по обяд и близките му са имали връзка с него до 15.30 часа. След 15.45 часа те не могли да осъществят връзка с него.Веднага е сформиран екип от 9 планински спасители, които са издирвали изчезналия възрастен мъж до 21.30 часа снощи. От тази сутрин претърсването на района продължава, като в акцията участват шест спасители.Очаква се в издирването да се включат полици и горски служители, каза още дежурният от ПСС – Пампорово.", "date": "2018.07.16", "title": "Спасители търсят 78-годишен мъж, изчезнал край връх Перелик"}
{"url": "https://offnews.bg/obshtestvo/hvanaha-shofior-da-kara-s-nad-3-promila-alkohol-v-kravta-684468.html", "text": "Хванаха 42-годишен мъж да кара с над 3 промила алкохол в кръвта.Полицията в Благоевград е заловила мъжът с инициали И. П. зад волана със сериозните 3,6 промила.Той е бил спрян за проверка вчера в 21,15 часа по пътя между гр. Сандански и с. Лиляново.Като по чудо мъжът не е предизвикал тежко ПТП, а за да се достигне високото ниво на на промилите алкохол в кръвта мъжът най-вероятно е изпил повече от 400 мл твърд алкохол преди да се качи зад волана.", "date": "2018.07.16", "title": "Хванаха шофьор да кара с над 3 промила алкохол в кръвта"}
{"url": "https://offnews.bg/obshtestvo/majkite-na-detca-s-uvrezhdania-izlizat-na-natcionalen-protest-na-30-iu-684469.html", "text": "Протестът на майките на деца с увреждания се разраства. В недоволството срещу системата се включи и още един град - Пловдив, съобщава Нова тв.Десетки родители се събраха пред сградата на Общината в града в понеделник. Те настояват за достоен живот на децата си.Протестиращите искат държавата да приложи справедлив, диференциран подход към нуждите на самите деца и потребностите на техните семейства.Хората са единодушни, че протестът им е мирен. Майките декларираха, че няма да опъват палатки, но ще има постоянно тяхно присъствие в градинката встрани от кметството.Законопроектът за интеграция на хората с увреждания, който подготвя социалното министерство, предизвика недоволство. Протестиращите майки обявиха, че напускат работната група, защото голяма част от текстовете са преписани от сега действащия закон и на 30 юли ще излязат на ефективен протест, съобщава БНТ.Омбудсманът Мая Манолова заяви, че законопроектът не решава проблемите на хората с увреждания.Притеснителното е, че за хората с увреждания абсолютно нищо няма да се промени.Проектът възпроизвежда на 70% действащия закон, като в голяма част от текстовете ситуацията е влошена вместо да бъде подобрена. Аз като омбудсман не искам да ставам съучастник в тази имитация на реформа и в това заблуждение на хората с увреждания, каза Манолова.", "date": "2018.07.16", "title": "Майките на деца с увреждания излизат на национален протест на 30 юли"}
{"url": "https://offnews.bg/sviat/tramp-i-putin-na-parva-samostoiatelna-sreshta-684443.html", "text": "Президентите на САЩ Доналд Тръмп и на Русия Владимир Путин ще се срещнат днес в президентския дворец във финландската столица Хелзинки, където през 1990 г. разговаряха техните предшественици Джордж Х. У. Буш и Михаил Горбачов, съобщи Асошиейтед прес.Тръмп и Путин са се срещали два пъти досега по време на международни форуми, но това ще е първата им самостоятелна среща. Американският държавен глава посочи, че планира да повдигне въпроси като Сирия, Украйна и разпространението на ядрените оръжия, отбелязва ДПА, цитирана от БТА. Наред с двамата държавни глави в президентския дворец, построен през 19 век, ще имат среща и първите дипломати на Русия и САЩ - Сергей Лавров и Майк Помпейо.Двамата президенти отначало ще разговарят на четири очи, в присъствието на преводачи, след което ще се състоят руско-американски преговори във формат работен обяд, с участието на някои членове на делегациите, съобщи по-рано външнополитическият съветник на Путин Юрий Ушаков. След това лидерите ще проведат съвместна пресконференция. Предвидено е изказване на президентите, след което те ще отговорят на четири въпроса: по два от всяка страна.Тръмп и Путин разговаряха за пръв път на 7 юли 2017 г. в кулоарите на Г-20 в Хамбург. През ноември същата година Путин и Тръмп се срещнаха по време на форума на АТИС във Виетнам и одобриха съвместно изявление във връзка със Сирия. Откакто американският лидер встъпи в длъжност преди година и половина, двамата с руския държавен глава са провели и няколко разговора по телефона, припомня ТАСС.", "date": "2018.07.16", "title": "Тръмп и Путин на първа самостоятелна среща"}
{"url": "https://offnews.bg/obshtestvo/komisia-na-ek-idva-dnes-za-da-proveri-sluchaia-s-chumata-684445.html", "text": "Експертна мисия на Европейската комисия идва днес, за да провери дали Българската агенция за безопасност на храните се справя достатъчно добре с мерките около заразата от чума в пограничните райони.В случай, че бъдат открити пропуски, ще се увеличи карантинният район. До момента са умъртвени близо 4000 животни в засегнатите шест села като във всяко стадо е открита поне една заразена коза или овца.Това е достатъчно основание за умъртвяването на останалите. От Агенцията по храните обявиха също така, че ще се забави изплащането на обезщетения, защото предстои сумите да бъдат увеличени с решение на Министерския съвет.По разпореждане на премиера Бойко Борисов оперативен щаб ще координира мерките срещу разпространението на чумата по дребни преживни животни. Щабът ще следи и подкрепата, която се оказва на стопаните. Той ще работи до овладяване на ситуацията.", "date": "2018.07.16", "title": "Комисия на ЕК идва днес, за да провери случая с чумата"}
{"url": "https://offnews.bg/obshtestvo/iulia-i-iuli-praznuvat-imen-den-684433.html", "text": "Българската православна църква днес почита паметта на Св. мъченица Юлия девица. Имен ден празнуват Юлия, Юлиян и Юли. Света Юлия била родом от Картаген и произхождала от знатен род. Родителите й били християни и й дали християнско възпитание. Когато персийците покорили Картаген, те отвлекли много хора. И малката Юлия била между пленниците. Купил я търговец езичник в Сирия. Много настоявал търговецът да се отрече тя от Христовата вяра и да стане едноверна с него. Юлия не се съгласила и той я оставил на мира.Веднъж търговецът отишъл на остров Корсика по работа, като взел със себе си и Юлия. Жителите на острова имали тогава голям езически празник. Като видели, че Юлия не взема участие в поклонението на идолите, и като узнали, че е християнка, подложили я на ужасни мъки и най-после я разпнали на кръст.На кръста Юлия предала Богу душата си през ІV век.", "date": "2018.07.16", "title": "Юлия и Юли празнуват имен ден"}
{"url": "https://offnews.bg/sviat/nova-aviokatastrofa-v-rumania-razbi-se-voenen-samolet-pilotite-uspia-684485.html", "text": "Военен самолет се разби в Румъния. На борда му са били двама души, пилоти. Те са успели да катапултират, предаде \"Медиафакс\".Самолетът е паднал край град Бакъу, Североизточна Румъния, към 13:30 ч. местно време.Спасителни екипи вече са стигнали до пилотите и им оказват първа помощ.Министърът на отбраната и началникът на Генералния щаб пътуват към мястото.Започва разследване за причините.Това е втората авиокатастрофа в рамките на един месец в страната. Очаквайте подробности.", "date": "2018.07.16", "title": "Нова авиокатастрофа в Румъния: Разби се военен самолет, пилотите успяха да катапултират"}
{"url": "https://offnews.bg/obshtestvo/sedmitcata-zapochva-sas-slantce-letni-buri-pak-shte-ima-684444.html", "text": "Седмицата започва със слънце, след обяд малко облаци и дъжд са възможни в североизточните райони на страната.Максималните температури ще са между 28 и 33 градуса, в София - 27-28 градуса. Над планините също ще бъде предимно слънчево. След обяд ще има купести облаци, но само на отделни места ще превали. Ще духа умерен до силен северозападен вятър. Максималната температура на височина 1200 м ще е около 22 градуса, на 2000 м - около 14 градуса.По Черноморието ще бъде предимно слънчево. След обяд над северното крайбрежие ще има временни увеличения на облачността, но само на отделни места там ще превали краткотрайно. Ще духа до умерен северозападен вятър. Максимални температури на въздуха 28-32 градуса. Температурата на морската вода е 25-26 градуса. Вълнението на морето ще бъде 1-2 бала.През следващите дни времето ще е неустойчиво - слънце, дъжд и гръмотевични бури на места. ", "date": "2018.07.16", "title": "Седмицата започва със слънце, летни бури пак ще има"}
{"url": "https://offnews.bg/temida/sadat-zasedava-po-deloto-za-vzriva-v-hitrino-684446.html", "text": "Изнесено заседание по делото Хитрино ще се проведе в Окръжния следствен отдел в Шумен.Ще бъдат представени веществени доказателства, сред които и печката, която е причина за възпламеняването според представената по-рано пожаро-техническа експертиза.В интерес на доказателствата ще бъде изискана и информация от Националния институт по метеорология и хидрология за климата на 10 декември 2016 година в Хитрино - посока и скорост на вятъра, валежи и видимост. При трагедията загинаха 10 души, десетки бяха ранени, разрушени бяха и множество сгради. Подсъдими са двамата машинисти. експертните заключения показват категорично, че единствената причина за възникването на това транспортно произшествие, е високата скорост, с която са се движили и навлизането в района на гарата с двойно по-високо скорост.„Абсолютно убедена е прокуратурата за това какви са причините, за да се стигне до този тежък инцидент. На мястото на произшествието са извършени множество огледи. Изготвени са и множество експертизи. Разполагаме с гласни доказателствени средства и с експертни заключени. Версията, която вчера бе представена от „Булмарекет“, е била предмет на нашето разследване. Още в самото начало главният прокурор обяви, че ще бъдат разследвани всички обстоятелства във връзка с този инцидент. За нас беше изключително важно дали се касае за действия на машинистите или е на лице съпричиняване с оглед на състоянието на инфраструктурата“, заяви през март говорителят на главния прокурор Румяна Арнаудова.", "date": "2018.07.16", "title": "Съдът заседава по делото за взрива в Хитрино"}
{"url": "https://offnews.bg/sviat/tramp-kam-putin-svetat-iska-razbiratelstvo-mezhdu-nas-684488.html", "text": "Ръкостискане за около 3 секунди и позиране пред фоторепортерите. Така започна дълго чаканата първа самостоятелна среща между президентите на САЩ Доналд Тръмп и Русия Владимир Путин днес в президентския дворец във финландската столица Хелзинки.Двамата изглеждат напрегнати, не се усмихват много, отбелязва репортерът на в. „Гардиън“.Путин казва, че е удоволствие да се срещне с Тръмп. Американският президент поздравява Путин за провеждането на Световното първенство по футбол – „едно от най-добрите някога“ - и Русия за представянето на отбора ѝ.След това Тръмп казва, че двамата биха обсъждали „всичко“ – от търговията до отбраната и до Китай.Ето и изказването му:Изреждайки темите за разговор, Тръмп обаче не споменава намесата на Русия в американските избори, Сирия, Северна Корея, НАТО, нито Украйна. Дали някоя от тях ще бъде включена засега е въпрос без отговор - двамата президенти вече разговарят на четири очи, само в присъствието на преводачите си.", "date": "2018.07.16", "title": "Тръмп към Путин: Светът иска разбирателство между нас"}
{"url": "https://offnews.bg/futbol/ronaldo-pristigna-s-pesen-na-usta-i-dzhordzhina-v-torino-684489.html", "text": "Мегазвездата на световния футбол Кристиано Роналдо пристигна в Торино, за да премине медицинските тестове в гранда Ювентус.33-годишният португалец премина в Юве от Реал Мадрид срещу над 100 милиона евро. Роналдо кацна в Торино в компанията на приятелката си Джорджина Родригес.Той предизвика ентусиазма на феновете още с влизането си в залата за посрещачи като запя любимия им възглас \"Юве, Юве\" за кеф на над 2000 тифози.Истерията по Роналдо в Торино достигна колосални размери и градът сякаш живее само с мисълта за вълнуващите футболни вечери, които го очакват. Тифозите вече могат да се разхлаждат в жегите със сладолед \"Кристиано Роналдо\".В съставките му има един типичен португалски ликьор \"Джинджа Лисбоа\" и парчета шоколад.Мечтата на всички е Роналдо да помогне на Ювентус да спечели Шампионската лига - нещо, което той в лично качество е постигал пет пъти.", "date": "2018.07.16", "title": "Роналдо пристигна с песен на уста и Джорджина в Торино"}
{"url": "https://offnews.bg/nashite-avtori/iz-delnitcite-na-edin-lud-9-13-iuli-684493.html", "text": "Понеделник, 9 юлиКаже ли ти Бойко Борисов добър ден, погледни къде е слънцето, да не е залязло вече. Дето се вика, проверката е висша форма на недоверие. Досега които и думи на премиера да сме проверил, все си е заслужавало. Миналата седмица, когато оттегли (уж) промените в акциза на бездимните цигари, каза за пореден път: „България има най-ниските данъци в Европа, най-ниското ДДС…“ Статистиката обаче, пише Стефан Стоянов в ekipbg.com, опровергава тази любима мантра на управниците ни. Институт „Молинари“ сравнил реалната данъчна тежест в 28-те страни от ЕС и се оказало, че в Кипър, Ирландия, Великобритания и Малта тя е по-малка. У нас общото облагане на доходите е 38.39%. В Кипър е 23.40%, в Англия – 35.08%. А в Дания, дето уж им режели главите до кръста, е със съвсем малко повече от нас - 41.41%.ДДС: В пет държави било по-ниско, а в други пет било колкото нашето. Освен това у нас няма, както в другите европейски страни, намалени ставки за някои важни за населението стоки. В Белгия ДДС за храните, лекарствата и книгите - 6%! В Германия ДДС върху храни, социални услуги, транспорт на пътници и т.н. - 7%. Във Франция 2.1% ДДС върху храни и фармацевтични продукти и т.н. и т. н.Корпоративен данък: В Унгария - 9%. В Естония още от 2000 г. 0% данък върху реинвестираните печалби. Освен това у нас бизнесът е обложен с голям брой такси, по същество скрити данъци. По изчисления на БСК за 2016 г. бизнесът платил над 1.2 млрд. лв. към държавния бюджет и още 1.2 млрд. лв. към общинските, което било повече от приходите от корпоративния данък. Което ще рече, че корпоративният данък скача на 20%!Акцизи: При цигарите акцизът ни бил сред най-високите – 68.69%. Само 5 държави имали по-голяма ставка. Шест държави пък имали по-нисък акциз върху алкохола, отколкото при нас.Та те така си приказваме, лаф олсун. (Захари Стоянов)Но има и работи, в които сме категорично първи и можем да се гордеем. Например с най-висока смъртност в ЕС. Според Евростат само у нас през 2017 г. босилека са гушили над 15 на 1000 души (15.5). Средната смъртност в ЕС била 10.3 на 1000, а в Ирландия - 6.3 на 1000.Е, наистина, смъртността ни е висока, но за сметка на това пък раждаемостта ни е ниска. С 9 на 1000 и тук делим последните места с Италия (7.6), Гърция (8.2), Португалия и Испания с по 8.4 и Хърватия (8.9). В 19 страни от ЕС населението се увеличава, в България намалява със 7.3 на 1000. Тук данните от Терминал 1 и 2 явно не са взети предвид.Извън самочувствието на премиера Борисов, към днешна дата представляваме скромните 1.4% от населението на ЕС, с тенденция да станем още по-скромни. В момента се водят оживени спорове дали този месец сме паднали под 7 млн. или това ще стане следващия месец.В социалните мрежи се разпространява едно видео, наречено „Да спрем разграбването на България“. В него се твърди, че Борисов е купил къща на любовницата си Мис бикини 2006 Борислава Йовчева за 3 млн. евро в Барселона и е захранил сметките на нейни фиктивни фирми с 5 млн. евро.Намеква се също, че манекенката има 6-годишно дете от този, дето ѝ е купил къщата… Сашо Диков запита премиера и той, естествено, отрече: „Както ви е известно, напоследък станахме свидетели на множество фалшиви новини и внушения по мой адрес от анонимни автори…“Я, докторът ще излезе пророк!Спомняте ли си мнимия скандал с острова, който уж Борисов си купил. Как един измислен сайт пусна фалшивата новина, а Борисов се разпали да опровергава без изобщо някой да го е питал. Тогава допуснахме, че това е един вид превенция. „Технологията е проста. Хващаш една фалшива новина и я опровергаваш. И след това, колчем се появи истинска новина, веднага я свеждаш като надеждност до фалшивата: „Да, бе, вярно е колкото за острова.“Дали Борисов е знаел, че една такава новина се пече, не се наемам да кажа. Но е факт, че тя се появи. Както е факт и това, че за достоверността ѝ той се позова на острова.Вторник, 10 юлиРумен Христов, новият лидер на СДС, се жалва: „След 45 г. тоталитарно управление, след лагерите, след Лукановата зима, след довеждането на българския народ до просешка тояга, в българския парламент има 79 представители на БСП. Ако към тях добавите бившите й членове и бившите ченгета, сигурно има конституционно мнозинство. Същевременно партията, която направи промените в България, няма нито един представител в парламента.”Няма и да има! Както сме казал преди много години, СДС отдавна е мъртво. Спомина се от грозна смърт, орфическа. Загина като Орфей, разкъсан от вакханките. Ванчо, Бъки, Надка, Пешето… Всеки откъсна по нещо от синьото тяло и го замъкна нанякъде.И всички опити да се възкреси мъртвото тяло напомнят възкресяването на котарака Чърч от „Гробище за домашни любимци“ на Стивън Кинг. Уж е жив, ама не съвсем и мирише на пръст. И е зъл, злобен. И хората, които до вчера са го обичали, се гнусят да се докоснат до него.Но така е то, нищо не е вечно, освен може би комунистите…Никога не казвай хоп, преди да си скочил, и туп, преди да си паднал. В смисъл, не прави като англичаните. Футболът наистина се върна в родината си. Английският футбол. Хърватите го върнаха. На Световното се оказа, че точно този футбол, който практикуват на Острова, в момента не се котира.Обаче направи ли ви впечатление какви расисти са хърватите? Същите като японците. Ние един черен, ни един жълт, ни един червен в отбора! Всичките бели, а при джапанките жълти. Французите например са съвсем различни. Даже някой каза, че дъщеря му го питала Франция в Африка ли е. Мисля, че е по-скоро обратното – Африка е във Франция. То и в Англия, де…А, бе, братя, дали е възможно хърватите да станат световни? Все пак тая година е на Западните Балкани, не ли?„Монитор“: „22 хлапета от Пловдив са минали през детска педагогическа стая от началото на 2018 г. заради употреба на дрога. Най-малкото е на 8 г. Това съобщи и.д. председател на Общинска комисия за борба с противообществените прояви на малолетни Петко Василев. Той обаче уточни, че е абсолютно убеден, че тези данни не отговарят на истинската действителност.“Бас, че не знаехте, че има истинска действителност и мнима действителност! Не са, не са съвсем безполезни вестниците на медийния империалист.Сряда, 11 юлиМинистърът на външните работи Екатерина Захариева се жалва пред руското издание \"Известия\", че ни се пречи за Шенген: \"Две държави – Холандия и Франция – все още изразяват опасения по повод приемането на България и Румъния в Шенген. След започването на миграционната криза мога да разбера тяхната тревога, но не мога да намеря реални аргументи за отказа.\"Не може да намери?! Човек, като иска да намери, ще намери каквото си иска. А като не иска…А иначе всички добре знаем на кривия чеп кое точно му пречи, но ще го кажем заради госпожата: корупция, бедност, забатачено правосъдие, пробити банки…Месаджеро (Il Messaggero) съобщава, че Симоне Колео, съпруг на нашата Ивет Лалова, е осъден на една година условно, за незаконно строителство на изба във вилата си в Канталиче. По-интересното обаче е, че заедно със Симоне са осъдени още двама души – архитектът, защото не спазил проекта, и общинският служител, който отговарял за строителния надзор.Идентичен случай в наше село. Оня ден един строителен работник изгоря, защото допрял кабелите на високото напрежение. Жици със 110 000 волта минавали на 10 м. от обекта. Пардон, една жилищна сграда се строи на 10 м. от високопровод! Някой е издал разрешително за този строеж! Някой в общината е прибрал един приличен рушвет, а един човек лежи в болницата в състояние близко до въглен.Г-жа Захариева имате ли още въпроси?Щото ние имаме още много отговори…Депутати от всички парламентарни групи приеха промени в Закон за горивата, по силата на които задължават дребните търговци да се регистрират при условия, които по-скоро ще ги откажат да се регистрират. И ако големите фирми, главно Лукойл, държат днес 80% от пазара, утре ще държат вече 100%. Така сме щели да преборим сивия бизнес в сектора. И ще си имаме в лицето на Лукойл един чисто бял бизнес, който досега е скрил 60-70 млрд. печалба, но за следващите десет години ще може да скрие поне 100 млрд.Единствен Валери Симеонов, който в някои отношения справедливо бива наричан Далавери (оградата, Банско, хотелче в Странджа с гарантирана военна клиентела и т.н.), застана в защита на дребния бизнес. Този законопроект, вика, е от групата „убий малкия”. И заплаши да го изпрати в Европейската комисия. А другите патриоти се държат някак си непатриотично. За Старата госпожа и „борбената“ ѝ лидерка няма да споменаваме. Те и да искат, не могат да протестират. Но те не искат, защото Димитър Нинов, съпругът на Нинова, е ръководител на групата за контрол и метрология в Лукойл.Както казах, само Валери се противи. И колегите му от ОП са му бесни. Волен Сидеров си изпусна нервите: „Аз, вика, съм направил Валери Симеонов политик и няма да позволя някой да ми обяснява как да искам съгласието му. Моите коалиционни партньори трябва да разберат, че не са фелдфебели. По-добре да се вслушват в това, което казвам, ако искат да бъдат политици…“Сещам се, че на едно място Камю казваше, че някои хора изразходват огромно количество енергия, само за да бъдат нормални. Та предполагам, че Сидеров вече е на ръба на енергийните си запаси. Откакто го помня толкова дълго не е бил нормален.В целия този контекст обаче някак си не мога да наместя факта, че представител на държавата в Лукойл е човекът на Валери Симеонов Красимир Първанов. Той държи така наречената златна акция. Задължително е да се каже „така наречена“… Още две думи за Валери, тъкмо сме почнали. Отишъл в НС за да представи пред депутатите закона за шума. Пътьом успокоил и журналистките, че никой няма да им пречи да се веселят в дискотеките. „Вътре може да скачате, да куфеете, като ви гледам, сигурно се качвате и по масите! Валери Симеонов не само, че не се качва и няма да се качи, но Валери Симеонов няма да си сложи и джуки.“Мисля, че можем да му вярваме и слава Богу! Ще бъде малко неудобно на 63 години да играе бели денс по масите… И да си тури силикон в джуките. Той и без това по рождение не е съвсем без джуки… Навремето в Пазарджик в Механото, един с джуки не по-големи от тези на Валери, си беше спечелил прякора Джука-Пляка.Простотии.Докато Валери обяснявал, журналистките го наобиколили и притиснали от всички страни. Една от тях (името се пази в редакцията) била особено напориста. И Валери ѝ направил бележка: „Много ви моля, престанете да ме тормозите! В момента ме натискате с бюста си! Не ми е удобно!“Не му било удобно че го подпират с цици. Пардон, да кажем с гърди, защото някои дами се дразнят от думата цици. Интересно ако го беше подпрял някой репортер с… микрофона по ли щеше да му удобно? Някои хора не си знаят интереса. А може би аз греша? Щото човек като мине шестдесетака… Може да ви се стори малко безвкусно, но старозагорският зевзекМитко Динев добре го е казал:Да, май ще сте прави, ако ви се стори. Изтрийте си го, в случай, че ви е в повече. Но за очилата от личен опит ще ви кажа, че е прав.Жертвите на катастрофалните наводнения и свлачища в Япония станаха 204, а 60 души се водят безследно изчезнали. Премиерът Шиндзо Абе и кризисният щаб правят каквото могат, но срещу природата не можеш да се бориш.Да се хванем ли на бас, че следващия път, като стане наводнение някъде у нас, Бойчето ще даде пример с Япония, където явно не се справят. Както през септември лани даде за пример Америка: „Вижте в Щатите какво става. Трепят се по улиците. Страшно... И нито една шахта не поема вода. Там не трябва да остане един кмет. Тук шахтите работят.”И в Япония, като гледам, един кмет не трябва да остане.Петък, 13 юлиНека пръв хвърли чаша този, който никога не се е напивал на банкет! Разбира се, между никога не се е напивал и всякога се е напивал има известна разлика…Из интернет се разпространява видео от срещата на НАТО, на което се вижда как председателят на ЕК г-н Юнкер ходи с походката на еволюционно недовършен неандерталец. Ясно се вижда с колко мъка г-н Юнкер слиза по стълбите и как единствен Петро му подава ръка. Какъв срам! От 28 държави в ЕС, една Украйна се притичва на помощ на Юнкер в този труден за него момент! Украйна, дето нито в ЕС я искат, нито в НАТО я пускат… Е, и Марк Рюте, но без ентусиазъм. Португалецът пък толкова го беше срам, че повече пречеше, отколкото да помага. А онази чума Тереза Мей гледаше и се подхилкваше. Ама такива си са те! Да сте видели емпатичен англичанин? За тия не твърд, ами, дето каза Жоро Томов, направо ръбест Брекзит, да ги боли!От пресцентъра на ЕК обясняват, че г-н Юнкер страдал от ишиас и затова ходел на ебем страна с прикляквания. Не бих искал да реагирам остро на нещо толкова тъпо. Ще кажа само, че това е удар под интелекта. Баща ми не беше учен човек, но го беше измислил по-умно. Когато му се приискаше да си пийне в извън регламентираните часове, които на село са доста гъвкаво понятие, леко се хващаше за корема и съобщаваше, че ще пийне една глътка, щото го боли язвата. Той имаше и ишиас. Сам беше пренесъл всичките камъни за къщата и се беше сецнал. Но никога не потърси оправдание в ишиаса…Ишиасът е соматично заболяване, а от кадрите на видеото се вижда, че г-н Юнкер страда от нещо, което е по-скоро психосоматично. Защото, освен походката, е засегнат и говорният апарат, има известно разфокусиране на зрението и т.н. Забелязва се ясно изразена поведенческа неадекватност, която се изразява в това, че бие шамарчета на държавните глави (наистина, приятелски, но все пак шамарчета), души ги уж на майтап, целува ги почти насилствено, нарича ги с думи, с които обикновено никой не ги нарича и т.н.Не, г-н Юнкер не страда от ишиас. От нищо не страда. Страдат тия около него, дето се чудят как да скрият позора, че главата на ЕС се налива като чалтик пред цял свят.Каква ирония! Лично ние подкрепихме през 2014 г. г-н Юнкер за председател на ЕК, защото пие и пуши като истински българин. Байгън от европейски лигльовци, дето консумират алкохолните напитки с капкомер. А Юнкер изглеждаше пич. Английският „Телеграф” тогава цитира анонимен депутат от ЕП, който бил рекъл: „Темата за консумацията на алкохол на Юнкер е била повдигната от няколко европейски лидери още по време на изборите за ЕП”. Имал бил навик да пие ром на закуска. Ами на закуска ще го пие, кога да го пие?! Ромът се поема с малко чай.Точно пък англичаните да седнат да се правят а въздържатели… Дето са имали премиери като Чърчил и Тачър. Да, наистина, между тях и Жан-Клод има принципна разлика. Чел съм, че авторитетът на Чърчил сред колегите му (отнася се и за г-жа Тачър), е почивал до известна степен и на факта, че ги е надяждал и надпивал, докато изпопадат под масата. И затова Чърчил може да си позволи да каже: „Никога не забравяйте, че аз съм взел от алкохола повече, отколкото той от мен.“ А Юнкер може и да е вземал някога, но сега връща…Жалко за убеден еврооптимист, като нас. Напоследък се страхувам, че на стената на ЕС вече пише онези пророчески четири думи: „Мене, мене, текел, упарсин.“ (Даниил, 5:24)Той и останалият свят не отива на добре. Вижте какво се получава: Европа, се управлява от алкохолик, Америка от луд, Русия от мегаломан. България... Всъщност, България управлява ли се или само се краде?Не се учудвайте, ако утре ме видите пред китайското посолство да манифестирам за вечна дружба с Китайската комунистическа партия!А, бе, те дали ще дават грантове?", "date": "2018.07.16", "title": "Из делниците на един луд (9-13 юли)"}
{"url": "https://offnews.bg/futbol/harvatskoto-upravlenie-dava-na-natcionalite-po-10-000-evro-na-kalpak-684457.html", "text": "Въпреки че Хърватия загуби на финала на световното първенство с 2:4 от Франция, футболистите на \"шахматистите\" ще вземат солидна премия за своето отлично представяне на Мондиала 2018.Парламентът на балканската страна реши да задели от бюджета по близо 10 000 евро (70 000 куни) за всеки един от играчите, представяли Хърватия в Русия.Селекционерът Златко Далич ще вземе малко над 8 000 евро (60 000 куни), а щабът му ще трябва да си раздели награда от 13 000 евро (96 000 куни).Премията може да бъде увеличена заради подобряването на най-доброто постижение на хърватите - третото място от 1998 г. В Русия \"шахматистите\" успяха да стигнат до финала с феноменална игра и да зарадват своите привърженици в родината, които обещаха да ги посрещнат като герои, въпреки че медалът им е само сребърен.Подобно финансово стимулиране на националните спортисти от страна на парламента не е прецедент. Премиите за избраниците на Златко Далич бяха гласувани на заседание на 21 декември 2017 г.", "date": "2018.07.16", "title": "Хърватското управление дава на националите по 10 000 евро на калпак"}
{"url": "https://offnews.bg/kultura/nova-izlozhba-pokazva-spasenite-bojni-znamena-na-balgarskata-armia-684470.html", "text": "На 18 юли (сряда) в Националния военноисторически музей ще бъде открита изложбата „Спасените бойни знамена на Българската армия“.Откриването започва в 17.00 часа, а изложбата е посветена на две значими годишнини – 140 години от създаването на Българската армия и 100 години от края на Първата световна война, съобщиха от пресцентъра на музея.В изложбата за първи път ще бъдат представени оригиналите на всички спасени бойни знамена на българските полкове, участвали в Първата световна война.Българските офицери и войници, останали в заложничество, свалят от дръжките знамената и за да не ги предадат във вражески ръце, с риск за живота си, те ги укриват и пренасят в България.Този акт на себеотрицание остава в историята като един от най-емблематичните примери за опазване честта иславата на Българската армия. Точно 100 години след тези събития Националният военноисторически музей ще припомни, че 140-годишната ни армия няма пленено знаме. ", "date": "2018.07.16", "title": "Нова изложба показва спасените бойни знамена на българската армия"}
{"url": "https://offnews.bg/politika/darzhavata-ne-beshe-na-miastoto-si-po-problema-s-chumata-smiata-vitce-684472.html", "text": "Държавата не беше на мястото си по време на овладяването на кризата с чумата по животните в странджанските села. Това заяви във Велико Търново вицепрезидентът Илияна Йотова, цитирана от БНТ.По думите й, от тук нататък действията на властите в района трябва да продължат при пълна прозрачност, тъй като до момента хората не са били достъчно информирани защо животните им се избиват.При такива кризи беше важно да се свика дори извънредно заседание на парламента, да се изслушат министрите, да се изслушат ръководството на БАБХ или поне ресорната комисия. Защото хората, когато видят ангажимента, публичния ангажимент на държавата, когато видят, че някой живее и мисли за решаването на техните проблеми, ще бъдат много по-спокойни. За мен държавата не беше на мястото си, коментира Йотова.Междувременно, на петия ден от акцията по умъртвяването на животните в Шарково обстановката в селото е спокойна. Днес там няма ветеринари и полицейски екипи.Пред станалата известна ферма на баба Дора все още има хора от Шарково и съседните села, за да пазят козите й. Фермери се организират и за участие в протест в София в сряда.Жителите на Шарково са притеснени за качеството на водата, защото умъртвените животни са заровени над селото.", "date": "2018.07.16", "title": "Държавата не беше на мястото си по проблема с чумата, смята вицепрезидентът"}
{"url": "https://offnews.bg/ikonomika/evrokomisiata-ochakva-airbnb-da-zaiavi-po-iasni-pravila-ot-avgust-684487.html", "text": "Европейската комисия призовава платформата за резервация за стаи и апартаменти директно от собственик - Airbnb - да синхронизира условията си за ползване с правилата на ЕС.Комисията иска туристическата онлайн платформа да осигури и прозрачност при представянето на цените.„Все повече потребители резервират ваканционно настаняване онлайн, като този сектор създаде много нови възможности за туристите. Популярността обаче не може да е оправдание за неспазването на правилата на ЕС за защита на потребителите. Потребителите трябва да могат да разбират лесно за какво заплащат и колко се очаква да заплатят за услугите, както и да се ползват от справедливи правила, например във връзка с анулирането на настаняване от страна на собственика. Очаквам Airbnb бързо да предприеме действия и да намери подходящите решения“, коментира еврокомисарят по правосъдието, потребителите и равнопоставеността между половете Вера Йоурова.Европейските органи за защита на потребителите и Комисията поискаха от Airbnb да направи редица промени. Дружеството разполага със срок до края на август, за да представи предложенията си. След като Airbnb предложи решения заосигуряване на съответствието с правилата, Комисията и органите за защита на потребителите от ЕС ще анализират предложените промени. Ако те не бъдат счетени за задоволителни, спрямо Airbnb може да бъдат предприети действия за налагане на спазването на законодателството, допълват от комисията.Какво може да се промениЕК очаква Airbnb:- Да промени начина, по който представя информацията за цените, като се започне от началното търсене на уебсайта, за да гарантира, че винаги, когато се предлагат места за настаняване, на потребителя се представя крайната цена, с включени всички приложими задължителни такси, като например за обслужване и почистване, или ако не евъзможно да се изчисли крайната цена предварително — ясно да информира потребителя, че може да се начислят допълнителни такси.- Да посочи ясно дали офертата е от домакин, който е частно лице, или от професионалист, тъй като правилата за защита на потребителите са различни в двата случая.- Разясняване на клаузите или премахване на незаконните клаузи: Условията за са съставени на ясен и разбираемезик, така че потребителите да бъдат информирани по ясен и разбираем начин за своите права. Дружеството не следва да заблуждава потребителите, като ги насочва към юрисдикция, намираща се в държава, различна от тяхната държава членка на пребиваване;- Airbnb не може да решава едностранно и без да посочи съответната обосновка кои клаузи могат да останат в сила в случай на прекратяване на договора;- Airbnb не може да лишава потребителите от техните основни права за предявяване на иск срещу домакина, в случай че пострадат или претърпят други вреди;- Airbnb не може да променя едностранно общите условия, без предварително и ясно да информира потребителите за това и без да им даде възможност да анулират договора;- Условията за ползване на услугата не могат да предоставят на Airbnb неограничени дискреционни правомощия относно премахването на съдържание;- Прекратяването или спирането на действието на договор от страна на Airbnb следва да бъде обяснено на потребителите, да се урежда от ясни правила и да не лишава потребителя от правото на адекватно обезщетение или на обжалване;- Политиката на Airbnb за възстановяването на средства, компенсациите и събирането на искове за вреди и на дължимите средства по тях следва да е ясно определена и да не лишава потребителите от правото им да се ползват от наличните правни средства за защита.- Airbnb следва да осигури на своя уебсайт лесно достъпна връзка към платформата за онлайн решаване на спорове (ОРС), както и цялата необходима информация относно решаването на спорове съгласно Регламента за ОРС.", "date": "2018.07.16", "title": "Еврокомисията очаква Airbnb да заяви по-ясни правила от август"}
{"url": "https://offnews.bg/obshtestvo/zabraniavat-se-obshtestveni-proiavi-na-mestata-s-ognishta-na-chuma-684492.html", "text": "Оперативният щаб въвежда три спешни мерки за борба с чумата по животните. Това обяви пред медиите вътрешният министър Валентин Радев след първото заседание на щаба, в който влизат ръководството на МВР, на Агенцията по безопасност на храните и министърът на земеделието и храните Румен Порожанов, съобщи БНТ.Първата мярка е в 10-километровата зона, при местата, където има зараза в Странджа, да се отменят обществени прояви с голямо струпване на хора.Втората е да се засилят проверките за пренос на храни по ГКПП-тата и проверките на автомобилите.Третата мярка е насочена към министерство на регионалното развитие и пътната агенция, които да почистват ежедневно местата в 10-километровата зона преди граничен контрол, като от щаба не уточниха за кои места става дума.Утре - 17 юли, оперативеният щаб, който координира борбата с чумата по животните, ще се срещне с членове на парламентарно представените партии в Народното събрание.Целта е да се изчистят съмненията около случаите със зараза при животните и да се представи пълната картина на ситуацията.", "date": "2018.07.16", "title": "Забраняват се обществени прояви на местата с огнища на чума"}
{"url": "https://offnews.bg/obshtestvo/obshtinski-savetnik-se-zhalva-ot-travestiti-na-pozitano-684491.html", "text": "Изоставена къща на столичната улица \"Позитано\" е дом на травестити и клошари, които са техни сводници. С хора от района влязохме в сградата, там има легла, перуки, спринцовки...Това обяви общинският съветник от БСП Николай Николов на комисията по вътрешен ред и сигурност към СОС, на която присъства старши комисар Антон Златанов, зам.-директор на СДВР. Сградата се намира близо до Дирекцията, а травеститите от дълги години обитават района наоколо. След като градинката \"Ереван\" бе осветена, те се преместиха във входовете, после окупираха дворовете на хората наоколо, \"Ох, ах...\" започна да се чува оттам, разказа още Николов. Накрая, по думите му травеститите се нанесли в къщата на Позитано. На 20 юни в помещението избухна пожар, който бе загасен много бързо от пожарникарите, обясни Николов и поиска намеса на полицията. Той се оплака на Златанов, че виканите до този момент униформени информирали, че не могат да направят нищо, освен ако не хванат мъжете в момент на акт. Николов, който уточни, че е живял над 20 години в района, предупреди за възможни конфликти с младежи, решени да прогонят хората с различна сексуалност. Трябва да се установят собствениците на имота, за да се влезе в частна къща, уточни пък комисар Златанов. По думите му от доста време нямало оплаквания от живеещите наоколо. ", "date": "2018.07.16", "title": "Общински съветник се жалва от травестити на Позитано"}
