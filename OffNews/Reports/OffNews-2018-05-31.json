{"url": "https://offnews.bg/futbol/zinedin-zidan-veche-ne-e-trenior-na-real-madrid-video-681728.html", "text": "Зинедин Зидан вече не е треньор на Реал Мадрид. Французинът обяви, че напуска \"белия балет\" на извънредна пресконференция.Оставката му е шок за всички фенове на столичани, които преди броени дни празнуваха пореден трофей от Шампионската лига. Основната причина, поради която французинът е взел изненадващото решение, е необходимостта от промени след големите успехи на клуба през последните три години.\"Вчера говорих с Флорентино Перес и му казах, че не искам да оставам тук и през следващия сезон. Знам, че това е странно за всички, но мисля, че това е правилното решение. Този отбор трябва да продължи да побеждава, но аз мисля, че след 3 години е нужна промяна - нещо различно, нова методология.Как мога да продължа да изисквам максималното от играчите след всичко това!? Ето защо взех това решение. Това е клубът, който обичам, обичам и президента, който изгради този голям клуб и винаги ще съм благодарен. Промяната обаче е нужна, така смятам\", каза ЗиданКакто е известно, французинът пое Реал Мадрид на 4 януари 2016 година, когато смени Рафаел Бенитес. Зизу води отбора в 878 дни, като стана най-успешният треньор в историята на клуба с 9 спечелени трофея.3 пъти поред Шампионската лига - 2016, 2017, 2018, титлата на Испания - 2017, Суперкупата на Европа - 2016, 2017, Световното клубно първенство - 2016, 2017, Суперкупата на Испания - 2017. Договорът му с испанския футболен колос бе до 2020 година.", "date": "2018.05.31", "title": "Зинедин Зидан вече не е треньор на Реал Мадрид (видео)"}
{"url": "https://offnews.bg/politika/desnite-ostavka-na-borisov-po-losho-ot-tova-da-si-vasal-e-da-si-uniz-681731.html", "text": "Извънпарламентарните десни реагираха остро на визитата на премиера Бойко Борисов в Москва, на която поднесе извинение на вожда в Кремъл Владимир Путин заради спрения газопровод Южен поток. По повод посещението \"Демократична България\" разпространи позиция, наречена \"По-лошо от това да си васал е да си унизен васал\".Според обединението на ДСБ и Да, България предсрочното сваляне от власт на Борисов през 2013 г. явно е оставило траен енергиен страх у премиера и управляващата и сега коалиция, на енергийно зависима България. Затова целта на сегашното посещение на Борисов бе да получи политическа подкрепа за оставане на власт, унижавайки и себе си, и България. Ето и цялата декларация на \"Демократична България\":", "date": "2018.05.31", "title": "Десните: Оставка на Борисов! По-лошо от това да си васал е да си унизен васал"}
{"url": "https://offnews.bg/politika/pargov-gerb-chu-argumentite-na-razuma-pri-izbora-na-i-d-kmet-na-mlad-681733.html", "text": "ГЕРБ капитулираха пред аргументите на разума. Столичният общински съвет взе отговорно решение.Това каза лидерът на БСП – София и председател на групата на социалистите в СОС Калоян Паргов след избора на арх. Румен Русев за временно изпълняващ длъжността кмет на район „Младост“.Паргов изрази благодарност към тази част от общинските съветници, които са гласували, водени от разбирането, че компетентността и експертността трябва да са определящи при избора на временен кмет на „Младост“ и са преценили двамата кандидати според техните представяния. „Станахме свидетели и на радушната подкрепа, която получи арх. Русев от работещи в администрацията на района, отбеляза Калоян Паргов - За нас от БСП най-важното и водещото е да се нормализира работата на районната администрация, която обслужва над 120 000 жители“.„ГЕРБ осъзнаха колко е несъстоятелно да бъдат водени от тънки политически сметки и да оставят „Младост“ на произвола на съдбата. С идеята да накарат хората да осъзнаят каква грешка са направили, избирайки госпожа Иванчева. Но това не е отговорно политическо поведение“, категоричен е лидерът на БСП – София.„Пасивността, която прояви госпожа Фандъкова е типична за нейния стил на работа. Тя е на принципа „Каквото реши СОС, аз съм „за“. Считам, че София има нужда от по-различен кмет и се надявам догодина да го получи“, заяви Калоян Паргов.", "date": "2018.05.31", "title": "Паргов: ГЕРБ чу аргументите на разума при избора на и.д. кмет на Младост"}
{"url": "https://offnews.bg/obshtestvo/oshte-ne-e-iasno-koj-shte-bade-nakazan-za-neproverenite-patnitci-na-le-681736.html", "text": "Министърът на вътрешните работи Валентин Радев върна проверката за случая от март месец, когато пътници от полет от Париж влязоха в страната ни без да бъдат проверени на летище София. Причината - докладите на двете инспекции, които разследват случая, се разминават. \"Дадоха ми документите, при мен са. Първата част я приемам, но втората част видях дисбаланси в някои от наказанията. Дисциплинарна проверка се прави от ръководството на ГД „Гранична полиция“, те са го направили и предлагат нещо, след това аз го давам на дирекция „Човешки ресурси“, които проверяват това нещо. И двете ги събрахме, всичките заедно и видях, че има разминаване и тъй като има разминаване, веднага се прави арбитраж. И аз им го върнах да проверят и да ми кажа защо има такива дисбаланси в големите началници, защо едните ще ги уволняваме или ще ги наказваме много леко, пък другите много тежко. Това правят в момента. Срокът мисля, че е до края на месеца“, каза Радев, цитиран от БГНЕС.От думите му става ясно, че забавяне на проверката няма. Тя стартира в края на март, започна и дисциплинарно производство спрямо общо 13 служители, включително и ръководителите на смяна на ГКПП-Аерогара София и на РДГП-Аерогари. Те бяха отстранени от работа, и на тяхно място подготвени екипи от Бургас и Варна. ", "date": "2018.05.31", "title": "Още не е ясно кой ще бъде наказан за непроверените пътници на летище София, Радев върна проверката"}
{"url": "https://offnews.bg/medii/aezh-bie-trevoga-shte-dovede-li-do-unishtozhavane-na-medii-i-razkriva-681726.html", "text": "Асоциацията на европейските журналисти - България (АЕЖ - България) изрази сериозно притеснение от част от разпоредбите на предложения Законопроект за защита на личните данни.Общественото обсъждане на законопроекта приключи на 30 май. То се налага заради влезлия в сила нов европейски регламент за защита на данните - GDPR.В предложените законови текстове АЕЖ-България вижда заплахи за свободата на словото. Оттам отбелязват, че подобни становища са внесени и от редица други организации.Вместо да гарантира правото на изразяване, както изисква европейският Общ регламент относно защитата на данните, законопроектът прави точно обратното - ограничава това право, посочват от АЕЖ.\"Предложеният законопроект предвижда напълно недопустимо задължение журналистите да разкриват източниците си на информация, ако Комисията за защита на личните данни поиска това от тях. Защитата на тайната на журналистическите източници е имплицитна част от Европейската конвенция за правата на човека и от Конституцията. Бихме искали да напомним, че според Европейския съд за правата на човека заповедта за разкриване на източника, която има възпиращ ефект, застрашава ролята на пресата на „куче-пазач”. Неприемливо е орган от структурата на изпълнителната власт да има правомощия да санкционира журналисти при отказ от разкриване на източника\", мотивират се експертите.В законопроекта е записано, че се създава нов член 12а със следното съдържание:АЕЖ посочва като допълнителна пречка пред свободата на изразяване въвежданетпо на високи минимални глоби, които биха имали унищожителен ефект за по-малките медии. В закона са заложени три вида санкции при първо нарушение, които запчоват от 1000, 2000, 5000 и 10 000 евро и се удвояват при второ нарушение.\"Подобна долна граница противоречи и на чл. 83 от Регламента и най-вече на изискването всеки надзорен орган да гарантира, че наложените административни наказания „глоба“ или „имуществена санкция“ във всеки конкретен случай са ефективни и пропорционални. Напълно неуместно е да се въвеждат толкова високи минимални санкции в най-бедната страна членка на ЕС. Тези санкции биха имали унищожителен ефект върху по-малки медии, особено регионални такива и сериозно застрашават медийния плурализъм\", пишат в становището си експертите от АЕЖ.Не по-малко притеснителни са ограниченията, които текстовете предвиждат за публичните регистри, допълват те:В заключение те посочват, че \"националният законодател е призван преди всичко да гарантира цялостния демократичен и правов ред, въз основа на Конституцията и принципите на учредителните договори, като внесе баланс и съобрази националните интереси и особености, свързани с медийната среда и гарантира свободата на словото в достатъчна степен, като не допуска въвеждане на прекалено рестриктивни разпоредби, за които изрично е задължен да предвиди изключения, да дадат непропорционални правомощия за „лов на вещици” спрямо журналисти. Вносителите на законопроекта носят изключителна отговорност за това.\"", "date": "2018.05.31", "title": "АЕЖ бие тревога: Ще доведе ли до унищожаване на медии и разкриване на източници ремонтът на Закона за личните данни"}
{"url": "https://offnews.bg/kultura/merudia-van-cock-i-tha-crew-peiat-blagotvoritelno-za-cherno-more-svo-681727.html", "text": "На 5 юни групите Мерудия, Van Cock и The Crew ще изнесат благотворителен концерт в клуб Маймунарника в София за насочване на общественото внимание върху замърсяването на Черно море с пластмасови отпадъци и привличането на съмишленици в каузата за почистването му и намаляване на човешкия отпечатък върху морската вода. Едни от най-обичаните имена на родната алтернативна музикална сцена откликнаха на призива да се включат в събитието доброволно, след като застанаха зад каузата „Черно море, свободно от пластмаса“, инициирана от сърфистите Илияна Стоилова и Йоан Колев, добре познати сред феновете на родното Черноморие със своето сърф училище Akasha.Повече информация може да видите и в официалното Преди няколко месеца двамата ентусиасти, заедно с продуцента Атанас Куцев (Remove, Remove Productions), представиха дългосрочен проект за справяне с проблема с пластмасата, провокирани от ежедневния си досег с морето, превърнало се за тях в дом и начин на живот, през дългите години професионално практикуване на уиндсърф. „Замърсяването на водните басейни е проблем, който засяга нашето съществуване. Вярваме, че е наш общ дълг да защитаваме морето и здравето си и точно поради тази причина каузата, зад която заставамe: ЧЕРНО МОРЕ, СВОБОДНО ОТ ПЛАСТМАСА“, обяснява мотивацията си Илияна, съосновател на сърф училище Akasha.С вход от 10 лв., който е минимално дарение от всеки посетител, концертът дава начало на мащабната благотворителна инициатива PLASTIC FREE BLACK SEA, чиято цел е набиране на средства за покриване на първични разходи по информационна кампания за превенция на използване на пластмасови продукти за еднократна употреба.Главни цели на кампанията също са изграждане на навици за консумация на био разградими битови продукти, преизползването и рециклирането им. Инфо кампанията, заедно със серия от почиствания на българските плажове, е залегнала като първа стъпка в проекта.Втората стъпка за представянето на цялостната картина със замърсяването на водите на Черно море, е снемането на проби от водата по цялото протежение на българското Черноморие. Кулминацията на проекта през тази година ще бъде WIND2WIN Challenge – първото предизвикателство за скоростно преминаване на черноморското крайбрежие с уиндсърф между с. Дуранкулак и с. Резово, което Илияна Стоилова и Йоан Колев предприемат през септември. По време на предизвикателството се предвижда да бъде заснет и документален филм, който ще проследи цялото приключение WIND2WIN и проблематиката, която то засяга – замърсяването на българските черноморски води с пластмаса.Филмът ще наблюдава процеса, през който сърфистите трябва да преминат, за да се подготвят за предизвикателството, както и пътя към осъзнаването на мащаба на екологичните проблеми по Черноморието.За осъществяване на този амбициозен, но заслужаващ усилията си социален проект, Илияна и Йоан вече успяха да привлекат сериозен екип от експерти в различни области, които ще помогнат при почистванията (Surfrider Foundation Sofia), цялостна координация и логистика на предизвикателството (ветроходецът Явор Колев), пробовземането и анализ на пробите (морският еколог Димитър Беров от ИБЕИ-БАН, морският биолог Велизара Стоилова), заснемането на документалния филм (продуцентска компания Remove Remove Prod.), графично оформление (дизайнерът Мая Иванова) и успешното провеждане на информационната кампания (комуникационна компания Go Marvel Creative Solutions). За пълно обезпечаване на всички звена по проекта обаче все още са нужни сериозни средства, за които екипа на WIND2WIN Challenge търсят финансови партньори, спонсори и дарители. За целта вече е стартирана кампания, чиято цел е да набере средства за ефективно изпълнение на проекта, така че да даде най-добри резултати. Замърсяването на водните басейни с пластмаса е един от най-сериозните екологични проблеми в световен мащаб, с който се борят десетки организации по цялото земно кълбо. На локално ниво проблемът също добива застрашителни размери. Учените изчисляват, че всеки ден от сушата и чрез вливащите се реки в Черно море навлизат 3 тона пластмаса дневно. Индустриалните полимерни продукти съставляват 90% от общото количество на твърди отпадъци в Черно море.", "date": "2018.05.31", "title": "Мерудия, Van Cock и Tha Crew пеят благотворително за Черно море, свободно от пластмаса"}
{"url": "https://offnews.bg/ikonomika/chistka-v-bdzh-uvolniha-sluzhiteli-razkrili-dalaveri-v-kompaniata-681708.html", "text": "Експертите от отдел \"Вътрешен контрол\" в БДЖ-Товарни превози, които разкриха далаверите с фиктивни ремонти на локомотиви в предприятието и куп други нарушения в дружеството, са освободени от работа, научи OFFNews.Формалният повод е, че целият отдел се закрива, но само на трима неудобни са дадени заповеди за освобождаване, докато останалите им колеги са преназначени на други длъжности. Изгонените от компанията са специалистите Петър Бръснаров, Борислав Илиев и Георги Нешев.Бръснаров бе един от източниците, цитирани при тв разследването на журналиста от Нова телевизия Марин Николов за порочни практики в държавното жп.Веднага след вчерашното им освобождаване управителят на БДЖ-Товарни превози Любомир Илиев е издал абсурдна заповед. С нея се разпорежда Бръснаров, Илиев и Нешев \"да не бъдат допускани в административни сгради и обекти на БДЖ, както и да не им се предоставя информация и документи по никакъв повод\".Толкова ли сме важни, толкова ли ги е страх от нас, че за да могат да се отърват от нас събраха борда на директорите начело със зам.-министъра на транспорта Велик Занчев и закриха цял отдел „Вътрешно фирмен контрол” и от него направиха два, за да спасят останалите служители, любопитен е той.Новите два отдела са \"Предварителен контрол\" и \"Последващ и постоянен\".Защо управителя го е толкова страх от нас, че пуска и телеграма. Ако всичко е наред, ако няма престъпления, корупция и злоупотреби в това дружество от какви документи се плаши да не излязат наяве в публичното пространство\", пита Бръснаров пред OFFNews.Според него ръководството на БДЖ вярва, че с освобождаването им може да сплаши и да затвори устата на всички служители в дружеството.Според него ръководството на дружеството показва безпомощност пред истината.", "date": "2018.05.31", "title": "Чистка в БДЖ: Уволниха служители, разкрили далавери в компанията"}
{"url": "https://offnews.bg/sviat/sadat-v-strasburg-rumania-i-litva-sa-sadejstvali-za-machenia-v-tajni-681737.html", "text": "Eвропейският съд по правата на човека в Страсбург осъди Румъния и Литва за това, че са допуснали двама души, заподозрени в тероризъм, да бъдат измъчвани в тайни затвори на ЦРУ на територията на двете страни.Според съда, страните са извършили редица нарушения на човешките права, като съдействали на шпиони на САЩ да задържат незаконно двамата заподозрени при нечовешки условия в тайните затвори, разположени на техните територии.Съдът заяви, че Литва е била домакин на таен затвор на ЦРУ между февруари 2005 г. и март 2006 г., а Румъния - между септември 2003 г. и ноември 2005 г.И двете страни са нарушили Европейската конвенция за правата на човека, която забранява изтезанията, незаконното задържане и смъртното наказание.Двамата ищци съзирали съда през 2011 г. и 2012 г. Те са Абу Зубайдах - палестинец, смятан за главен вербовчик на \"Ал Кайда\", и Абд ал Нашири от Саудитска Арабия, също от \"Ал Кайда\".В момента двамата се намират в затвор в Гуантанамо, Куба, а съдът отсъди да получат компенсации в размер на 100 000 евро.", "date": "2018.05.31", "title": "Съдът в Страсбург: Румъния и Литва са съдействали за мъчения в тайни затвори на ЦРУ"}
{"url": "https://offnews.bg/ikonomika/moskovski-kak-sa-se-davali-krediti-na-faliralo-druzhestvo-681741.html", "text": "Има законов мехамизъм за спасяване на БДЖ – Пътнически превози, които са със запорирани сметки, заради неплатени заеми, каза в Бургас транспортният министър Ивайло Московски. Очаква се отговор от финансовото ведомство, поясни той:„“, коментира Московски. И парите отново ще излязат от джоба на хората, подчерта той. Ивайло Московски изрази оптимизъм, че проблемът ще бъде преодолян. Най-вероятният начин е да вземат безлихвен заем от бюджета и той ще се изплаща от сектор „Транспорт“. Ако се стигне, все пак, до разпродаване на имуществото на БДЖ, железницата ще спре да работи, призна Московски. Той хвърли вина и към самите кредитори, как са финансирали дружество, което е било във фалит:„, коментира той.Ивайло Московски бе в Бургас за Европейския морски ден и участва в първа копка по строежа на Конгресен център на бургаското пристанище.", "date": "2018.05.31", "title": "Московски: Как са се давали кредити на фалирало дружество?"}
{"url": "https://offnews.bg/sviat/sasht-vavezhdat-mita-za-stomana-i-aluminij-za-es-kanada-i-meksiko-681739.html", "text": "САЩ ще въведат мита върху вноса на стомана и алуминий от Европейския съюз, Канада и Мексико. Митата ще са съответно 25% за стомана и 10% за алуминий. Промяната влиза в сила от утре, обяви Уилям Рос, секретар по търговията на страната, цитиран от световните информационни агенции. Той допълни, че се очаква преговорите по въпроса до продължат, но от изявлението му в телефонен брифинг с репортери не става ясно как митата биха могли да бъдат отменени.Президентът на САЩ обяви още през март, че ще наложи \"данък\" на вноса, но въведе временни изключения за ЕС, Канада, Мексико, Бразилия, Австралия и Аржентина. Последните три страни са договорили безмитен внос. Статистиките сочат, че Европа е изнесла в Щатите стомана за над 5 милиарда евро и алуминий за над 1 милиард евро през миналата година.", "date": "2018.05.31", "title": "САЩ въвеждат мита за стомана и алуминий за ЕС, Канада и Мексико"}
{"url": "https://offnews.bg/temida/prokuraturata-poema-sluchaia-s-pregazenoto-ot-politcaj-kuche-sobstven-681738.html", "text": "МВР е установило пътния полицай, който на 30 април в София с  и след това избяга. За инцидента обаче вина имал и Данчо Колев - собственикът на животинката, тъй като бил нарушил наредбата за придобиване, притежаване и отглеждане на домашни животни на територията на Столична община.Това става ясно от писмо на директора на СДВР Ивайло Иванов до собственика на кучето Макс. В него се посочва, че проверка е установила кой е служителят, \"който е участвал в произшествието\". СДВР има намерение да го санкционира заради нарушение на Закона за движение по пътищата и да му потърси дисциплинарна отговорност.В същото време обаче в писмото се посочва, че Колев при пресичане на пешеходна пътека на кръстовището на булевардите \"Сливница\" и \"Христо Ботев\" не е изпълнил задълженията си по горецитираната наредба. В писмото е цитиран чл. 5, ал. 3 от наредбата. От текстовете става ясно, че Колев не е спазил задължението \"Да води кучето винаги и навсякъде само на повод и с намордник, ако е агресивно\". По обясненията на собственика няколко дни след инцидента той бил извикан на среща с началника на КАТ София Тенчо Тенев.Заради инцидента на 12 май в София се проведе шествие, в което участниците поискаха справедливо наказание за извършителя на деянието.", "date": "2018.05.31", "title": "Прокуратурата поема случая с прегазеното от полицай куче, собственикът също имал вина"}
{"url": "https://offnews.bg/futbol/venger-i-pochetino-sa-favoriti-da-smeniat-zidan-681745.html", "text": "Френската футболна легенда Зинедин Зидан напусна изненадващо Реал Мадрид броени дни след спечелването на трета поредна титла в Шампионската лига.Французинът изтъкна като причина за решението си невъзможността да мотивира играчите след спечелването на толкова трофеи и се обясни в любов на \"белия балет\" и президента Флорентино Перес на прощалната си пресконференция. Вече се спекулира с имената на евентуалните му заместници.Според \"Марка\" големият фаворит е мениджърът на Тотнъм Маурисио Почетино. Аржентинецът съвсем скоро поднови договора си с \"шпорите\", но испанското издание твърди, че той е направил това с условието, че ако бъде поканен от Реал Мадрид, Даниел Леви трябва да го пусне. Според други източници в новия контракт на Почетино има освобождаващата клауза, която Перес спокойно може да плати.Според медиите на Острова пък големият фаворит за поста е Арсен Венгер, който наскоро напусна Арсенал след 22 години в клуба. Французинът е известен с факта, че вече на няколко пъти отказа на Перес и на практика е единственият треньор в света, отрязвал Реал Мадрид. В момента той е свободен, а вече изрази желание да се завърне на работа в голям клуб с амбиции.Другите спрягани имена са на бившия играч на Реал Гути, който в момента води отбора до 19 години и постигна оп,еде.ени успехи в Шл, мениджърът на Ливърпул Юрген Клоп, селекционерът на Германия Йоги Льов, както и Антонио Конте, който със сигурност ще напусне Челси, както и селекционерът на Франция Дидие Дешан.Любопитна кандидатура е тази на бившия треньор на Барселона Луис Енрике. В кариерата си той е играл за Реал Мадрид, а близостта с мегазвездата на каталунците Лионел Меси може да го направи фаворит за поста, тъй като това ще мотивира Кристиано Роналдо да остане на \"Бернабеу\".", "date": "2018.05.31", "title": "Венгер и Почетино са фаворити да сменят Зидан"}
{"url": "https://offnews.bg/obshtestvo/blizo-500-detca-preminaha-prez-tcentara-za-razvitie-na-obshtnostta-v-s-681743.html", "text": "Близо 500 деца са преминали през Центъра за развитие на общността в гр. Средец за една година от създаването му. Сградата бе изцяло ремонтирана и обзаведена в рамките на проекта на Община Бургас по Програма ЗОВ и бързо бе изпълнена със съдържание, със занимания за малчуганите и техните родители.Координаторите в Средец успяха да постигнат устойчивост и в момента над 160 деца на възраст между 7 и 12 години редовно посещават Центъра. Сформирани са четири клуба по интереси – „Инфо“, „Спорт“, „Арт“, „Музика и танци“. Сериозно внимание се обръща и на образованието и децата са разделени в четири групи, в които получават допълнителни знания по български език и математика. От откриването на обновената сграда през април 2017 досега бяха организирани близо 60 дискусии на здравна и образователна тематика. Внимание се обръща и на родителите. В клуба „Отговорен родител“, участват 10 – 15 души, а над 100 са обхванати през миналата година. С тях се работи за повишаване на отговорността им относно възпитанието на техните деца. Над 360 родители са консултирани за редовно посещение на учебните занятия и как да бъдат преодоляни честите отсъствия. Затова и от Центъра за развитие на общността могат да се похвалят с добри резултати. Местните експерти заедно с образователните медиатори Марийка Рачева и Бинка Ангелова успяха да върнат в класните стаи 20 деца, които са отпаднали от училище. „“, споделя координаторът на проекта в Средец Зюмбюла Маринова. Тя е убедена, че тези дейности трябва да продължат и след края на даден проект, за да се види ефектът от тях. „“, категорична е Маринова. Такъв ангажимент е поет и от Община Средец, която ще продължи да финансира дейностите по приоритетите „Образование“ и „Здравеопазване“ и след края на проекта по Програма ЗОВ.„Интегрираният проект за социално включване на роми и други уязвими групи“ е по Програма ЗОВ, швейцарска подкрепа за социалното включване на роми и други уязвими групи, финансирана от Българо – швейцарската програма за сътрудничество. Партньори по проекта са община Средец, община Малко Търново, фондация „Областен ромски съюз“, Основно училище „Христо Ботев“ в бургаския квартал „Победа“ и фондация „ОФФ Медия“.", "date": "2018.05.31", "title": "Близо 500 деца преминаха през Центъра за развитие на общността в Средец"}
{"url": "https://offnews.bg/obshtestvo/predlozhenie-registratciata-na-koli-van-ot-kat-681744.html", "text": "Предложение за промяна на Закона за движение по пътищата предвижда регистрацията на нови коли да става в транспортното министерство, а не в КАТ. За това настояват от Института за пътна безопасност (ИПБ).Промяната е била обсъдена на днешното заседание на междуведомствената комисия за безопасност на пътя. Искането на МВР е по този начин „Пътна полиция” да има отношение само към контрола, а транспорнтото мнистерство да има отношение към регистрацията на автомобилите и техническите прегледи, предава \"Нова\".Предложено е да отпадне и задължението всички шофьори да имат вериги през зимата, то ще остане само за автобусите и камионите.На заседанието бе обявена и статистиката за инцидентите на пътя от началото на 2018 година.До 29 май тази година са настъпили 2 356 тежки пътнотранспортни произшествия със 185 загинали и 3044 ранени.През първите 5 месеца на тази година са загинали 8 деца и са ранени 320. Със сравнение със същия период на 2017 година пътните инциденти са с 58 повече, ранените са повече със 189, но загиналите са с 37 по-малко, отчете началникът на отдел „Пътна полиция“ към Главна дирекция „Национална полиция“ комисар Бойко Рановски, цитиран от пресслужбата на МВР.Тази година най-много произшествия са настъпили на територията на София-град /347/, Пловдив /344/ и Варна /226/. Най-малко катастрофи са станали на територията на Ямбол /15/, Търговище/16/ и Видин/19/.Основните причини за инциденти на пътя са заради нарушение на водача - шофирането с несъобразена и превишена скорост, неправомерни маневри, отнемане на предимство, навлизане в летата за насрещното движение, шофирането след употреба на алкохол и наркотични вещества.", "date": "2018.05.31", "title": "Предложение: Регистрацията на коли вън от КАТ"}
{"url": "https://offnews.bg/obshtestvo/uzhasi-v-norvegia-balgarski-roditeli-treperiat-vseki-den-da-ne-im-otn-681699.html", "text": "Български семейства са принудени да бягат от Норвегия, след като са се устроили там, заради шокиращи случаи на отнемане на деца от социалните власти. За тревожната тенденция, жертва на която са станали вече редица български родители, сигнализира репортаж на Мария Цънцарова за .Законодателството по отношение на децата в скандинавската държава е много стриктно и учители, медицински работници и съседи са длъжни да сигнализират при съмнение за деца в риск. Мерките се засилват още повече от 2015 г. насам, когато отпада назакателното преследване за клевета. Сега податели на анонимни сигнали с неверни факти не подлежат на наказание, заради което броят на сигналите расте.Според данните за 2016 г. в Норвегия са родени 58 890 деца, а броят на сигналите за деца в риск е 58 200. Случаите на намеса на службата са 54 620, обобщава bTV. В 60% от намесите децата остават в домовете си и им се помага вътре в дома, но в 40% от случаите децата са отнемани от техните семейства. Тоест ако се стигне до там службата да провери твоето семейство, има огромен шанс детето ти да бъде отнето.Сред жертвите на системата са и български семейства, които трябва да избягат от страната, за да спасят децата си.Пред bTV родителите на две момичета - Деница и Станислав - разказват, че мислели да се установят трайно в Норвегия и да си купят къща, когато започнали конфликтите им със съседи. Заради кучето на българското семейство, което лаело. Вместо да се оплачат от шума от домашния любимец, съседите сигнализирали службата за закрила на децата. Посочили, 1че децата плачат много.\"Дъщерите ни са близначки, на година и 8 месеца, как няма да плачат. Започваха градина, растяха им зъби точно тогава\", обясняват родителите.Подобна е случката и с Надежда, която също отглежда две малки деца в Норвегия и съсед я заплашва да сигнализира, че те плачат и пищят.\"Казва, че аз съм истеричка и малтретирам детето, то непрекъснато крещи и реве, което не е така, и ще се обади на Барневерн. Хората си мислят: Абе те сигурно са си пребивали детето, сигурно са го малтретирали. Всъщност не е нужно нищо да правиш, за да ти го вземат, ако това така е дошло като информация от съсед”, обяснява Надежда.„Започнахме да четем за брутални случаи на отнети от родителите им деца. Започнахме да разбираме, че родителите нямат абсолютно никакви права върху децата. Едно дете, като е било 3 месеца в Норвегия, то става собственост на държавата. На родителската среща ни се казва, че първата институция, на която ще се обадят, ако има проблем, не е семейството, а на Барневерн (социалната служба)”, отбелязва Надежда.Деница разказва за случай на отнето дете заради кариес. И на отнето новородено, защото спяло в леглото на майка си в болницата. „Научавайки все повече и повече за това, започнахме да живеем в страх – дали детето си е измило зъбите или не – това може да предизвика проблем, дали има петънце на блузата”, признава Надежда.По думите на Деница има случаи на отнети деца заради лъжа на дете в училището или за неконцентрация.Практиката в Норвегия е на децата им разясняват в училище правата, като учителите ги съветват да сигнализират службата за закрила на детето, ако родителите им не се съобразяват с тези права.„Тя може да ми направи проблем, ако я карам да си дойде вкъщи, а навън ѝ е много забавно. Може да я слагам да си легне, а тя да не иска. Там не е желателно да се караш. Детето трябва да се развива, както си се развива. В Норвегия не можеш да си позволиш нищо. Дори когато се роди, аз спазвах всичките им правила от страх”, казва още Надежда.С новороденото си дете спазва стриктно всички правила и постоянно се страхува. „Всичко е контролирано, те идват час по час вкъщи да ни проверяват. За кърмата, с кантари, с всичко, в никакъв случай вода да не давам на детето. Не може да не искаш да кърмиш или да не имунизираш детето си”, отбелязва Надежда.„Естествено нямаше какво да крием. Аз бях много стресирана заради всички истории, които сме чували. Той се свърза с адвокатката и нейният съвет беше да изведем децата по най-бързия начин от страната. Напуснах работа и купих билети”, заявява Деница след сигнала от техните съседи.„Няма какво да правим тук. Събрахме си къщата, продадох всичко, което имахме, напуснахме жилището и си дойдохме. Не сме информирали нито училища, нито институции. Купих билети и те излязоха”, казва и Надежда.„Искам да кажа първо на всички българи, които са тръгнали към Норвегия, че това е една чудесна страна, с невероятна природа, богата, с уредени хиляди неща. Прекрасна предпоставка да си осигуриш старините там или да натрупаш капитал за младините. Но ако имаш деца, прочети и се информирай, преди да тръгнеш, защото там трябва да се съобразиш с невъзможни неща, за да си запазиш децата и да живееш в спокойствие”, препоръчва младата майка.Цветелина Оланд е далеч по-потърпевша. Не е виждала двете си деца – момче на 10 г. и момиче на 11 г., от 25 април т.г. След като се е разделила с вече бившия си съпруг, норвежец, той започва да говори негативно за майката на децата, когато са при него. „Говореше лошо за мен, за България, за моите родители, което настрои децата срещу него, защото те обожават България. Те се отдръпнаха, в един момент казаха: „Не”. Когато не можех да ги убедя да ходят при бащата, той заведе дело срещу мен”, разкри Цветелина в предаването „Тази сутрин” по bTV.Така се стига до намеса на службата за закрила на детето. „Получи се сигнал от вещото лице по делото – психоложка, която изпрати писмо, че е притеснена за психическото здраве на децата. Наприха тест за интелигентност на мен и бащата. Оказа се, че аз съм над средното ниво, а той – под средното. Използваха го срещу мен, мотивираха се, че този мой висок коефициент на интелигентност ми позволява да манипулирам децата”, допълва тя.Сега децата са разделени в две отделни приемни семейства, на 200 км един от друг. Майката може да ги вижда за час и половина веднъж в седмицата и по време на срещите трябва задължително да говорят на норвежки.Когато полицията и социалните работници са дошли да вземат децата, тя е опитала да се държи спокойно. „Ако се държиш истерично, те набедяват, че имаш психични отклонения. Положих нечовешки усилия, за да запазя спокойствие и заради децата, и заради социалните, които бяха там. Децата седнаха до мен на дивана и се вкопчиха в мен. Аз трябваше спокойно да обясня, че всичко ще се оправи, и трябваше да го кажа на норвежки. Плачеха, стискаха ме, само заради мен тръгнаха. Казах им: Съдействайте на хората, мама ще се бори”, разказва майката.На нея не ѝ е позволено дори да отиде до училищата на сина и дъщеря си. Не ѝ е разрешено да им звъни, ако те не ѝ се обадят. Сега обаче и седмичните им срещи вече са забранени. „Не мога да виждам децата до януари 2019 г., за да нямам лошо влияние върху тях. Тяхното становище е, че децата са твърде привързани към мен, че аз много лесно мога да ги манипулирам и има опасност ние да избягаме от страната, въпреки че през ноември миналата година взеха паспортите на децата”, заявява Цветелина Оланд.Тя се е свързала с българския консул в Осло и е получила уверението му, че може да присъства на заседанията като контрол.„Надявам се българските институции да обърнат внимание и да се намесят в случая. Става въпрос за две български деца, никое дете не заслужава тази съдба”, категорична е Цветелина.Написала е писмо и до премиера Бойко Борисов, в което настоява за намеса и помощ от нашите институции.", "date": "2018.05.31", "title": "Ужаси в Норвегия: Български родители треперят всеки ден да не им отнемат децата"}
{"url": "https://offnews.bg/tenis/nadal-otnese-peia-i-prodalzhava-napred-v-rolan-garos-video-681746.html", "text": "Световният номер 1 в мъжкия тенис Рафаел Надал бе убедителен във втория кръг на турнира от Големия шлем на \"Ролан Гарос\" и загуби едва четири гейма срещу Гуйдо Пея. Испанецът започна колебливо, но още в средата на първия сет пое контрол над събитията и затвори двубоя при 6:2 6:1 6:1.Матадора имаше затруднения в първия сет, въпреки че резултатът не го подсказваше, а след това всичките усилия на 78-ия в света да се задържа в разиграванията и да опитва да е равностоен от основната линия не се увенчаха с никакъв успех.Следващият противник на Краля на клея в трети кръг в Париж ще бъде доста удобен за него - Ришар Гаске, който няма победа в 15 мача с Надал и е спечелил само четири сета срещу него.Други резултати: Алберт Рамос-Виньолас – Каспър Рууд 6-4 6-2 6-4, Борна Чорич – Томас Фабиано 4-6 6-2 6-1 6-1, Лука Пуй – Камерън Нори 6-2 6-4 5-7 7-6(3), Миша Зверев – Сергей Стакховски 6-3 6-7(0) 7-6(2) 6-1, Кайл Едмънд – Мартон Фукович 6-0 1-6 6-2 6-3, Кевин Андерсън – Пабло Куевас 6-3 3-6 7-6(5) 6-4.", "date": "2018.05.31", "title": "Надал отнесе Пея и продължава напред в Ролан Гарос (видео)"}
{"url": "https://offnews.bg/ikonomika/vsichki-shte-plashtame-prosrochenite-dalgove-na-bdzh-681700.html", "text": "Просрочените дългове на БДЖ ще са за сметка на всички български данъкоплатци, независимо дали ползват жп транспорт или от години не са стъпвали във влак на националната жп гордост.Очаква се решение от Министерство на финансите, обясняват още от компанията.От БДЖ признават, че облигационерите са в законното си право да изискат дължими средства по съдебен път.От БДЖ обаче са категорични, че до разпродажба на активи на компанията няма да се стигне.Според разпространената от жп компанията информация двама от кредиторите по Втория облигационен заем са подали иск в Софийски градски съд (СГС) за 40 млн. лв. от главница по заема срещу „БДЖ - Пътнически превози” ЕООД и след решение на СГС искът е одобрен частично в размер на 20 млн. лв. в полза на облигационерите, вседствие на което са запорирани сметките на дружеството.", "date": "2018.05.31", "title": "Всички ще плащаме просрочените дългове на БДЖ"}
{"url": "https://offnews.bg/ikonomika/chernomorskite-darzhavi-shte-provezhdat-obshta-politika-za-cherno-more-681742.html", "text": "Черноморските държави и Молдова подписаха в Бургас обща декларация за съвместни политики за опазването на Черно море и развитието му в икономическа гледна точка. Събитието бе част от Европейския морски ден, на който домакин за първи път в Бургас. Двудневнат конференция събра в Бургас над 700 лидери от бранша, включително министри, еврокомисари, депутати, академици, учени и морски експерти. Сред тях са Кармену Вела - еврокомисар по околна среда и морска политика, Искра Михайлова - председател на комисията по регионална политика в Европейския парламент, а от българския кабинет – Валери Симеонов, Ивайло Московски и Нено Димов. Тази година специално място в дневния ред на Европейския морски ден заема Черно море, наред с други теми, разглеждащи Интегрираната морска политика на ЕС за насърчаване на икономическия растеж, уменията, технологичните иновации, опазването на околната среда и устойчивото развитие.Еврокомисар Вела поздрави участниците с \"Добре дошли в Бургас\" на български език и цитира Йоан Екзарх, който преди повече от 1000 години е казал, че \"Морето сближава всичко далечно\":\"\", каза още комисар Вела и съобщи, че през следващите години ще може да се кандидатства с проекти в тази посока чрез нова европейска финансова платформа.Нино Тандилашвили, заместник – министър на екологията и земеделието в Грузия, поясни, че декларацията ще провокира съвместни действия. Тандилашвили даде за пример това, че страната ѝ трябва да приеме нова морска стратегия, но сега, тя трябва да е съгласувана и с останалите черноморски държави, за да се отчитат и техните интереси, за да има устойчиво развитие, рибарство и опазване на околната среда.Виктор Дуган, заместник – министър от Украйна, поясни, че самата декларация, подписана от държавите, дава законовата форма, под която те да развиват заедно проекти. Един от тях са бъдещите транспортни коридори:„“, коментира Дуган. Турският посланик Хасан Улусой подчерта, че шестте държави трябва да работят засилено и по темите с развитието на круизния туризъм в Черно море.", "date": "2018.05.31", "title": "Черноморските държави ще провеждат обща политика за Черно море"}
{"url": "https://offnews.bg/obshtestvo/rumen-rusev-e-noviat-i-d-kmet-na-mladost-681709.html", "text": "Новият и. д. кмет на столичния квартал \"Младост\" е арх. Румен Русев.Столичният общински съвет (СОС) го избра по предложение на БСП, патриотите и Нормална държава. Русев бе избран с 33 гласа \"за\", като част от гласовете бяха осигурени от ГЕРБ за да не остане \"Младост\" без кмет.Другият кандидат за поста Петър Кърджилов получи само 1 глас \"за\". ГЕРБ не подкрепя нито един от зам.-кметовете на г-жа Иванчева. Но заради отговорността към хората от район “Младост” и администрацията част от нас подкрепиха искането на БСП, ВМРО и “Нормалнадържава” за избора на арх. Русев”, заяви шефът на групата на ГЕРБ в СОС Малина Едрева.Апелативният специализиран съд пък отложи делото срещу арестувания с подкуп кмет на района Десислава Иванчева за отстраняването й от поста. Причината е нейното и на подсъдимата заедно с нея зам.-кмет Биляна Петрова искане да се запознае за поне 3 дни с материалите по делото. Следващото заседание на съда ще е на 5 юни от 14 часа. ", "date": "2018.05.31", "title": "Румен Русев е новият и. д. кмет на Младост"}
{"url": "https://offnews.bg/112/strelba-v-zh-k-nadezhda-niama-postradali-681747.html", "text": "Днес след 18.00 часа в столичния ж.к. \"Надежда\" е имало стрелба, която обаче е завършила благополучно и пострадали няма. По първоначална информация е стреляно с халосни патрони до автоцентър на ул. \"Хан Кубрат.На място незабавно са изпратени служители на Столичната дирекция на вътрешните работи. Продължава работата по изясняванена всички факти и обстоятелства по случая.", "date": "2018.05.31", "title": "Стрелба в ж.к. 'Надежда', няма пострадали"}
{"url": "https://offnews.bg/zdrave/novo-pokolenie-kibernozh-m6-681711.html", "text": "Кибернож е едно от най-известните устройства за прилагане на стереотактична радиохирургия в лечението на рак. Новото поколение Cyberknife M6 осигурява много по-голям комфорт на пациента и много по-прецизно приложение.Новият софтуер на движеща се мишена е много по-добър, в сравнение със старата версия. Туморът се унищожава директно, като радиационните лъчи атакуват ДНК-то на туморните клетки във всяка област на тялото - в мозъка, гръбначния стълб, главата и шията, белия дроб, панкреаса, черния дроб, надбъбречните жлези и простатата.Защо Cyberknife M6 е едно от най-ефикасните радиохирургични устройства?Cyberknife M6 използва изключително чувствителни роботизирани технологии за лечение на тумори. Роботът може да действа по шест различни оси и чрез предаване на лъчение от много различни ъгли, може да се постигне перфектно разпределение на дозата в тумори, локализирани в близост до важни органи.В системата Cyberknife M6, локализацията на тумора се следи компютърно чрез изображения и радиацията се доставя до желаните области с висока степен на чувствителност. Системата се самокоригира спрямо най-малката активност на пациента. Това е особено важно при приложения в черепната област – на пациента се поставя обикновена пластмасова маска вместо твърди рамкови системи.Един от най-важните аспекти на системата Cyberknife M6 е проследяване на дишането. Тумори, локализирани в гръдния кош и корема (например белия дроб, черния дроб, панкреаса, надбъбречните жлези и т.н.) се движат с дишането. Облъчването на подвижни лезии е доста трудно. В конвенционалната лъчетерапия се използват твърди устройства за фиксиране на пациента, или се изисква пациента да задържа дишането си, или се третират по-големи зони, които обхващат промените в местоположението, дължащи се на дишането. Нито едно от тези неща не е необходимо при Cyberknife M6. Роботът копира дишането на пациента, може да вдишва и издишва заедно с пациента и по този начин проследява тумора по време на сесията.Основното предимство на Cyberknife M6 е, че времето за лечение е кратко. Средната продължителност на всяка сесия зависи от областта, която се лекува, от близостта на целта до критичните структури и от общата доза, която се подава, но варира от 15 до 30 минути. Това е значителен напредък в сравнение със старата система, при която сесията трае 30-90 минути. Общото време за лечение обикновено отнема една седмица. Това е много полезно за пациенти, които живеят в чужбина, защото могат да дойдат, да получат лечението и да се приберат у дома в кратък период от време.Специалистите по Радиационна онкология на Анадолу Медицински Център са изключително опитни в радиохирургията, не само с Cyberknife M6, но и с други платформи за лъчетерапия. Анадолу Медицински Център е един от големите центрове за обучение с Cyberknife M6 и скоро ще подпише договор да бъде Център за върхови постижения за екипа на Accuray.За повече информация, посетете ", "date": "2018.05.31", "title": "Ново поколение Кибернож M6"}
{"url": "https://offnews.bg/volejbol/niki-nikolov-otpadna-ot-grupata-na-balgaria-za-liga-na-natciite-681703.html", "text": "Мъжкият национален отбор по волейбол на България ще бъде без един от основните си играчи за срещите в София от Лигата на нациите. Блокировачът има проблем с рамото и се лекуваше в Италия, като прогнозите бяха, че ще е готов в началото на юни, когато започва турнирът.Оказа се че проблемите му все още не са отминали и Николов няма да може да помага за битките със Сърбия, Австралия и Русия. Мачовете ще се изиграят в зала \"Арена Армеец\".Иначе селекционерът Пламен Константинов ще заложи на 14 състезатели. В София под ръководството на Мирослав Живков тренират още 13 волейболисти, които попаднаха в разширения състав на националния отбор.В началото на подготовката Константинов обяви, че ще се възползва от услугите на някои от тях по време на турнирите в Лигата на нациите.0 0 0 0 0Селекционерът на националния отбор на България Пламен Константинов ще заложи на същите 14 състезатели, които изиграха срещите от Група 2 на надпреварата в Нинбо, Китай.В София под ръководството на Мирослав Живков тренират още 13 волейболисти, които попаднаха в разширения състав на националния отбор. В началото на подготовката Константинов обяви, че ще се възползва от услугите на някои от тях по време на турнирите в Лигата на нациите.Разпределители: Георги БратоевГеорги СегановПосрещачи: Тодор СкримовВалентин БратоевРозалин ПенчевНиколай ПенчевДиагонали: Боян ЙордановНиколай УчиковЦентрални блокировачи: Виктор ЙосифовСветослав ГоцевИлия ПетковАлекс ГроздановЛиберо: Теодор Салпаров", "date": "2018.05.31", "title": "Ники Николов отпадна от групата на България за Лига на нациите"}
{"url": "https://offnews.bg/sviat/donald-tramp-obsadi-pravosadnata-reforma-s-kim-kardashian-681710.html", "text": "Макар Доналд Тръмп да е зает със световния мир, икономиката на САЩ и бъдещата среща с лидера на КНДР Ким Чен-ун, американският президент все пак успя да вмъкне в програмата си среща с риалити тв звездата Ким Кардашян и да обсъдят правосъдната реформа.Посещението на Ким Кардашян Уест, съпруга и майка на децата на рапъра Кание Уест, е свързано с нейна кампания за освобождаването от затвора на 63-годишна жена, която има доживотна присъда. Алис Мари Джонсън е зад решетките вече над две десетилетия, като причината е притежание на наркотици. Това било първо провинение на Джонсън и за Кардашян и нейните поддръжници присъдата е несправедлива.Откакто се запознала с казуса, риалити звездата запретнала ръкави и с помощта на своя личен адвокат сформирали нов правен екип, с който да се борят за свободата на Алис Мари Джонсън.Карадшян дори успяла да спечели на своя страна един от най-близките хора на Тръмп - неговият зет Джаред Къшнър, който днес натиска за правосъдна реформа в сферата на затворите. Негов закон, с който се отпускат 50 млн. за реабилитация на затворници, беше гласуван и приет от Камарата на представителите в САЩ.Не е ясно точно какво са си говорили Тръмп и Карадашян по време на срещата си.Американският президент сподели снимка с риалити звездата в социалните мрежи и написа \"Страхотна среща\".Кардашян пък благодари на Тръмп и написа, че се надява президентът да помилва Алис Мари Джонсън.", "date": "2018.05.31", "title": "Доналд Тръмп обсъди правосъдната реформа с Ким Кардашян"}
{"url": "https://offnews.bg/sviat/otstraniavat-laura-kioveshi-ot-agentciata-za-borba-s-koruptciata-681713.html", "text": "Конституционният в съд в Румъния задължи президента Клаус Йоханис да отстрани Лаура Кьовеши от поста ѝ като главен прокурор на Агенцията за борба с корупцията, пише \"Политико\".Още през февруари правосъдният министър на Румъния Тудорел Тоадер поиска от президента Кьовеши да бъде освободена от поста си. Тоадер я обвини в няколко неща: престъпване на правомощията, че не уважава авторитета на парламента и че е правила клеветнически изявление относно властта в Румъния в западните медии.Президентът Йоханис обаче не уважи това искане на Тоадер и в казуса бе намесен Конституционният съд на Румъния, който вече се произнесе.В полза на искането на правосъдния министър са гласували 6 от 9 конституционни съдии.45-годишната Лаура Кьовеши се превърна в символ на борбата с корупцията в съседна Румъния. Тя встъпва в длъжност през 2013-та година, а оттогава зад решетките за корупция са осъдени редица министри, кметове и политици.Новината за отстраняването на Кьовеши не се понрави на румънците през вчерашния ден. Нощта беше белязана от протести, а недоволните определиха съда като \"роб на управляващата Социалдемократическа партия\". Около 1500 души се събраха в столицата Букурещ и други градове, за да изразят подкрепата си за обвинител номер 1.", "date": "2018.05.31", "title": "Отстраняват Лаура Кьовеши от Агенцията за борба с корупцията"}
{"url": "https://offnews.bg/tehnologii/vivacom-obiavi-kraj-na-skapia-rouming-v-zapadnite-balkani-681702.html", "text": "VIVACOM дава възможност на своите клиенти да говорят, пращат SMS-и и ползват мобилен интернет в страните от Западните Балкани при преференциални условия.Телекомът вече предлага пакет с включени 100 минути за изходящи разговори, 100 SMS и 100 MB на ден, от който могат да се възползват всички негови клиенти, пътуващи в Албания, Босна и Херцеговина, Косово, Македония, Сърбия и Черна Гора.Цената на пакета е 4 лв с ДДС на ден, като тази цена се начислява само, ако има извършени изходящи разговори, изпращане на SMS или ползване на мобилни данни. Цените за входящи разговори остават непроменени. Клиентите могат да заявят ползване на новия пакет с обаждане на оператор, като това не води до обвързване със срочен договор или удължаване на текущия договор.Включените минути, SMS и мобилни данни са валидни при ползване на преференциални оператори в съответните страни. За Албания това е Vodafone, за Босна и Херцеговина - m:tel (Mobis), за Косово - Monaco Telecom, за Македония - T-Mobile, за Сърбия – Telenor, и за Черна Гора – също Telenor.С новия пакет VIVACOM дава възможност на клиентите си да общуват свободно при своите пътувания в страните от Западни Балкани срещу само 4 лв. с ДДС на ден. Стандартните цени без активиран пакет за роуминг в тези страни започват от 2.29 лв. за минута разговор, от 0.59 лв. за изпратен SMS и от 14.99 на МВ.", "date": "2018.05.31", "title": "VIVACOM обяви край на скъпия роуминг в Западните Балкани"}
{"url": "https://offnews.bg/temida/prokuraturata-dade-na-sad-bivshia-shef-na-ndk-miroslav-borshosh-681701.html", "text": "Софийската градска прокуратура (СГП) внесе днес обвинителен акт срещу бившия изпълнителен директор на Националния дворец на културата Мирослав Боршош и председателя на Съвета на директорите Валентин Кръстев за нецелево разходване на целеви средства, умишлена безстопанственост, сключване на множество неизгодни сделки, длъжностно присвояване и принуда.Искът е внесен в Софийския градски съд (СГС) по пет члена на Наказателния кодекс.Разследването е извършено под ръководството на СГП по образувано на 19 юли 2017 г. досъдебно производство.Боршош е обвинен, че е разпоредил 3 431 146,06 лв. целеви средства да бъдат разходвани нецелево - за разходи, несвързани с дейностите, за които са били отпуснати. Сумата е част от 17 млн. лева отпуснати с решение на Министерския съвет от 3 август 2017 г. с цел  за преустройството, модернизацията и адаптирането на основната сграда на НДК за нуждите на българското председателство на Съвета на Европейския съюз през 2018 г.Разследването установило още, че от януари 2015 г. до януари 2017 г. били сключени договори с адвокатски дружества, въпреки че са били назначени двама юрисконсулти; има и договори за изработване на сайт на НДК при съществуващ такъв; за изработване на технически паспорти на сградата също при вече налични. Така е извършена умишлена безстопанственост в особено големи размери - пише прокуратурата, според която случаят е \"особено тежък\", като щетите за НДК са в общ размер 389 624.82 лв.Събрани са още и доказателства за друг случай на умишлена безстопанственост със значителни щети за НДК (28 399,61 лв.). Става въпрос за следното: на 9 септември 2015 г. Боршош отправя искане до МС за предоставяне на служебни коли при положение, че НДК е разполагало със „Ситроен С4“ и микробус \"Хюндай“. Без да изчака решението на правителството, Боршош си купил срещу едногодишен лизинг \"Лексус ЛС 600“. Платил 14 199 лв.В същото време МС уважил искането и предоставил за временно ползване и стопанисване автомобил „Пежо 607“.Договорът за лизинг обаче не бил прекратен. Нещо повече - следващата година бил сключен нов, отново при условията на оперативен лизинг, за “Лексус ЛС 600“, и пак били платени 14 199 лв.В периода 24.11.2014 г. – 23.12.2015 г. съзнателно били сключени 15 неизгодни сделки, от които за НДК са настъпили вреди в размер на 86 740 лв., пишат още от прокуратурата.Шест от договорите са за PR обслужване, а по същото време в НДК били назначени четирима служители за тази дейностОстаналите 9 договора са за процесуално представителство пред съдебни органи при назначени 2-ма юрисконсулти.Обвинението в длъжностно присвояване в особено големи размери се основава на случай от ноември 2016 г., когато Боршош присвоил 3 971 999,52 лв., собственост на НДК, твърдят от прокуратурата.Вторият обвиняем е бившият председател на Съвета на директорите Валентин Кръстев.Според прокуратура той принудил трима служители на НДК, назначени за членове на комисия за провеждане на открита процедура за възлагане на обществена поръчка с предмет „Проектиране, преустройство и адаптация на основната сграда на НДК за нуждите на Българското председателство на Съвета на ЕС през 2018 г.“, да подпишат Протокол за провеждане на открита процедура за възлагане на обществена поръчка с предмет „Проектиране, преустройство и адаптация на основната сграда на НДК за нуждите на Българското председателство на Съвета на ЕС през 2018 г. като занижат оценката по показателя „Техническо предложение“ на един от участниците в процедурата, и завишат оценката по показателя „Техническо предложение“ на друг участник в процедурата, като е употребил за това заплашване. То е престъпление по чл. 143, ал. 1 от НК.", "date": "2018.05.31", "title": "Прокуратурата даде на съд бившия шеф на НДК Мирослав Боршош"}
{"url": "https://offnews.bg/politika/bsp-i-gerb-s-razlichni-obiasnenia-zaradi-kogo-borisov-se-izviniaval-na-681714.html", "text": "Управляващи и опозиция са на различно мнение за какво точно около \"Южен поток\" се е извинил Борисов на руския президент Владимир Путин.\"В Русия Бойко Борисов се опита да поправи собствените си грешки от спирането на енергийните проекти, но според нас не успя\", заяви пред журналисти лидерът на БСП Корнелия Нинова и подчерта, че е очаквала много повече конкретика от посещението. Тя обаче определи като добър знак срещуте на президента Румен Раде и на премиера в Москва. По думите й чрез тях са се размразили българо-руските отношения. Нинова добави, че се надява започнатият диалог между България и Русия да продължи на всички политически, дипломатически и икономически равнища, защото \"е в интерес на България\".\"Мисля, че господин Борисов отиде, за да осигури газ за хъб „Балкан“, но нищо подобно не е получил. Замразяването на „Южен поток“ и на „Белене“ очевидно ще струва много за националния интерес, както виждаме от тези разговори. Нищо конкретно по „Южен поток“, „Белене“, хъб „Балкан“. Ще следим как ще се развиват нещата, но смятаме, че трябва да продължат разговорите\",каза още Нинова.От ГЕРБ обаче обявиха, че Борисов се е извинил за чужди грешки. \"Премиерът Бойко Борисов се извини за това, че „Южен поток“ е направен от социалистите, когато управляваха, по един доста непрозрачен начин, заобикаляйки европейските разпоредби\", каза председателят на парламентарната група на ГЕРБ Цветан Цветанов.Според него \"Южено поток\" е бил заложен грешно, а от него е лъхало \"само корупционен механизъм и схеми\". \"Времето ще покаже дали посещението на премиера Бойко Борисов в Русия е било успешно или не\", каза още Цветанов. на той.ДПС пък настояха Борисов да иде в парламента, за да запознае депутатите с резултатите от срещите му в Русия.\"Имаме откъслечна информация от медиите. Няма да правим предположения, за да няма спекулации. България е парламентарна република. Би било добре изпълнителната власт да представи пред Народното събрание резултатите от такива срещи\", коментира председателят на ДПС Мустафа Карадайъ.", "date": "2018.05.31", "title": "БСП и ГЕРБ с различни обяснения заради кого Борисов се извинявал на Путин"}
{"url": "https://offnews.bg/politika/bsp-nastoiava-borisov-da-vzeme-reshenie-za-spasiavaneto-na-bdzh-oshte-681706.html", "text": "БСП настоява до края деня на премиерът Бойко Борисов да излезе с план за спасяване на БДЖ, след като се разбра, че 40 милиона лева са запорирани от сметки на държавните железници. Според социалистите дружеството вече фактически е във фалит.Вчера  на БДЖ, а днес от дръжеството . От пък БСП обявиха, че до ситуацията се е стигнало преди 10 дни. Социалиситие трябва да се отговори на въпроса кой ще изпълнява транспортната задача на БДЖ, след като дружеството е със запорирани сметки, със запориран подвижен състав и влакове. \"Кой носи отговорност за това, което се случва?\", коментира социалистът Георги Свиленски.\"Ще задам темата под формата на въпроси. Блокирани ли са сметките на БДЖ? Запорирани ли са 1200 вагона?Запорирани ли са 25 дизелови мотриси Сименс - най-новите влакове, които има БДЖ? Защо служителите на \"Български държавни железници\" не знаят, че следващите заплати вероятно са под въпрос? И какво прави Правителството по тази тема?\", каза още той.", "date": "2018.05.31", "title": "БСП настоява Борисов да вземе решение за спасяването на БДЖ още днес"}
{"url": "https://offnews.bg/obshtestvo/slanchevo-sas-slab-viatar-i-temperaturi-do-32-gradusa-681672.html", "text": "Днешният ден ще е предимно слънчев, след обяд - с разкъсана висока облачност. Максималните температури ще надхвърлят 30 градуса - на места (в областите Видин и Велико Търново) тя ще достигне 32 по Целзий, показва прогнозата на НИМХ-БАН. В София термометрите ще сочат 27 градуса на сянка в най-топлите часове.Ще духа слаб, в Източна България - до умерен вятър от север-североизток.Над планините ще е предимно слънчево, с разкъсана висока облачност. Ще духа умерен до силен вятър от север-североизток. Максималната температура на височина 1200 метра ще е около 20°, на 2000 метра – около 12°.По Черноморието ще е предимно слънчево, с разкъсана висока облачност. Ще духа до умерен вятър от север-североизток. Максималните температури ще са 23°-25°. Температурата на морската вода е 20-22°. Вълнението на морето ще е 2 - 3 бала.Денят ще продължи 15 часа и пет минути. Слънцето ще изгрее в 5:52 ч. и ще залезе в 20:57 часа.", "date": "2018.05.31", "title": "Слънчево, със слаб вятър и температури до 32 градуса"}
{"url": "https://offnews.bg/bojni/promoutarat-na-uajt-niamashe-kak-da-spechelim-naddavaneto-za-kubrat-681721.html", "text": "След като загуби спора за организиране на евентуален мач за титлата IBF между звездата ни в профибокса Кубрат Пулев и Дилиан Уайт, промоутърът на британеца Еди Хърн чака да чуе плановете на победителя при наддаването - Epic Sports & Entertainment, който открито подкрепя българина.\"Искахме да спечелим и мачът да е на 28 юли в Лондон, но за съжаление Epic Sports&Entertainment извади много пари и взе срещата\", каза Хърн пред boxingscene.com.Както е известно, Epic Sports&Entertainment даде 1 500 111 долара, а предложението на Маtchroom бе за 831 111 долара. 801 305 долара пък бе офертата на \"Зауерланд\".\"Чакаме от победителите да внесат необходимите депозити в IBF, за да започнем конкретно да разговаряме по параметрите на мача и мястото му на провеждане. В контакт сме с шефовете на компанията и съм сигурен, че ще изберем най-доброто място и най-добрите условия. Има шанс Уайт да се бие с Ортис за претендентското място на WBC, но там чакаме допълнителна информация за това как ще се развият нещата”, каза Хърн.", "date": "2018.05.31", "title": "Промоутърът на Уайт: Нямаше как да спечелим наддаването за Кубрат - Дилиан"}
{"url": "https://offnews.bg/ikonomika/edna-ot-20-tcigari-v-evropa-e-balgarska-stranata-ni-e-shestiat-naj-go-681715.html", "text": "527 милиарда цигари са произведени в Европа през 2016 година - с 36 милиарда под количеството за 2015 г. и с около 1/3 по-малко от преди 10 години.Статистиката за производството публикува Евростат днес, във връзка със Световния ден без тютюнев дим.Количеството за 2016-а е равно на повече от 1000 цигари, или 50 пакета с по 20, на един жител. Стойността му е около 6.2 милиарда евро.С около 168 милиарда цигари Германия е производител №1 в Европа. Продукцията ѝ е равна на 32% от общата за Съюза. С други думи, една на всеки три цигари, произведени в Европа, идва от Германия.Полша заема второто място с 99 милиарда цигари за 2016 г. или 19% дял.Румъния е трета: 77 милиарда цигари; 15%.Четвъртото, петото и шестото място заемат Гърция (31 милиарда), Португалия (27 милиарда) и България (21 милиарда) или по около 5% дял от общата продукция.Днешният ден е посветен от Световната здравна организация на разясняването на вредите от тютюнопушенето върху здравето. Провежда се за пръв път през 1988 г. 250 от над 4000-те съставки в цигарата са вредни, повече от 50 могат да причинят рак. Равносметката от употребата им е следната: цигарите убиват почти половината пушачи (общо 1.1 млрд. души); всяка година те отнемат над 7 милиона човешки живота - на повече от 6 млн. активни пушачи и на близо 890 хил. души, изложени на цигарения дим.Уви, няма безопасно ниво на пасивно пушене. При възрастните то причинява тежки сърдечно-съдови и дихателни заболявания, включително рак на белия дроб и коронарна болест на сърцето. При децата пасивното пушене може да доведе до внезапна смърт. Изложените на дима не по своя воля бременни може да родят недоносено бебе.Пушенето е втората водеща причина за сърдечно-съдови заболявания след високото кръвно налягане. А те убиват повече хора от която и да е друга болест. В същото време, активното и пасивното пушене са причината за приблизително 12% от смъртните случаи при сърдечните заболявания, показват данните на СЗО.От организацията призовават правителствата да направят всичко възможно да осигурят въздух без цигарен дим по всички възможни начини - чрез забрани за пушене на обществени места, чрез мащабни разяснителни кампании, чрез забрани за реклама на цигарите, чрез \"страшни\" снимки на последствията от употребата им по кутии, плакати, билбордове.", "date": "2018.05.31", "title": "Една от 20 цигари в Европа е българска: страната ни е шестият най-голям производител"}
{"url": "https://offnews.bg/futbol/tcska-privleche-parvo-novo-popalnenie-681704.html", "text": "Футболистът от Кабо Верде Стивън Перейра е новото попълнение на ЦСКА, похвали се самият играч пред холандското издание limburger.nl.Футболистът е подписал тригодишен договор с тима от „Българска Армия”.24-годишният краен защитник е национал на своя страна, а през проследните три сезона бе в договорни отношения с холандския втородивизионен МВВ Маастрихт, които изтекоха.„Това е наистина голяма стъпка напред за мен, защото ще играя в Лига Европа след трите години, прекарани във второто ниво на холандския футбол и добрите мачове за мен за националния отбор на Кабо Верде.Много благодаря на Маастрихт за трамплина, който се оказа за мен като клуб. В този отбор претърпях голямо развитие. Знам, че не всички в клуба са доволни от раздялата ми с Маастрихт, но аз съм спортист и имам амбиции”, сподели Перейра пред изданието.", "date": "2018.05.31", "title": "ЦСКА привлече първо ново попълнение"}
{"url": "https://offnews.bg/balgaria/niama-da-imat-voda-na-6-mesta-v-sofia-681625.html", "text": "„Софийска вода” временно ще прекъсне водоснабдяването в части на столицата днес, съобщиха от дружеството. Подмяна на спирателен кран на ул. „Илия Георгов“ в жк. „Обеля“ II налага спиране на водоподаването от 09:00 до 21:00 часа на бл. 241, бл. 243, бл. 234, бл. 233, бл. 231, бл. 232, бл. 229, бл. 236, бл. 239, бл. 238, бл. 237.Реконструкция на уличен водопровод на ул. „Химитлийски проход“ в жк. „Гоце Делчев“ налага спиране на водоподаването от 09:00 до 19:00 часа на ул. „Химитлийски проход“, ул. „Чужденец“, по ул. „Метличина поляна“ от ул. „Химитлийски проход“ до ул. „Деян Белишки“ и бл. 48.Във връзка с подмяна на пожарен хидрант до бл. 22В в жк. „Сердика“ налага спиране на водоподаването от 09:30 до 17:30 часа на ул. „Камен Андреев“ от ул. „Гюешево“ до ул. „Охридско езеро“.Монтаж на спирателни кранове на ул. 23 в жк. „Обеля“ 1 налага спиране на водоподаването от 09:00 до 18:00 часа на ул. 4, ул. 21, ул. 22, ул. 23, ул. 24, ул. 25, ул. 26.Поради подмяна на спирателен кран на ул. „Рачка“ в жк. „Овча купел“, се налага спиране на водоподаването от 09:30 до 17:30 часа на ул. „Рачка“ от ул. „Народен герой“ до ул. „Паскал Тодоров“.Без вода заради подмяна на сградно водопроводно отклонение на ул. „Реката“ в с. Чепинци, ще бъдат от 09:30 до 16:00 часа на ул. „Реката“ от ул. „Радост“ до ул. „Георги Никифоров“. Изграждане на сградно водопроводно отклонение на ул. „Резньовете“ в местност „Гърдова глава“ налага спиране на водоподаването от 10:00 до 22:00 часа на ул. „Резньовете“ от ул. „Чукар“ до ул. „Панчарица“. ", "date": "2018.05.31", "title": "Няма да имат вода на 6 места в София"}
{"url": "https://offnews.bg/zdrave/ostavete-tcigarite-pone-za-24-chasa-dnes-e-svetovniat-den-bez-tiutiun-681673.html", "text": "Цигарите убиват сърцето. Това е фокусът на днешния Световен ден без тютюнев дим на Световната здравна организация.Установеният от 1988 година ден цели насочването на вниманието към вредите, които те нанасят върху здравето. 250 от над 4000-те съставки в цигарата са вредни, повече от 50 могат да причинят рак. Равносметката от употребата им е следната: цигарите убиват почти половината пушачи (общо 1.1 млрд. души); всяка година те отнемат над 7 милиона човешки живота - на повече от 6 млн. активни пушачи и на близо 890 хил. души, изложени на цигарения дим.Уви, няма безопасно ниво на пасивно пушене. При възрастните то причинява тежки сърдечно-съдови и дихателни заболявания, включително рак на белия дроб и коронарна болест на сърцето. При децата пасивното пушене може да доведе до внезапна смърт. Изложените на дима не по своя воля бременни може да родят недоносено бебе.Пушенето е втората водеща причина за сърдечно-съдови заболявания след високото кръвно налягане. А те убиват повече хора от която и да е друга болест. В същото време, активното и пасивното пушене са причината за приблизително 12% от смъртните случаи при сърдечните заболявания, показват данните на СЗО.От организацията призовават правителствата да направят всичко възможно да осигурят въздух без цигарен дим по всички възможни начини - чрез забрани за пушене на обществени места, чрез мащабни разяснителни кампании, чрез забрани за реклама на цигарите, чрез \"страшни\" снимки на последствията от употребата им по кутии, плакати, билбордове.", "date": "2018.05.31", "title": "Оставете цигарите поне за 24 часа! Днес е Световният ден без тютюнев дим"}
{"url": "https://offnews.bg/sviat/ot-dnes-ne-ste-dobre-doshli-v-hamburg-sas-star-dizelov-avtomobil-681677.html", "text": "От днес Хамбург ограничава движението на дизелови автомобили. Градът е първият в Германия, който въвежда тази мярка. По-старите коли на дизел няма да се допускат до някои от най-силно замърсените пътища. Става въпрос за колите, които не отговарят на стандарта за емисии \"Евро-6\", който беше въведен през 2014 година.1600-метрова отсечка от магистрала и 580 метра от друг основен път ще бъдат затворени за по-старите дизелови автомобили.Пристанищният град е първият, който прилага съдебно решение, според което подобни забрани са законен начин, чрез който местните власти могат да намалят замърсяването на въздуха под стандартите на ЕС.Съдии от Федералния административен съд постановиха през февруари, че градовете могат постепенно да елиминират дизеловите автомобили, като започнат от най-старите. Допускат се изключения за Спешна помощ.Градовете Щутгарт и Кил определят свои собствени ограничения в битката срещу замърсяването на въздуха, а властите в Мюнхен, Кьолн и Дюселдорф наблюдават отблизо експеримента на Хамбург.Горивото, патентовано от баварския инженер Рудолф Дизел през 1892 г., е широко използвано в редица европейски държави. Дълго време и германците смятаха дизела за по-безвреден от бензина. Тази репутация се сгромоляса в \"Дизелгейт\" - скандалът с Фолксваген от 2015 г., при който производителят на автомобили призна, че е монтирал устройства на милиони коли, чийто софтуер е манипулирал данните и така те привидно са изглеждали според стандартите. Всъщност замърсяването е било много над допустимите норми.Делът на дизеловите автомобили спадна от 47.7% през 2015 г. на 38.7% през 2017-а.", "date": "2018.05.31", "title": "От днес не сте добре дошли в Хамбург със стар дизелов автомобил"}
{"url": "https://offnews.bg/obshtestvo/advokatkata-na-gerbera-vlajkov-ne-iska-toj-izobshto-da-vliza-v-zatvora-681692.html", "text": "„Наложеното наказание е прекалено тежко. Имаме право да обжалваме и присъдата да не бъде изтърпяна ефективно”. Това заяви адвокатката на Лазар Влайков Елвира Панкова пред Нова телевизия.Бившият председател на Общинския съвет в град Септември от ГЕРБ беше осъден на 3 години и 4 месеца затвор след убийството на ресторантьор във Виноградец.Наско Тонкев беше застрелян, като според първоначалната версия фаталният изстрел е произведен от 6-годишно дете.Впоследствие по случая беше задържан Лазар Влайков, който е собственик на оръжието. Съдът в Пазарджик го призна за виновен за това, че не е предприел необходимите мерки за безопасност при боравенето с оръжие, както и за това, че е предоставил пистолета си на други лица, което е довело до смъртта на Тонкев.Сега адвокатката на Тонкев заяви, че ще обжалват присъдата с аргумента-несправедливост на размера на наложеното наказание.„Това наказание е прекалено тежко”, заяви адвокатката.Близките на Тонкев също ще обжалват присъдата, тъй като я смятат за прекалено лека.", "date": "2018.05.31", "title": "Адвокатката на гербера Влайков не иска той изобщо да влиза в затвора"}
{"url": "https://offnews.bg/ikonomika/ofitcialno-40-miliona-leva-sa-zaporiranite-sredstva-v-smetki-na-bdzh-681694.html", "text": " бе потвърдена официално. А сумата е шокираща - 40 милиона лева.\"Направен е запор на дъщерното дружество на холдинг БДЖ - БДЖ - \"Пътнически превози\" за 40 милиона лева, съобщи в сутрешния блок на БНТ \"Денят започва\" Велик Занчев, заместник-министър на транспорта, информационните технологии и съобщенията.Блокирането на сметките се е случило в края на миналата седмица, а заплахата от финансов колапс на жп превозвача е съвсем реална.Той уточни, че решението се чака от финансовото министерство, което вероятно означава, че жп превозвачът за пореден път ще бъде измъкван от блатото за сметка на българските данъкоплатци.Към момента остатъкът от просрочения дълг по втория облигационен заем е в размер на 103 милиона лева.", "date": "2018.05.31", "title": "Официално: 40 милиона лева са запорираните средства в сметки на БДЖ"}
{"url": "https://offnews.bg/ikonomika/kevr-reshava-s-kolko-da-poskapne-tokat-681696.html", "text": "Комисията за енергийно и водно регулиране (КЕВР) ще обсъжда днес поскъпването на тока и топлоенергията от 1 юли.Предложението на регулатора е токът за бита да скочи с около 2%.Енергийният регулатор отхвърли голяма част от първоначалните искания на електроразпределителните дружества за вдигане на цените. Решението обаче не е окончателно и все пак може да се стигне до по-голям ръст на цените.Причината е, че предстои поредно поскъпване на природния газ от юли. Ако неговата цена се промени с над 5%, това трябва да бъде отразено и в цените на тока, топлата вода и парното.", "date": "2018.05.31", "title": "КЕВР решава с колко да поскъпне токът"}
{"url": "https://offnews.bg/politika/mvr-zakliuchi-che-problemite-mu-mozhe-da-idvat-ot-rakovodstvoto-681695.html", "text": "Проблемите в МВР може да идват не от лошо изпълнение задачи, а от неправилното им поставяне. Тази констатация е направена във функционалния анализ за усъвършенстване модела за управление в МВР.Още , че правителството има намерение да преформатира министерството, като за целта на Университета за национално и световно стопанство (УНСС) е поръчан структурно-функционален анализ. На по-късен етап се очаква препоръки да бъдат направени и от Световната банка. От документи, с които OFFNews разполага, става ясно, че политическото ръководство на МВР е достигнало до прозрението, че проблемите във ведомството може да идват не от лошо изпълнение, а от неправилно формулирани от ръководителите задачи. Наложило се е виждането за промяна в начина на управление и за това, че реформите във вътрешното министерство не се заключават единствено до оптимизиране на личния състав чрез съкращения или където има нужда - назначения. Документът акцентира на управленските проблеми и това дали поставените задачи съответстват на условията за работа, които се създават на личния състав за изпълнение на ангажиментите му. Като проблем в него е посочена и липсата на ефективност при харченето на бюджета. Анализът е показал и неравномерно разпределение на администрацията, която на места е раздута, а на други - недостатъчна.Министърът на вътрешните работи Валентин Радев е на мнение, че администрацията е достатъчно раздута. Анализът показва, че близо 24 процента от заетите в МВР са на постове в администрацията, което поставя ведомството на първо място по брой чиновници сред останалите министерства. Към 26 април 2018 г. общият брой на служителите от специализираната администрация е 4611 души. Служителите на общата администрация са 6942, като към тях се причисляват и служители по трудови правоотношения - предимно персонал за спомагателни дейности като чистачи, склададжии, водопроводчици и каналджии и гледачи на служебни кучета.  Това е и причината да бъде направен допълнителен функционален анализ на всяко едно звено в системата и неговата ефективост. В отговор на депутатско питане в началото на месеца вътрешният министър посочи, че ако се наложи намаляване на администрацията, съкращения все пак ще бъдат направени.\"Още, когато дойдох в Министерството на вътрешните работи, ние със синдикатите се разбрахме, че ще направим такъв структурно-функционален модел – първо, преглед на това, и ако има по-голяма администрация, може да я намалим, ако няма или пък са по-малко, може да ги увеличим, въобще какво да се случва в министерството. Да не използвам думата реформи, но тези промени ще бъдат направени, чакаме това да се случи – аз казах в средата на годината. В момента върви и работя върху по-голямата обществена поръчка – направили сме една стъпка, чакаме и втора, имаме информацията от Световната банка и това ще се случи\", коментира министърът в отговор на въпрос от депутата от БСП Тодор Байчев.", "date": "2018.05.31", "title": "МВР заключи, че проблемите му може да идват от ръководството"}
{"url": "https://offnews.bg/112/arestuvaha-dvama-balgari-iztochvali-bankomati-v-italia-681693.html", "text": "Двама българи са арестувани от италианските власти заради измами с банкомати на летищата в Рим, Милано и Венеция, съобщиха местните медии.Измамниците успели да се сдобият с данните от банковите карти на хиляди пътници. Те поставяли скимиращи устройства на банкоматите в зоните за пристигащи.Полицията твърди, че със задържането им са спасени милиони евро на пътниците.Двамата са засечени с камери и са проследени. В квартирата им в Рим са намерени данните на хиляди пътници.", "date": "2018.05.31", "title": "Арестуваха двама българи, източвали банкомати в Италия"}
{"url": "https://offnews.bg/futbol/fenovete-na-levski-si-kazvat-dovizhdane-s-prohazka-na-4-iuni-681697.html", "text": "Феновете на Левски организират среща със словака Роман Прохазка, който напуска „сините“ и от следващия сезон ще играе за чешкия първенец Виктория (Пилзен) в Шампионската лига.29-годишният словак беше част от Левски от 2012 година и за това време успя да се превърне в любимец на привържениците на тима със сърцатата си игра и раздаването на терена. Прохазка остана на „Герена“ и във времената на финансова криза, когато редица футболисти не издържаха и си тръгнаха.Срещата на феновете на Левски с Прохазка ще се състои на 4 юни (понеделник) от 16:00 часа в магазина на Националния клуб на привържениците на „сините“ в София. Прохазка си тръгва с известна горчивина от Левски, тъй като така и не получи предложение за нов довогор от страна на ръководството.Ето какво съобщават от НКП:", "date": "2018.05.31", "title": "Феновете на Левски си казват довиждане с Прохазка на 4 юни"}
{"url": "https://offnews.bg/politika/andrej-rajchev-rusnatcite-sa-tezhko-obideni-vse-edno-ni-kazaha-darz-681705.html", "text": "Руснаците са тежко обидени. С едно извинение не става, ще е нужна дългосрочна политика. Така социологът Андрей Райчев коментира пред БНТ посещението на премиера Бойко Борисов в Русия и срещата му с президента Владимир Путин. Според него с посещението си в Москва Борисов е опитал да се впише в една посредническа роля, подобна на тази с турския президент Реджеп Тайип Ердоган. \"Това, което виждаме, е върхът на айсберга и сме в положение да гадаем по този връх какво става отдолу. Главното е пукнатината, която се появи между САЩ и Европа. Тя отдавна тлее. Френският президент опита да я преодолее при едно важно посещение, но и той не успя, това беше лоша визита. Тогава той възкреси една категория на Де Гол – Европа от Атлантика до Владивосток. Това е не само на Де Гол формула от 60-те години на миналия век, но и нещо, което президентът Путин много често повтаряше в началото, в първите си мандати. Това означава, че Европа, във връзка с Иран и други причини, се е решила на самостоятелна политика по отношение на САЩ. Главният критерий на тази политика, първото нещо, което ще излезе от нея, е руският въпрос\", посочи Райчев.По думите му именно в този контекст Борисов е успял да се впише с посредническа роля. \"Да се окаже, макар и лидер на малка страна, подходящият човек за един предварителен диалог, а дай Боже и България да се окаже място за среща на двете страни, които ще установяват нови отношения. Искам само да подчертая колко дълбоки са тези нови отношения. Нови отношения между Европа и Русия би означавало: признаване на Крим, махане на санкциите, нормализиране на ситуацията в Украйна – това са огромни неща, представете си го като две огромни континентални плочи, които се движат – една от друга се отдалечават или приближават, ако се приближават, става планина, ако се отдалечават – планина или море. Това са големи неща и тук ние се опитваме да се впишем\", допълни той.Според него българската делегация е посрещната студено от руската страна\"В целия разговор дума не стана за думата „санкции“, думата „Крим“ или думата „Украйна“. Нито един не я произнесе. Нито последва някакъв вид покана. И доколкото разбирам срещата е свършила по-бързо, отколкото нашите са предполагали. За това не съм сигурен. Не стана дума за нищо по-голямо. От руската страна имаше много ясна студенина. Още в най-първите си думи президентът Путин каза: „Не сме се виждали достатъчно дълго“ - т.е. един вид „нещо те нямаше, когато беше трудно“. После неговият говорител Песков излезе и коригира: \"нищо не сме се договаряли, само за пръв път обсъждаме, не сме казали, че ще правим АЕЦ, казахме, че вие имате желание ние да го правим\". Това са все едни знаци за студено\", коментира още Райчев.По думите му една от причините за студената реакция са изказванията на експрезидентът Росен Плевнелиев. \"Този човек наговори такива работи за Русия – то бяха едни хибридни войни, той ги обвини във всички грехове, говори за тях като бетер, бетер най-антисъветски настроения американец. Това не се оказва без цена и това плащаме сега. Те са тежко обидени. Борисов се опита да се извини, като каза, че големият брат прощава, ние сбъркахме, но не получи усмивка, а реплика, че големият плаща. Т.е. имаме сложна ситуация с Русия и тя е психологически сложна. Не е въпрос на хъбове. Отношенията България – Русия са много стари, те са 200-годишни. И 200 години, през каквото и да сме минали, връзката между двата народа не е загубена. Тези отношения са повече и от Путин, и от Борисов взети заедно и умножени по десет. Руснаците смятат тези отношения за загубени, те просто не ни вярват. Ще го кажа много грубо: „Държахте се като помияри“, това чух. И с едно извинение не става, иска по-дългосрочна политика\", заяви Андрей Райчев.Той изрази мнение, че Борисов прави много рискован лично за себе си ход, като залага на АЕЦ „Белене“ и „Южен поток“.\"Това е изгодно за България, но е важно какво мисли Америка за това. От тази гледна точна е много рисковано, защото може да се схване от нашите партньори в НАТО като политика против тях. (...) България никога не е била против АЕЦ \"Белене\" и „Южен поток“. Всички наши правителства са прегръщали тези проекти, защото са много изгодни финансово. Само че не ни даваха. В първия случай просто дойде Хилъри Клинтън и нашите си промениха мнението за АЕЦ\", посочи той и допълни, че Борисов се възползва от новата ситуация между САЩ и Европа, но ако тя се промени, пак ще се появи обосновка, че тези проекти са неизгодни. Посещението на Борисов в Москва и новината за възможно включване на България в \"Турски поток\" коментира и политологът Антоний Гълъбов. \"Това е фаза от процес. Подготовката е започнала през март. Имаме нова позиция, която беше насърчена от ЕК с решението за „Газпром“. Имаме междинни резултати на процес, който е в ход, не е отделна ситуация, която веднъж е постигната и след това ще потъне в някакви други разговори. България има шанса да се върне към енергийната тема в отношенията с Русия в по-добра позиция\", посочи той.По думите му изглежда, че се връщаме към тези проекти, но те не са същите - сега са български и са по-изгодни за България. \"Преди две седмици излезе информацията, че Турски поток ще продължи до европейска територия. Големият въпрос беше коя е европейската територия – дали ще продължи до Гърция, или до България. (...) \"Южен поток\" щеше да донесе на България печалба само от транзитни такси. Газовият хъб \"Балкан\" е друга конструкция. Газовият хъб би позволил на България да бъде търговец, а не само транзитьор на газ\", коментира Гълъбов.\"Отношенията между Европа и Русия ще се моделират през следващата една година до следващите европейски избори. Този период е достатъчно гъвкав и пластичен, за да може България да се позиционира в него, важното е това да не приключи с края на председателството. Важното е, веднъж усвоена тази роля, България да продължи да полага тези усилия в многопосочна дипломация, не само в двустранни отношения. Между другото, когато отношенията със Западните Балкани излязоха извън сферата на двустранните отношения, се усети промяна. Много важно е да можем да си говорим и България да държи отворени всички възможни канали на комуникация\", подчерта Гълъбов.", "date": "2018.05.31", "title": "Андрей Райчев: Руснаците са тежко обидени, все едно ни казаха 'Държахте се като помияри'"}
{"url": "https://offnews.bg/sviat/lavrov-se-sreshtna-s-kim-chen-un-v-phenian-681716.html", "text": "Севернокорейският лидер Ким Чен-ун прие в Пхенян руския външен министър Сергей Лавров, съобщи руското министерство на външните работи, цитирано от ТАСС и БТА.Двамата са разговаряли за ситуацията на Корейския полуостров. Лавров е първият руснак, който се среща със сегашния лидер на КНДР. Срещата се е състояла в резиденцията за почетни гости Пекуауон.\"Дори и преди това някой руснак да е виждал Ким Чен-ун, това беше първата среща с него лице в лице\", каза източник от руската делегация.Лавров се е срещнал и със севернокорейския си колега И Йон-хо. Двамата са обсъдили състоянието и перспективите на по-нататъшното развитие на приятелските отношения и сътрудничеството между Русия и КНДР и 70-годишнината от установяването на дипломатически отношения между двете страни, която се навършва тази година, се казва в съобщението на руското министерство.\"Имаше конкретен обмен на мнения за ситуацията около Корейския полуостров с акцент координацията на усилията да бъде задълбочена в интерес на политическото и дипломатическо уреждане на всички проблеми\", допълва ведомството.", "date": "2018.05.31", "title": "Лавров се срещна с Ким Чен-ун в Пхенян"}
{"url": "https://offnews.bg/futbol/tcska-priema-machovete-ot-liga-evropa-na-balgarska-armia-681723.html", "text": "ЦСКА ще може да играе домакинските си мачове на \"Българска армия\" в началото на турнира Лига Европа, пише \"24 часа\". Домът на \"червените\" в Борисовата градина има 2-а категория от УЕФА, което означава, че може да приеме първите два кръга от пресявките на надпреварата.Единствено трябва да се представи, че стадионът е изпълнил предписанията на евроцентралата, които са минимални. Едва при класиране за третия предварителен кръг трябва да се търси \"Васил Левски\", защото \"Армията\" не отговаря на изискванията за него.Славия няма друг вариант освен националния стадион за мачовете си от евротурнирите.", "date": "2018.05.31", "title": "ЦСКА приема мачовете от Лига Европа на \"Българска армия\""}
{"url": "https://offnews.bg/obshtestvo/tcarkvata-pochita-sv-ap-erm-pokroviteliat-na-plovdiv-681628.html", "text": "Църквата почита днес свети апостол Ерм и св. ап. Ермий. Ермий е бил епископ в Далмация, а Ерм в тракийския град Филипополи. Той е покровител на Пловдив. Според църковното предание св. ап. Ерм е донесъл пръв Христовото благовестие в Пловдив. Той основал в града християнска община, на която става първият епископ. В следващите три века не са известни имената на неговите приемници. Свети апостол Ерм е от учениците на Иисус Христос, които християнската Църква почита като един от „седемдесетте апостоли“. Споменат е в Посланието на св. ап. Павел до римляните. Св. ап. Ерм свършил мъченически живота си. Той оставил поучителната книга \"Пастир\".", "date": "2018.05.31", "title": "Църквата почита св. ап. Ерм, покровителят на Пловдив"}
{"url": "https://offnews.bg/kultura/preporachvame-vi-mnimiat-bolen-v-naroden-teatar-ivan-vazov-681690.html", "text": "Днес от 19:00 часа в Голямата зала в Народен театър „Иван Вазов” ще се играе постановката „Мнимият болен”.Комедията-балет, написана от смъртно болния Молиер, е една от най-веселите и жизнерадостни негови пиеси. Арган е централният персонаж, около когото се завърта историята за хипохондрика, страдащ от всички възможни болести, и недоразуменията, скритите любови и забавни хитрини на цялото му домочадие, също и комедийните неразбории с неговите лекуващи лекари.В написаната преди близо 350 години комедия Молиер изиграва последната си роля. Само няколко часа след като е съблякъл костюма на мнимия болен Арган, Жан-Батист Молиер напуска този свят, но пиесата му остава да живее и се превръща не само в комедийна класика, но и в желано предизвикателство за много актьори.Първата постановка на пиесата на сцената на Народния театър е още през 1904 г. В историята на театъра паметни остават постановката на Исак Даниел от 1931 г., в която Кръстьо Сарафов изиграва една от най-бляскавите си роли и постановката на Моис Бениеш от 1967 г., в която Лео Конфорти е в ролята на Арган.", "date": "2018.05.31", "title": "Препоръчваме ви: 'Мнимият болен' в Народен театър 'Иван Вазов'"}
{"url": "https://offnews.bg/politika/demokratichna-balgaria-iska-promeni-v-zakona-za-kamerite-po-patia%c2%a0-681724.html", "text": "Политическото обединение \"Демократична България\" изготви законопроект за камерите по пътя, който, по техни думи, \"гарантира защитеността на личните данни, които АПИ събира за нас\". \"Неприкосновеността на личното пространство е основно гражданско право в демократичните държави. Въпреки това институциите нерядко ходят по ръба на неговото нарушаване\", пишат от \"Демократична България\" в позицията си по темата, поместена на Според експертите в коалицията, АПИ поддържа над 300 камери, които заснемат, пазят координати и регистрационните номера на колите. Така Агенцията знае с голяма точност кой, къде и кога е пътувал последните пет години. Законопроектът на \"Демократична България\" е в няколко насоки: - съхраняване на данните във вид, неизползваем за неоторизирани лица;- ограничаване и регламентиране на достъпа до събираната информация;- задължително писмено известяване на всеки гражданин, когато за негов автомобил е извършено търсене в базата данни;- изтриване на събраната информация не по-късно от 6 месеца след заснемането.Неприкосновеността на личното пространство е основно гражданско право в демократичните държави. Въпреки това институциите нерядко ходят по ръба на неговото нарушаване.Всички си мислим, че сребристите, четвъртити камери, които виждаме по възлови места, докато шофираме извън населените места, имат единствената цел да измерват трафика и не записват кои са преминаващите автомобили и тяхната скорост.Оказва се, че това изобщо не е така.Агенция „Пътна инфраструктура“ поддържа над 300 такива камери, които освен координатите, заснемат и запазват регистрационния ви номер, скоростта и часа на преминаване. Тези данни се пазят безсрочно и в момента АПИ знае с голяма точност къде и кога сте пътували в страната с личния си автомобил през последните пет години.За това липсва каквото и да било правно основание – няма закон, който да позволява на АПИ да събира тези данни, нито да ги съхранява толкова време. Освен в разрез със здравия разум, това е и доста спорна практика съгласно новия общ регламент относно защитата на данните (GDPR).Нещо повече, данните се съхраняват по начин, който не предоставя информация кой, кога и по каква причина е използвал данните, а при евентуален пробив в системата и изтичане на информация, данните биха могли да станат всеобщо достояние.Какво би могъл да направи с тази информация престъпник, който знае, че всяка сряда около 9:00 сутринта пътувате от Плевен до Монтана и се връщате в петък? Или собственик на транспортна фирма, който получи всички данни за маршрутите на конкуренцията?Предвид тези рискове, изготвихме законопроект, който в голяма степен да гарантира защитеността на личните данни, които АПИ събира за нас. Предвидените мерки включват:съхраняване на данните във вид, неизползваем за неоторизирани лица;ограничаване и регламентиране на достъпа до събираната информация;задължително писмено известяване на всеки гражданин, когато за негов автомобил е извършено търсене в базата данни;изтриване на събраната информация не по-късно от 6 месеца след заснемането.Законопроектът е изпратен на Народното събрание и на Агенция „Пътна инфраструктура“. Очакваме бърза реакция предвид влезлите в сила миналата седмица промени на европейското законодателство за защита на личните данни.", "date": "2018.05.31", "title": "Демократична България иска промени в закона за камерите по пътя "}
{"url": "https://offnews.bg/obshtestvo/smeniha-tursko-arabskite-imena-na-800-mestnosti-v-stara-zagora-s-balga-681749.html", "text": "Турско-арабските наименования на над 800 местности в община Стара Загора бяха сменени с български. Решението е на Общинския съвет в града, а идеята за промяната датира още от 2014 г., предава бТВ.Имената не са просто сменени, а преведени на български, за което членовете на комисията за новите наименования са се обърнали към професор арабист. ДПС се обяви против в общинския съвет, Главното мюфтийство също. Главното мюфтийство в декларация обяви, че това е „своеобразен възродителен процес“. Старозагорският мюфтия Турхан Хасан също излезе с открито писмо, подписано от над 200 души.", "date": "2018.05.31", "title": "Смениха турско-арабските имена на 800 местности в Стара Загора с български"}
{"url": "https://offnews.bg/volejbol/a1-i-max-sport-podariavat-bezplatno-gledane-na-natcionalite-v-ligata-n-681750.html", "text": "A1 ще излъчи безплатно на Facebook страницата на спортните канали всички мачове на българския национален отбор по волейбол от Лигата на нациите.Телекомът подари първите три двубоя на „лъвовете” през изминалия уикенд в Китай и поради огромния интерес взе решение да зарадва българските фенове с безплатното излъчване и на всички останали мачове.В края на тази седмица националите ще бъдат домакини на следващите три двубоя от турнира, които ще се проведат в София.Първият от тях ще е този петък, от 20:00 часа, срещу силния състав на Сърбия. В събота, отново от 20:00 часа, националите ни се изправят срещу състава на Австралия, а в неделната вечер, пак от 20:00 часа, е дербито срещу Русия.България стартира в Лигата на нациите с две победи на турнира в Китай – над домакините и Аржентина, и загуби единствено от САЩ.Всички двубои на българските национали, както и най-интересните сблъсъци от волейболната Лига на нациите могат да се проследят пряко в ефира на В петък от 17:00 часа феновете на волейбола ще могат да гледат мача между силните отбори на Франция и Полша, а в събота по същото време каналът ще излъчи директно срещата от турнира в София между Русия и Сърбия.", "date": "2018.05.31", "title": "А1 и MAX Sport подаряват безплатно гледане на националите в Лигата на нациите"}
{"url": "https://offnews.bg/obshtestvo/elektronnoto-upravlenie-zashtitava-lichni-danni-s-darena-programa-681718.html", "text": "Достъпът до лични данни ще бъде защитен чрез софтуер, който беше дарен на Държавната агенция „Електронно управление“ (ДАЕУ) от компанията LogSentinel.Програмата е софтуерно решение за превенция на злоупотребата с лични данни чрез съвременни криптографски технологии, включително блокчейн. Продуктът LogSentinel предоставя сигурна одитна следа и защитава интегритета на данните в държавни регистри и достъпа до тях, като записва всеки достъп до лични данни през централния компонент за свързаност на държавните регистри RegiX, поддържан от ДАЕУ.Това означава, че решението прави практически невъзможен всеки опит за промяна или изтриване на следа на достъпа до лични данни през централните компоненти на електронното управление и гарантира надеждна защита на данните.Дарението представлява неограничен лиценз за продукта, дарен от частната компания, за което беше подписано споразумение между собственика на компанията Божидар Божанов и председателя на ДАЕУ Атанас Темелков.Подобна практика се случва за първи път в България и е вдъхновена от примера на естонски разработчици, които даряват на естонската държава решение за защита на здравните записи на гражданите в държавни регистри.Стойността на дарението възлиза на 12 500 евро, които ще бъдат ежегодно спестявани от бюджетите на всяко отделно ведомство.Дарителят LogSentinel предвижда и безплатно обучение на служители на Държавната агенция „Електронно управление“ за работа с едноименния продукт.Софтуерното решение може да бъде използвано от всички администрации в зависимост от тяхната готовност. Нормативните изисквания за сигурна одитна следа са записани в Наредбата за общите изисквания към информационните системи, регистрите и електронните административни услуги.", "date": "2018.05.31", "title": "Електронното управление защитава лични данни с дарена програма"}
{"url": "https://offnews.bg/tenis/grigor-dimitrov-znam-kak-se-chuvstva-chovek-kogato-ima-krampi-681725.html", "text": "Най-добрият ни тенисист Григор Димитров сподели, че търпеливата игра и добрата физическа подготовка са основните причини за победата му над Джаред Доналдсън във втория кръг на турнира от Големия шлем \"Ролан Гарос\".В двубоя му срещу Джаред Доналдсън имаше любопитен момент,\". който не се беше виждал в Париж от 1989 година. В 14-ия гейм на заключителния пети сет американецът, който страдаше от схващане в лявото бедро, изпълни начален удар отдолу.Това беше неочаквано за Димитров, който изкара топката в аут. Медиите веднага припомниха как Майкъл Ченг направи същото срещу Иван Лендъл преди 29 години, отново на Ролан Гарос. Григор подкрепи Доналдсън за нестандартното му решение.\"Знам как се чувства човек, когато има крампи. Така че предполагам, че той е искал просто да намери някакъв начин и затова изпълни сервиса така. Мисля, че беше много умно\", каза българинът пред \"Ню Йорк Таймс\".\"Никога не бих направил такова нещо, ако бях здрав на 100 процента, но Григор играеше много зад крайната линия при посрещане и затова реших да опитам. Смятам, че го изненадах и по този дързък начин да спечеля точката\", сподели Доналдсън, който по-късно опита още веднъж сервис отдолу, но този път Димитров беше готов и спечели разиграването.", "date": "2018.05.31", "title": "Григор Димитров: Знам как се чувства човек, когато има крампи"}
{"url": "https://offnews.bg/medii/chovek-zhivee-samo-dva-pati-zaglaviata-za-vazkrasnalia-babchenko-681698.html", "text": "\"Човек живее само два пъти\".С това заглавие (по името на филм за Джеймс Бонд - б.р.) излязоха днес на първите си страници два от най-големите британски таблоиди - The Sun и The Daily Star - по повод невероятната стория с изфабрикуваната смърт на руския журналист Аркадий Бабченко.Часове след новината за неговата смърт, той даде пресконференция и обяви, че всичко е било инсценировка на украинските служби, за да бъде хванат поръчковият му убиец.\"Завърнал се от мъртвите\" е друго често срещано заглавие в пресата. \"Бабченко шокира света, като се появи на брифинг за собствената си смърт\", пише вестник \"i\".В челното си заглавие \"Гардиан\" цитира журналиста, който казва, че е изфабрикувал смъртта си, за да избегне поръчков убиец от Кремъл.На кремълската следа акцентира и The Times. \"Критик на Путин инсценира смъртта си, за да избегне заговор на Кремъл\", пише на първа страница изданието.", "date": "2018.05.31", "title": "Човек живее само два пъти (заглавията за възкръсналия Бабченко)"}
