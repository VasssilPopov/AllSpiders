{"url": "https://offnews.bg/112/dvama-zaginaha-v-chelna-katastrofa-na-patia-lovech-troian-677875.html", "text": "Двама души са загинали в катастрофа на пътя Ловеч-Троян, след разклона за село Хлевене в посока Троян.Това съобщи пресцентърът на ОДМВР-Ловеч.Инцидентът е станал към 19.20 ч.Челно са се ударили „Тойота“ с варненска регистрация и „Пежо“ с ловешка.По първоначални данни са пътували само водачите на двете коли, не е имало други пътници. Загинали са двамата водачи.Пътят бе затворен.Има обходни маршрути за пътуващите в посока Троян и в посока Ловеч.", "date": "2018.04.01", "title": "Двама загинаха в челна катастрофа на пътя Ловеч-Троян"}
{"url": "https://offnews.bg/politika/uchrediava-se-parvata-panevropejska-partia-v-balgaria-677858.html", "text": " ще бъде учредена в България. Тя ще е ще е част от първата паневропейска партия и ще има представителство във всички страни в ЕС.\"България и Европа имат нужда от нова енергия и нов начин на правене на политика\", заяви Настимир Ананиев, който е бил поканен да развие организационната структура на Волт България.Волт е избраното име от европейските учредители по две причини. Първо, защото единицата за електричен потенциал и напрежение се произнася по един и същ начин на почти всички езици и, второ, тя така олицетворява нуждата от нова енергия в правенето на политика в Европейския съюз.Волт Европа е проевропейско движение, което ще работи за обединена и федерална Европа. Сред основните му приоритети: Европа на една скорост с единна армия и прокуратура; Европа, в която гражданите и микро и семейния бизнес са приоритет; Европа, в която личното достойнство, гражданската свобода, работещото правосъдие, равните възможности и устойчивата среда са основни ценности и цели.„Паневропейското движение е една възможност и за българите в Европейския съюз да влязат и участват в политиката на местно ниво. Те ще могат да се присъединят към местната организация на Волт и да се включат в правенето на политика там където живеят. По този начин те ще имат възможност да помогнат и на България в даден момент“, уточни Ананиев.Трябва да си върнем държавата през европейските лостове и тази паневропейска партия ни дава възможността, заяви той.Европейска партия Волт ще участва в следващите европейски избори, които ще се проведат през месец май 2019 г., и цели да има най-малко 25 евродепутати от 7 страни, за да сформира своя група в Европейския парламент.Средната възраст на членовете на Волт е 30 г. 60% от тях не са се занимавали с политика, 14% имат известен опит, а 18% са се занимавали активно с политика.Организационни екипи от 24 страни подготвят учредяването на Волт Европа. На 3 март в Хамбург беше учредена първата партия от движението – Волт Германия.В програмата на паневропейското движение има повече от 25 основни приоритета, сред които: \"Обединена Европа\"; \"Електронна държава\"; \"Да дадем път на предприемачеството и малкия бизнес\"; \"Никой регион няма да остане зад борда\"; \"Работеща споделена икономика\", \"Образование на фокус\".Настимир Ананиев призова всички, които припознават европейските ценности и искат силна и единна Европа, както и силна България в Европа, да се присъединят към движението и да станат учредители на новата партия през месец май тази година.", "date": "2018.04.01", "title": "Учредява се първата паневропейска партия в България"}
{"url": "https://offnews.bg/sviat/postignato-e-okonchatelno-sporazumenie-za-evakuatcia-na-poslednite-bun-677854.html", "text": "Под егидата на Русия е постигнато окончателно споразумение за евакуиране на сирийските бунтовници от групировката Джаиш ал Ислам, които държат град Дума, последното селище под опозиционен контрол в Източна Гута, обяви Сирийският център за наблюдение правата на човека, цитиран от Франс прес и БТА.Проправителственият сирийски вестник \"Ал Уатан\", който се позовава на дипломатически източници, също съобщи, че е постигнато споразумение, което предвижда бунтовниците да изоставят тежката си артилерия и да напуснат град Дума към райони в северната част на Сирия.В началото на годината сирийската армия превърна в приоритет освобождаването на Източна Гута, откъдето бунтовниците подлагаха столицата Дамаск на ракетен и минометен обстрел.", "date": "2018.04.01", "title": "Постигнато е окончателно споразумение за евакуация на последните бунтовници от Източна Гута"}
{"url": "https://offnews.bg/futbol/agentat-na-zlatan-v-euforia-ot-debiuta-mu-v-sasht-677859.html", "text": "Агентът на шведската мегазвезда Златан Ибрахимович Мино Райола изпадна в еуфория от дебюта на нападателя в американската Мейджър сокър лига (MLS).Шведът дебютира за новия си тим ЛА Галакси с два гола в градското дерби, като успя да обърне резултата от 2:3 до 4:3.\"MLS току-що се превърна MLZ и повиши три пъти стойността. Винаги ще се гордея със Златан Ибрахимович\", написа агентът, определян като алчен от мнозина мениджъри.Златан премина в ЛА Галакси като свободен агент от Манчестър Юнайтед. В Калифорния той ще получава по 1,5 милиона долара на сезон, което е 18 пъти по-малко от заплатата му в Манчестър.", "date": "2018.04.01", "title": "Агентът на Златан в еуфория от дебюта му в САЩ"}
{"url": "https://offnews.bg/sviat/papata-sprete-sechta-v-siria-677860.html", "text": "Папата призова да се сложи край на \"сечта\" в Сирия по време на великденското си послание от Ватикана.В речта си \"Урби ет орби\" (Към града и към света) по случай католическия Великден днес пред хиляди хора на пл. \"Св. Петър\" папа Франциск каза още, че силата на християнското послание дава надежда на онеправданите, сред които са мигрантите и бежанците, които \"толкова често са отхвърляни от съвременната култура на разхищение\", пише Би Би Си.  Необходима е \"солидарност с всички принудени да напуснат родните си земи, които са лишени от най-насъщното за преживяване\", каза още папата.\"Днес ние се молим за плодовете на мира върху целия свят, започвайки с възлюбената и страдаща от дълго време земя на Сирия, чийто народ е разкъсван от сякаш непрестанна война\", каза папата.По време на първите си пет години като папа Франциск постоянно публично осъжда сирийския конфликт. От 2013 година той е водещата морална опозиция на западната военна интервенция.Папа Франциск призова също за мир в Светите земи. Преди два дни 15 палестинци бяха застреляни от израелски войници на границата между Ивицата Газа и Израел. Конфликтът в региона \"не пощадява беззащитните\", отбеляза папата, цитиран от Ройтерс и БТА.Франциск призова за международна помощ за Венецуела, за да не се налага на още хора да напускат родината си заради икономическата и политическа криза.Той изрази надежда, че \"плодовете на диалога\" ще помогнат за мир и хармония на Корейския полуостров. Ръководителите на Северна и Южна Корея ще се срещнат на 27 април за първата си среща на върха от повече от десетилетие.Папата призова и за повече усилия за постигане на хармония в разделената Украйна и прикани света да не забравя жертвите на конфликти, особено децата, предаде Асошиейтед прес.", "date": "2018.04.01", "title": "Папата: Спрете сечта в Сирия!"}
{"url": "https://offnews.bg/sviat/otbeliazaha-katolicheskia-velikden-s-pokrastvane-na-nigerijski-emigran-677851.html", "text": "Тази сутрин nапа Франциск прекрати службите на Светия престол, като изнесе традиционната великденска литургия, а след това изнeсе годишното си благославяне Urbi et Orbi (към града и света) и отправи послание от централния балкон на базиликата \"Свети Петър\".Католиците посрещнаха тазгодишния Великден с покръстването на 8 души. Сред тях беше нигерийския емигрант Джон Ога, който бе обявен от италианските вестници за „мигрантски герой“, след като успя да обезоражи крадец и бе приет като пример за смелост и добро гражданство.През септември миналата година Ора успял да спре 37-годишен италианец, който обрал магазин в мигрантския квартал в покрайнините на Рим. Нигериецът, който нямал разрешение да остане в Италия, задържал престъпника, докато дойде полицията, а след това си тръгнал от страх, че ще бъде арестуван и депортиран.Полицията използвала кадри от камери за наблюдение и го проследила, за да го възнагради и да му помогне да получи разрешение за пребиваване в страната, капитанът на италианските карабинери, който работи в квартала Нунио Карбоне, беше кръстник на Ога.Другите покръстено са от Албания, Перу, Италия и Съединените щати.", "date": "2018.04.01", "title": "Отбелязаха католическия Великден с покръстване на нигерийски емигрант"}
{"url": "https://offnews.bg/sviat/erdogan-kam-premiera-na-izrael-ej-netaniahu-savzemi-se-ti-si-tero-677863.html", "text": "Продължава размяната на остри реплики между турския президент Реджеп Тайип Ердоган и израелския премиер Бенямин Нетаняху заради стрелбата на израелски войници, довела до смъртта на палестинци в Ивицата Газа.Днес турският държавен глава оприличи Израел с \"терористична държава\".Полемиката се разрази, след като турският президент критикува вчера Израел за насилието по време на протестите на палестинци с думите, че е използвал \"непропорционална сила\" и е извършил \"безчовечна атака\".Израелският премиер отговори, че не приема да бъде поучаван \"от този, който безогледно бомбардира цивилни от години\". \"Най-етичната армия в света няма защо да получава морални уроци от този, който безогледно бомбардира цивилни от години\", написа той в Тутър.\"Ей, Нетаняху, съвземи се\", заяви днес Ердоган в реч пред граждани преди окръжен конгрес в Адана на управляващата Партия на справедливостта и развитието (ПСР). \"Ти си терористична държава. Ясно е какво правиш в Газа, Ерусалим. Никой в света не те обича.\"\"Трябва да знаеш следното: не се занимавай с угнетени хора. Не се занимавай с нас! Не чакай от нас положителна дума, когато не постъпваш честно\", добави Ердоган в обръщението си към израелския премиер.В петък десетки хиляди палестинци се събраха близо до границата с Израел на протести, които трябва да продължат шест седмици. В тях се настоява за правото на завръщане на палестинските бежанци, които са избягали или са били прогонени от домовете си във войната, последвала създаването на държавата Израел през 1948 г. Най-малко 16 палестинци, които се доближили до граничните ограждения, са били застреляни от израелски войници, а над 1400 са били ранени по данни на здравното министерство на ивицата Газа.  Израелската армия заяви, че е открила огън по протестиращи, които са замеряли войниците с камъни или коктейли \"Молотов\", стреляли са по тях или са се опитали да проникнат в Израел през граничните ограждения.", "date": "2018.04.01", "title": "Ердоган към премиера на Израел: Ей, Нетаняху, съвземи се - ти си терористична държава и никой не те обича"}
{"url": "https://offnews.bg/112/patnitcite-ot-zapalilia-se-vlak-sofia-burgas-shte-poluchat-bezplatni-b-677866.html", "text": "Пътниците от запалилия се влак София - Бургас ще бъдат обезщетени с безплатни билети, съобщи \"БДЖ-Пътнически превози\".На 30 март към 20 ч. пламна третия вагон бързия влак 8613, нямаше пострадали. Пътниците останаха на гара Коньово, след което бяха извозени с автобуси до Бургас. Поради късният час на пристигане там, пътниците бяха откарани с автобусите до своите домове.За обезщетение БДЖ ще предостави билет за избран маршрут на пътуване с влак в страната на всички потърпевши от престоя на композицията. Хората ще могат да получат компенсациите си на билетните каси във всяка гара от утре, 2 април, като предоставят билета си от пътуването с бързия влак от София за Бургас.", "date": "2018.04.01", "title": "Пътниците от запалилия се влак София-Бургас ще получат безплатни билети"}
{"url": "https://offnews.bg/futbol/neveroiatno-no-fakt-dani-alvesh-e-nomer-1-po-trofei-v-sveta-677872.html", "text": "Може да ви прозвучи като анекдот, но бразилският защитник на Пари Сен Жермен Дани Алвеш е най-титулованият футболист на планетата.Това стана факт снощи, след като парижани сломиха Монако във финала за Купата на лигата с 3:0. Така Алвеш спечели 36-и трофей в кариерата си и изпревари имена като Райън Гигс и Кени Далглиш.Трофеите на Алвеш са всъщност 37, ако се брои златото от световното първенство за младежи през 2003 година.В края на сезона бразилецът ще прибави почти сигурно и нов трофей във визитката си - титлата на Франция, а е не е изключено да спечели и Купата на страната.", "date": "2018.04.01", "title": "Невероятно, но факт! Дани Алвеш е номер 1 по трофеи в света"}
{"url": "https://offnews.bg/turizam/velingradskiat-hotel-izlagal-che-e-spa-nakazvat-go-677871.html", "text": "Проверка в хотела във Велинград, от който туристи избягаха ужасени посред нощ, показа, че той няма сертификат за СПА центъра си, заради което ще бъде санкциониран с наказателно постановление.Инспекцията бе извършена от експерти на Министерството на туризма и Комисията за защита на потребителите.Тя бе провокирана от репортажи и видео кадри, заснети от гости на хотела, показващи отскубнати кабели. Те напуснаха заради \"мизерия\" и неадекватно обслужване.В стаите на 4-звездния хотел \"СПА ХОТЕЛ СЕЛЕКТ\" обаче не са установени драстични нарушения, пишат в прессъобщение от Министерството на туризма.Инспекцията показа още, че на рецепцията няма обособено място за хора с увреждания, каквото се изисква за 4-звезден хотел. В проверените стаи липсвали някои от нужните консумативи, но не са установени повреди на контакти, каквито оплаквания имаше от туристи, се казва в съобщението.Не са установени маломерни стаи.За по-леките пропуски - извън липсата на сертификат за СПА - мениджмънтът на хотела ще получи предписания и ще трябва да ги отстрани по най-бързия начин. Експертите ще направят контролна проверка на хотела в рамките на 2 седмици, за да се уверят, че условията, предлагани на клиентите, отговарят на изискванията за 4 звезди.", "date": "2018.04.01", "title": "Велинградският хотел излъгал, че е СПА - наказват го"}
{"url": "https://offnews.bg/sviat/38-raneni-pri-zemetresenie-v-iran-677867.html", "text": "38 души пострадаха при земетресение с магнитуд 5.3 и епицентър в Иран, предаде БТА, като цитира говорител на спешните медицински служби в страната.Повечето пострадали имат дребни контузии, например наранявания по главите от падащи предмети. Те са получили първа помощ в болници и са били освободени за домашно лечение.Най-засегната е провинция Керманшах, съобщи говорителят пред полуофициалната новинарска агенция ИСНА. Там е и епицентърът - на дълбочина 10 км и на 25 км южно от град Сарпол е Захаб, недалече от границата с Ирак, и на 163 км североизточно от иракската столица Багдад.Агенциите припомнят, че същият район пострада тежко от предишно земетресение на 12 ноември м.г. Тогава последваха два мощни труса един след друг с магнитуд съответно 7,2 и 7,3. Засегнати бяха седем провинции в Иран и общо 1650 населени пункта. Загинаха не по-малко от 530 души, а около 7500 пострадаха. Разрушени бяха 12 000 жилищни домове.", "date": "2018.04.01", "title": "38 ранени при земетресение в Иран"}
{"url": "https://offnews.bg/112/proveriavat-sirenite-za-trevoga-shte-viat-utre-v-11-grada-i-kraj-aetc-677865.html", "text": "Сиренната система за излъчване на националните сигнали за тревога ще бъде тествана утре в 13 ч., съобщи МВР.Сирената ще вие в 11 града: Бургас, Варна, Кърджали, Монтана, Пазарджик, Плевен, Пловдив, Русе, Смолян, София, Враца и населените места в 30-километровата зона около АЕЦ \"Козлодуй\".В тренировките ще участват и локалните системи за оповестяване, изградени в обекти, чиято дейност създава опасност от възникване на бедствия.Тренировката ще се извършва за проверка на техническото състояние на националната система и обучение на населението.", "date": "2018.04.01", "title": "Проверяват сирените за тревога: ще вият утре в 11 града и край АЕЦ Козлодуй"}
{"url": "https://offnews.bg/gimnastika/ansambalat-ni-s-vtoro-zlato-v-sofia-677868.html", "text": "Българският ансамбъл спечели златния медал на финала на пет обръча на Световната купа по художествена гимнастика в \"Арена Армеец\" в София. Симона Дянкова, Лаура Траатс, Мадлен Радуканова, Теодора Александрова и Елена Бинева получиха оценка от 20.850 точки (най-високата им до този момент на Световната купа в София, 12.300 за трудност). Това е второ златно отличие за възпитаничките на Весела Димитрова след титлата в многобоя снощи.Сребърното отличие стана притежание на ансамбъла на Япония с 19.800 точки (12.000 за трудност). Италия спечели бронза с 19.650 точки. Ръководството на италианския тим подаде контестация за оценката, но тя беше отхвърлена. Ансамбълът ни спечели и бронзов медал във финала на 3 топки + 2 въжета, където допуснаха някои неточности в съчетанието си, но все пак се наредиха сред отличията.В същото време Катрин Тасева спечели титлата на финала на бухалки и вече има пълен комплект медали на Световната купа по художествена гимнастика в София. Тасева изигра силно своята композиция и получи оценка от 17.850 точки. По-рано днес българката стана втора на обръч и трета на топка. Боряна Калейн завоюва бронз на обръч и се класира пета на топка.Втора на бухалки се класира Влада Николченко (Украйна) със 17.200 точки, а трета е Александра Солдатова (Русия) с 16.900 точки, която допусна грешки. Така до момента България има пет медала от днешните финали след титлата на ансамбъла на пет обръча. По-късно днес са финалите на лента при жените и на топки и въжета при ансамблите.", "date": "2018.04.01", "title": "Ансамбълът ни с второ злато в София"}
{"url": "https://offnews.bg/sviat/politciata-vav-florida-izvadi-3-metrov-aligator-ot-domashen-basejn-vi-677869.html", "text": "Полицията във Флорида публикува в социалната мрежа Facebook снимки и видео на 3-метров алигатор, разположил се в домашен плувен басейн, заедно с думите „Просто… не!“, съобщи Би Би Си.Органите на реда били повикани, след като семейство от град Нокомис открило огромното влечуго в басейна си в събота вечерга.От офиса на шерифа в окръг Сарасота публикуваха видео, в което се вижда как го изваждат с въжета от водата и добавиха, че алигаторът успял да разкъса мрежата на оградата, за да стигне до басейна.Американският алигатор нараства средно между 3 и 4 метра и може да тежи до 450 килограма.Тези влечуги обитават само югоизточните щати и Китай, за разлика от крокодилите, които могат да се намерят в много части на света.Повечето алигатори в САЩ живеят във Флорида или Луизиана, във всеки от щатите има по повече от 1 милион екземпляра.", "date": "2018.04.01", "title": "Полицията във Флорида извади 3-метров алигатор от домашен басейн (видео)"}
{"url": "https://offnews.bg/sviat/zatopliane-severnokorejskiat-lider-otide-na-kontcert-na-iuzhnokorejsk-677870.html", "text": "Севернокорейският лидер Ким Чен-ун и съпругата му И Сол-джу присъстваха днес на първия концерт на южнокорейски поп музиканти в Пхенян от повече от едно десетилетие, предадоха Франс прес и БТА. Те цитират агенция Йонхап, която се позовава на южнокорейското министерство на културата.Концертът се състоя в момент на разведряване на обстановката на полуострова след две години на напрежение, дължащо се на ядрените и ракетни опити на Северна Корея.Общо 120 южнокорейци пристигнаха вчера в Пхенян. Сред тях има 11 музикални групи, танцьори, техници и майстори на таекуон-до.Двучасовият концерт тази вечер се състоя в големия театър в Източен Пхенян, който има капацитет от 1500 места.Ройтерс отбелязва, че севернокорейският лидер присъства за първи път на южнокорейско представление в столицата. Пхенянската телевизия показа кадри как той ръкопляска в такт с някои от изпълнените песни, а по-късно се ръкува с изпълнителите и се снима за спомен с тях.Зимните олимпийски игри в Южна Корея послужиха за катализатор на бързото разведряване между двете Кореи, припомня АФП. Ким Чен-ун изпрати в Юга делегация, която включваше не само спортисти, а и собствената му сестра, която е важна фигура в севернокорейския режим. Последваха дипломатически контакти, довели до предложения за срещи на върха както между двете Кореи, така и между Вашингтон и Пхенян. На 27 април се очаква в Панминчжон да се състои среща между Ким Чен-ун и южнокорейския президент Мун Дже-ин. Датата за евентуална среща между Ким и президентът на САЩ Доналд Тръмп все още не е уточнена.", "date": "2018.04.01", "title": "Затопляне: севернокорейският лидер отиде на концерт на южнокорейска група"}
{"url": "https://offnews.bg/knigi/novi-pateshestvia-s-maksim-v-posoka-parvata-namibia-677855.html", "text": "„Дюна 45” („Хермес”, 2018) е книга за любовта. За любовта към пътешествията, магията на Африка, към залезите, изгревите, хората и дюните на пустинята Намиб. За любовта към приятелите, без които нито едно пътешествие не би имало същия заряд - приятелите, с които тръгваш на път и които откриваш по пътя. И за любовта към Натали - съпругата, музата, спътницата, с която авторът на книгата Максим Минчев е обиколи света.„След още два километра достигнахме истинското сърце на великата пустиня Намиб. Мъртвото езеро в долината Deadvlei …По-късно с Натали единодушно го включихме в нашите персонални чудеса на света. Каньонът Петра в Йордания. Хилядите будистки пагоди в Баган, Бирма. Падащите води на Игуасу в Южна Америка. Оризовите тераси и Шоколадовите хълмове във Филипините. Кораловите рифове в Червено море. Кратерът Нгоронгоро в Танзания. Застиналите каменни исполини в турската Кападокия. Дюна Бланка в Западна Сахара. Сватбите на реките Рио Гранде и Амазонка в Бразилия. Архипелагът Ха Лонг във Виетнам. Планинските конуси в Гуйлин, Китай. Подпиращият небето осемхилядник Анапурна в Непал. Вечно димящият вулкан Момотомбо в Никарагуа.”„Дюна 45” е третата книга от поредицата „Пътешествия с Максим”. Пренася ни в Намибия, „първата Намибия, защото вече си обещах да се върна, за да видя това, което съм пропуснал първия път”. Първите две книги от поредицата на Максим Минчев също са посветени на Африка: „Alo Boo Safari” е за Кения, Танзания и Занзибар, а „Търсачи на миражи” – за Кабо Верде, Белиз, Бутан и Палау. Минчев е автор на общо 9 книги с пътеписи. Увлекателният разказ, искрящото чувство за хумор и прекрасните авторски фотографии са запазена марка на всяка от тях.", "date": "2018.04.01", "title": "Нови пътешествия с Максим – в посока първата Намибия"}
{"url": "https://offnews.bg/bojni/antani-dzhoshua-zashtiti-poiasite-si-sreshtu-parkar-677840.html", "text": "Британецът Антъни Джошуа победи новозебандеца Джоузеф Паркър с единодушно съдийско решение в обединителния боксов мач за четири от поясите в тежката категория на професионалния бокс, провел се тази нощ на стадион \"Принсипалити\" в Кардиф. След изиграването на 12-те рунда и тримата съдии дадоха победата на британеца - 119:109, 118:110 и 118:110.Така 28-годишният Джошуа се справи с поредното предизвикателство в кариерата си, макар и да не успя за първи път в 21 срещи да нокаутира своя съперник.Новозеландецът пък претърпя първа загуба след 24 успеха (18 с нокаут). Джошуа защити поясите си на Световната боксова асоциация (WBA), Международната боксова федерация (IBF) и Международната боксова организация (IBO), и също така отне трофея на 26-годишния Паркър във версията на Световната боксова организация (WBO).Паркър излезе на ринга добре подготвен за боя и го изигра тактически правилно, но отстъпваше на опонента си в технически план и повечето от ударите му не достигаха Джошуа.Така в момента Джошуа не притежава само един пояс в тежка категория - този на Световния боксов съвет (WBC), който се владее от американеца Дионтей Уайлдър - Бронзовия бомбардировач.Мач помежду им е мечта за феновете, но Джошуа не бърза.", "date": "2018.04.01", "title": "Антъни Джошуа защити поясите си срещу Паркър"}
{"url": "https://offnews.bg/sviat/partiata-na-merkel-prizna-che-e-kupuvala-lichni-danni-na-izbirateli-677874.html", "text": "Две големи германски партии признаха, че са купували лични данни на избиратели от държавната пощенска компания \"Дойче пост\".Става въпрос за Християндемократическия съюз (ХДС) на канцлера Ангела Меркел и Свободната демократическа партия (СДП).Те бяха принудени да потвърдят информацията на в. \"Билд ам зонтаг\", че преди изборите през 2017 г. са купували данни на избиратели от \"Дойче пост\", предадоха ДПА и БТА.Партиите потвърдиха информацията на вестника, че данните са били използвани за агитация, насочена към конкретни групи гласоподаватели.Говорител на \"Дойче банк\" потвърди, че дъщерното дружество \"Дойче пост директ\" събира и обработва лични данни. Според него това се прави при стриктно спазване на федералните закони за защита на личните данни. Той обясни, че споделените с партиите данни не са се отнасяли до конкретни гласоподаватели, а до данни за домакинствата, като пол, образование, потребителски навици и друга демографска информация.Германската социалдемократическа партия (ГСДП), Левите, Съюз 90/Зелени и дясната \"Алтернатива за Германия\" заявиха, че не са работили с \"Дойче пост\".Разкритията бяха направени в момент, когато в международната общност се води дебат за начина, по който политически организации използват данните на избирателите, след като беше разкрито, че данните на 50 милиона потребители на Фейсбук може да са били получени без тяхно съгласие.", "date": "2018.04.01", "title": "Партията на Меркел призна, че е купувала лични данни на избиратели"}
{"url": "https://offnews.bg/obshtestvo/badeshti-zhurnalisti-pishat-za-mrezhata-kato-orazhie-na-izpit-v-sofi-677857.html", "text": "\"Мрежата като оръжие\" е една от темите на кандидатстудентския изпит по журналистика в Софийския университет.Той започна в 14 ч. и се провежда в 272-ра аудитория на Ректората.417 кандидати могат да избират между три варианта за теми: „Думите отлитат, написаното остава“, изтеглена от Светлина Ангелова от гр. Златица, и контролните: „Мрежата като оръжие” и „Кого следваме“.В балообразуването на бакалавърските програми по „Журналистика“ и „Връзки с обществеността“ влизат оценките от писмения и от устния изпит по журналистика. От тази година в специалност „Книгоиздаване“ ще се взима само по-високата оценка от двата конкурсни изпита, а не сборът, както беше досега в условията за прием; вече ще има възможност по избор за кандидатстване в тази специалност с оценките от матурите по „Български език и литература“, „История и цивилизация“, „Философски цикъл“ и чужд език.Непроменено остава изискването до устен изпит по журналистика да се допускат издържалите писмения изпит с оценка не по-ниска от добър (3,50).Председател на изпитната комисия по журналистика е доц. Ефрем Ефремов.", "date": "2018.04.01", "title": "Бъдещи журналисти пишат за 'Мрежата като оръжие' на изпит в Софийския университет"}
{"url": "https://offnews.bg/obshtestvo/dazhd-i-visoki-temperaturi-ni-ochakvat-dnes-zhalt-kod-za-silen-viatar-677841.html", "text": "Днес дъжд ще вали в цялата страна, но температурите ще бъдат високи, като на места ще достигнат 20 градуса по Целзий.Това показва справка в сайта на НИМХ към БАН.Днес през по-голямата част от деня ще продължи да духа умерен и силен, който към обяд от западните райони ще се ориентира от запад-северозапад, като ще нахлуе по-студен въздух. Дъждът вече обхвана западните райони, но по-късно през деня ще обхване цялата страна, на места ще има и гръмотевици.Максималните температури ще се движат в границата 14 - 20 градуса. Жълт код за бурен вятър пък е в сила за 17 области в страната днес. Предупреждението за потенциално опасно време важи за областите София - град, Благоевград, Кърджали, Хасково, Стара Загора, Габрово, Велико Търново, Русе, Търговище, Сливен, Ямбол, Бургас, Варна, Шумен, Разград, Силистра и Добрич. ", "date": "2018.04.01", "title": "Дъжд и високи температури ни очакват днес, жълт код за силен вятър в 17 области"}
{"url": "https://offnews.bg/sviat/gubernatorat-na-kemerovskata-oblast-podade-ostavka-sled-ogromnia-pozha-677845.html", "text": "Губернаторът на Кемеровската област Аман Тулеев е подал оставка пред президента на Руската федерация Владимир Путин, предаде ТАСС, като се позова на пресслужбата на администрацията на областта. В съобщението се посочва, че той се оттегля \"по собствено желание\".Седемдесет и три годишният Тулеев ръководи Кемеровската област от 1997 г. В миналото е имало нееднократни слухове, че той ще напусне поста. Миналата година то претърпя операция на гръбначния стълб и до декември бе в болничен отпуск. Последната информация за негова оставка се появи след пожара в търговския център \"Зимната вишна\" в Кемерово, в която по официални данни загинаха 64 човека, сред които много деца.Във видеообръщение, поместено на уебсайта на своята администрация, самият Тулеев обяснява, че няма моралното право да остане губернатор \"с такъв тежък товар\" от \"страшната трагедия\" в Кемерово на 25 март.БТА", "date": "2018.04.01", "title": "Губернаторът на Кемеровската област подаде оставка след огромния пожар в мол"}
{"url": "https://offnews.bg/sviat/peti-den-bez-voda-v-solun-prokuraturata-zapochna-razsledvane-677842.html", "text": "Пети пореден ден домакинствата в повечето квартали на Солун са без вода поради повреда на остарял водопровод, предаде АП.Централните и северозападните части на града нямат вода от вторник, когато се спука изграденият преди 40 години водопровод, която докарва вода от 50 километра до 1,2-милионнния град. През тези дни се наложи да бъдат затваряни училища, засегнати бяха болници, а хората се тълпяха около градските фонтани, за да пълнят пластмасови бутилки и бидони с вода.Вчера от градската водоснабдителна компания съобщиха, че аварията е отстранена, но предупредиха, че засега водата във водопровода е негодна за пиене и че ще бъде пречистена впоследствие.Солунската прокуратура е започнала разследване за евентуални вреди върху общественото здраве.БТА", "date": "2018.04.01", "title": "Пети ден без вода в Солун, прокуратурата започна разследване"}
{"url": "https://offnews.bg/offtopic/naj-ludite-shegi-na-mediite-za-1-april-koito-napraviha-za-smiah-hilia-677774.html", "text": "По традиция, на 1 април, Денят на шегата, си правим весели закачки. Това обичат да правят и медиите, които през годините дори леко се увлякоха в задачата да заблудят своята аудитория. Вижте част от най-забавните закачки на каналите за масова комуникация в следващите редове, направили за смях хиляди хора. През 1962 г. Шведската национална телевизия излъчва 5-минутен клип, в който задълбочено обяснява как може телевизорите да започнат да излъчват цветна картина, като пред тях се сложи обикновен найлонов плик. В клипа са представени и доста убедително звучащи научни обяснения, които, естествено, са измислица. Много хора обаче започнаха да налепят върху екраните си найлонови торби. През 1969 г. обществената холандска телевизия NTS съобщи, че инспектори ще обикалят с дистанционни скенери, за да търсят хора, които не са си платили таксите на радио и телевизия. Тогава телевизията допълва, че единствения начин да се предотврати откриването е като се увие телевизора или радиото в алуминиево фолио. Резултатът на следващия ден е смайващ - хората масово започват да плащат своите такси, а алуминиевото фолио от рафтовете по магазините бързо се изчерпва.На 1 април 1980 г. телевизионната станция на Бостън WNAC-TV излъчи фалшива новина в края на централната си емисия в 18.00 часа, в която казва, че един от големите хълмове в Милтън, Масачузетс, изригва. Това всява небивала паника в жителите на града, някои от които започват да бягат от домовете си. Изпълнителният продуцент на новините бива уволнен заради \"неспособността му да упражни добра преценка\" и заради нарушаване на правилата на Федералната комисия за съобщенията. Преди точно 10 г. Би Би Си пък съобщи за намерена колония от летящи пингвини, дори е направен специален \"репортаж\", в който се проследява полета на птиците от Антарктида до горите на Амазонка.Британският астроном Сър Патрик Мур съобщи на слушателите на BBC Radio 2, че благодарение на уникалното подреждане на две планети ще направи хората по-леки точно в 9:47 сутринта. На 1 април 1976 г. той приканва слушателите да скочат във въздуха и да изпитат \"странното плаващо усещане\". По-късно десетки се обаждат, за да споделят, че са усетили лекотата си, а една жена дори разказва за това как тя и 11 нейни приятели са \"станали от столовете си и леко са летели из стаята\".През 2009 г. стотици феновете на U2 бяха измамени в изтънчена шега, когато се втурнаха към търговски център в Корк, Ирландия, вярвайки, че групата изпълнява изненадващ концерт на покрив. Шегата тогава е организирана от радиостанция RedFM. Вместо групата на Боно, феновете слушат банда, наречена U2opia. ", "date": "2018.04.01", "title": "Най-лудите шеги на медиите за 1 април, които направиха за смях хиляди хора"}
{"url": "https://offnews.bg/obshtestvo/hiliadi-se-stekoha-na-liturgiata-za-tcvetnitca-v-sv-aleksandar-nevsk-677847.html", "text": "\"Който пази църковните и народните обичаи, и се радва на всички добри постижения в своя живот - да бъдат честити всички, които празнуват в днешния ден. Честит празник!\"Това пожела българският патриарх Неофит преди светата литургия за Цветница в храм-паметника „Св. Александър Невски”, предаде БГНЕС.Хиляди се стекоха на литургията за празника, за да осветят върбови клонки и да ги занесат по домовете си.От утре започва Страстната седмица. На този ден от постите се разрешава яденето на риба.", "date": "2018.04.01", "title": "Хиляди се стекоха на литургията за Цветница в 'Св. Александър Невски'"}
{"url": "https://offnews.bg/obshtestvo/paisij-hilendarski-i-zlatniat-vek-na-izpita-po-istoria-v-su-677849.html", "text": "Кандидат-студентите, които се явиха на днешния изпит по история на България в Софийския университет, трябваше да пишат по темите: „Паисий Хилендарски и неговото дело“ и „Златният век на българската култура (краят на IX – началото на X век). Творци и постижения“.В 9.00 часа в 65-та аудитория в Ректората на СУ започна изпитът, Милен Къчев от гр. София изтегли вариант № 2 на теста и двете теми, от които избираха явилите се.957 души се явиха на изпита, който отваря врати към специалностите: Философия, Социология, Политология, Публична администрация, Културология, Библиотечно-информационни науки, Публични информационни системи, Философия (на английски език), История, Археология, Етнология, История и география, Архивистика и документалистика, История и политика на Балканите, История и философия, Хебраистика, Педагогика, Социални дейности, Неформално образование, Предучилищна и начална училищна педагогика, Социална педагогика, Специална педагогика, Логопедия, Физическо възпитание и спорт.В допълнение с други изпити, издържалите успешно изпита по история на България могат да запишат специалностите: Право, Международни отношения, Регионално развитие и политика, Европеистика и История и чужд език. ", "date": "2018.04.01", "title": "Паисий Хилендарски и Златният век на изпита по история в СУ"}
{"url": "https://offnews.bg/obshtestvo/40-semejstva-ostanaha-bez-pokriv-sled-pozhara-v-blok-v-sandanski-677846.html", "text": "40 семейства останаха без покрив над главите си, след като пожар от нощта срещу събота изпепели цял блок в Сандански, предаде .За щастие, няма загинали и ранени хора, но десетки ще посрещнат Великден извън домовете си, които са напълно унищожени - до един. 39 от семействата живеят временно при близки и приятели, едно семейство пък е настанено под наем в жилище под наем за сметка на общината. За сега сградата е необитаема, забранено е хората да се връщат по домовете си, предстои да бъде направен анализ на сградата и да се определи дали ще бъда годна за обитаване след огнения ад.В нощта на 31 март пламна огън на улица „Първи май“. Пламъците тръгнаха от магазин за перилни препарати на приземния етаж.Бързо на мястото са пристигнаха три пожарни коли, хората бяха евакуирани бързо.Щетите със сигурност за милиони левове, а освен покъщнина има изгорели автомобили, паркирани пред блока.", "date": "2018.04.01", "title": "40 семейства останаха без покрив след пожара в блок в Сандански"}
{"url": "https://offnews.bg/zvezdi/dzhim-keri-osmia-donald-tramp-v-karikaturi-snimki-677850.html", "text": "През последните години репутацията на Джим Кери определено тръгна надолу. Феновете на киното са притеснени за един от най-добрите комици в САЩ, тъй като актьорът става все по-странен и истеричен и някои от тях дори смятат, че той трябва да се подложи на подходящо психиатрично лечение.Самият Кери заяви, че вместо на киното, е решил да се отдаде на хобитата си, сред които е рисуването на карикатури.Но като че ли звездата от \"Аз, моя милост и Айрийн\" е решил да окарикатурява конкретен човек - президентът на САЩ Доналд Тръмп.Актьорът се справя изключително добре с рисуването и изобразява Тръмп в най-различни комични ситуации, често свързани с поведението на 45-тия президент на Щатите.Една от най-известните му карикатури е на Тръмп, изобразен като злия магьосник от Оз. Заглавието гласи \"Злият магьосник от западното крило и летящите маймуни на Путин\".", "date": "2018.04.01", "title": "Джим Кери осмя Доналд Тръмп в карикатури (снимки)"}
{"url": "https://offnews.bg/politika/plevneliev-namirame-se-ne-v-studena-vojna-a-v-studen-mir-677848.html", "text": "\"Ние се намираме в един съвсем нов етап от развитие – много по-опасен, много по-непредсказуем. Плуваме в непознати води. Аз наричам това не Студена война, а \"Студен мир\". Така президентът Росен Плевнелиев (2012-2017) описа международната ситуация в студиото на Нова тв.Според него страната ни е трябвало да вземе по-солидарна позиция с Великобритания по случая с отравянето на бившия двоен агент Сергей Скрипал и дъщеря му. Трябваше е да изгоним руски разузнавачи, маскирани като дипломати не само заради случая \"Скрипал\", но и заради \"извършената кибератака през 2015 г. от страна на Русия в деня на изборите у нас\", заяви Плевнелиев.Според него, българският политически елит \"все още не се е наробувал на Русия\", а доказателство за това е и \"скандалното\" отношение на вицепрезидента Илияна Йотова към руския патриарх Кирил, който посети България на 3 март. Йотова коленичи и целуна ръката му. В същото време, патриархът се държа по скандално неуважителен начин към българския президент и се възмути, че почитаме и жертвите на другите народи, паднали за свободата ни.\"Имам притеснения накъде дългосрочно е насочено развитието на страната - не само по случая \"Скрипал\", но и за всичко, свързано с Истанбулската конвенция, липсващия дебат в парламента за ролята на Русия\".Плевнелиев настоя, че е крайно време България да реши на коя страна е - на Русия или на Европейския съюз.\"Разкрачената позиция между Русия и Европа вече не работи, трябва да направим своя избор, в крайна сметка повечето държави изгониха руски дипломати. България трябва да покаже принадлежност\", категоричен е той.Той разкри информация за случаи, когато руски бойни самолети са пътували \"напълно нерегламентирано за Сирия\", а той не им е позволявал. \"Време е да покажем характер\", допълни президентът.", "date": "2018.04.01", "title": "Плевнелиев: Намираме се не в Студена война, а в 'Студен мир'"}
{"url": "https://offnews.bg/112/spasitelna-aktcia-za-7-nelegalni-migranti-ot-siria-v-rajona-na-r-tund-677852.html", "text": "Днес служители на Главна дирекция \"Гранична полиция\" заловиха 7 мигранти, опитали да влязат нелегално в България в района на р. Тунджа.Заради пълноводието на реката се е наложило да бъде извършена и спасителна операция.Заловените са петима мъже и две жени от Сирия. Задържани са още каналджията, иракски гражданин, който водел групата и двама българи, които я чакали на наша територия.Случаят е докладван на Районната прокуратура в Елхово. Образувани са 3 досъдебни производства - по чл. 279 - на нелегалните мигранти, по чл. 280 - на иракчанина и по чл. 281 - на българските граждани. Действията по разследването продължават, съобщават от пресцентъра на МВР.", "date": "2018.04.01", "title": "Спасителна акция за 7 нелегални мигранти от Сирия в района на р. Тунджа"}
{"url": "https://offnews.bg/ikonomika/ot-dnes-prirodniat-gaz-poskapva-s-2-6-677844.html", "text": "От днес природният газ поскъпва с 2,6%.На 30 март Комисията за енергийно и водно регулиране прие решението, с което цената за второто тримесечие на 2018 г. се увеличи по искане на \"Булгаргаз\". От дружеството първоначално поискаха природният газ да поскъпне с близо 5%.\"При утвърждаване на цената на природния газ КЕВР отчита условията по действащия договор между \"Булгаргаз\" ЕАД и \"Газпром Експорт\" и прилага изцяло залегналата в него методика, съгласно която се вземат предвид движението на цената на петрола и на алтернативните на природния газ горива на световните пазари през последните 9 месеца, калоричността на природния газ, както и промените в курса на щатския долар спрямо лева. Правомощията на регулатора са единствено да установи дали заявлението на обществения доставчик \"Булгаргаз\" ЕАД отговаря на изискванията на Наредба № 2 за определяне цените на природния газ и на договора за доставка между двете дружества.В Решението на КЕВР утвърдената цена на природния газ за второто тримесечие на 2018 г., на която \"Булгаргаз\" ЕАД продава природен газ на крайните снабдители и на клиенти, присъединени към газопреносната мрежа, е в размер на 361,82 лв. на 1000 куб. м. или 34,04 лв./MWh (без акциз и ДДС). Тя е с 2,6 % по-висока от досегашната цена за І - то тримесечие на 2018 г. и е определена въз основа на представените данни и документи и след направени изчисления съгласно прилагания ценови модел\", обясниха тогава от държавния регулатор.Увеличението на цената на природния газ с 2,6 % няма да доведе до промяна на цената на топлинната енергия през второто тримесечие, както и на цената на електрическата енергия за битовите потребители и небитовите потребители на регулирания пазар, уверяват от КЕВР.", "date": "2018.04.01", "title": "От днес природният газ поскъпва с 2,6%"}
{"url": "https://offnews.bg/112/politciata-zadarzha-17-nelegalni-migranti-kraj-septemvri-677856.html", "text": "17 нелегални мигранти са били заловени от полицията в Септември, съобщи МВР.Автопатрул засякъл микробус с чужда регистрация на разклона за село Симеоновец днес преди обед. След кратко преследване бусът бил спрян и при извършената проверка униформените установили в него общо 17 чужди граждани без документи за самоличност. 13 от тях казали, че са афганистанци, останалите четирима - иракчани.За 24 часа е задържан водачът на микробуса. Работата по случая продължава от служители на група „Миграция“ към ОДМВР- Пазарджик.", "date": "2018.04.01", "title": "Полицията задържа 17 нелегални мигранти край Септември"}
{"url": "https://offnews.bg/obshtestvo/tcvetnitca-e-hiliadi-praznuvat-imen-den-677677.html", "text": "Днес е Цветница, имен ден празнуват всички кръстени на цветя, билки и дървета. Пролетният празник се чества винаги в неделя преди Великден. Той символизира посрещането на Исус Христос с палмови клонки и цветя, който пристига, яздейки магаре, в Йерусалим. Затова на Цветница отнесените вкъщи осветени в църквата върбови клонки, здравец и пролетни цветя се приемат като пазители на здравето, обичта и късмета в семейството. Цветята са и символ на вечната пролет в Райската градина.На този ден от постите се разрешава яденето на риба.Списъкът имениците е дълъг, но честито на всички, кръстени: Аглика, Божура, Вероника, Виола, Виолета, Върба, Върбан, Върбинка, Гергин(а), Гроздена, Далия, Дафина, Делян, Деляна, Дилян, Диляна, Детелина, Елица, Жасмина, Здравко, Здравка, Зюмбюла, Ива, Иглика, Калина, Камелия, Карамфил, Карамфила, Китка, Латин, Латинка, Лилия, Лиляна, Лила, Лили, Лоза, Люлина, Магнолия, Малина, Маргарит(а), Невен, Невена, Невян, Ненка, Ралица, Ренета, Роза, Росен, Росица, Ружа, Теменужка, Трендафил, Цено, Цвета, Цветелина, Цветан(ка), Цветелин(а), Цветомила, Цветомир (а), Цвятко, Явор, Ясен, Ясмина и още много други. От утре започва Страстната седмица. ", "date": "2018.04.01", "title": "Цветница е, хиляди празнуват имен ден"}
{"url": "https://offnews.bg/futbol/levski-s-parva-zaguba-na-gerena-za-sezona-677873.html", "text": "Отборът на Левски допусна загуба с 1:2 срещу Берое на старта на плейофите в първата шестица и застраши третото си място в класирането.В момента \"сините\" имат аванс от едва две точки пред заралии, като в същото време изостават значително от лидерите Лудогорец и ЦСКА, които ще се борят за титлата до края.Гостите от Стара Загора излязоха напред в резултата чрез Педро Еуженио в 3-ата минута. Вратарят на Берое Душан Перниш спаси бита от Роман Прохазка дузпа в 44-та минута.Камен Хаджиев удвои в 48-та минута на мача, след като засече топката с глава. Бившият футболист на ЦСКА Серджиу Буш върна един гол в 76-та минута.До края обаче възпитаниците на Делио Роси не успяха да стигнат до нов гол и записаха втора поредна загуба в първенството. След този резултат Левски остава на трето място в класирането с 50 точки, само две повече от четвъртия Берое. Втори е ЦСКА с 66, а лидер е Лудогорец с 69.", "date": "2018.04.01", "title": "Левски с първа загуба на \"Герена\" за сезона"}
{"url": "https://offnews.bg/futbol/skandali-v-botev-sled-porazhenieto-ot-tcska-677853.html", "text": "Сериозна критика е дръпнал наставникът Николай Киров на играчите на Ботев (Пловдив) след загубата с 1:4 от ЦСКА в София.Треньорът е останал крайно недоволен от поведението на отбора през почти целия мач, най-вече от реакцията след първия гол във вратата на Иван Чворович.Той падна след автогол в 40-ата минута, но в добавеното време \"канарчетата\" допуснаха и второ попадение при лошо подреждане при центриране от статично положение.Киров е отправил критики относно подреждането на целия отбор в двете фази на играта, а също така е подчертал, че пловдивчани са нарушили комбинативния си стил на игра, което до голяма степен е предрешило изхода от мача.Припомняме, че след мача Белия заяви, че е крайно недоволен от неговите състезатели, които сами са си вкарали поне два от головете.", "date": "2018.04.01", "title": "Скандали в Ботев след поражението от ЦСКА"}
