{"url": "https://offnews.bg/politika/borisov-v-balgaria-ima-tolkova-mnogo-investitcii-che-veche-niamame-r-709072.html", "text": "Ние вече толкова много инвестиции имаме, че нямаме работници - да ги привличаме. Проблемът в България е с работната ръка в момента, заяви премиерът Бойко Борисов в курорта \"Аваза\" в Туркменистан.А и това, което чакаме и с Корея, и с Германия, защото виждате, че продължаваме и за Фолксваген, и за Хюндай. Сега, септември месец, ако успеем да подпишем договора с Южна Корея, той също ще е за милиард и половина долара. Въпросът е как да осигурим работна ръка в момента, твърди Борисов.Българската страна има интерес да инвестира в Туркменистан в редица сфери, категоричен е министър-председателят.Навлизат български компании, има вече подписани договори, мисля, че ще има и други, защото действително има гаранции за техния бизнес, твърди Борисов.Водената от него правителствена делегация, придружена от бизнесмени, е на  от 10 до 12 август.", "date": "2019.08.11", "title": "Борисов: В България има толкова много инвестиции, че вече нямаме работници"}
{"url": "https://offnews.bg/futbol/bivsh-otbor-na-berbatov-ne-iska-todor-nedelev-709062.html", "text": "Звездата на Ботев Пловдив Тодор Неделев е бил предложен на участник в квалификациите на Шампионската лига. Става въпрос за шампиона на Гърция ПАОК, където преди време игра Димитър Бербатов, информира Plovdiv24.bg.Българският национал е бил лансиран като опция пред гърците да подсилят състава си в опит да попаднат в групите на най-комерсиалния клубен турнир.Преди 4 дни тимът от Солун завърши 2:2 с Аякс на своя стадион \"Тумба\" в първия мач от 3-ия предварителен кръг на Шампионската лига.Гърците обаче взели сравнително бързо решение, след като Тодор Неделев им е бил предложен. От ПАОК са отхвърлили възможността да се подсилят със звездата на Ботев. Ръководството е изтъкнало няколко причини за отказа си.Основната е била, че няма нужда от нов футболист на позицията, на която се подвизава Неделев. Футболистът беше силно желан от Левски, но сам отхвърли възможността да заиграе на \"Герена\".", "date": "2019.08.11", "title": "Бивш отбор на Бербатов не иска Тодор Неделев"}
{"url": "https://offnews.bg/offtopic/indietc-poluchi-bmw-za-rozhdenia-si-den-iadosa-se-che-ne-e-jaguar-i-709067.html", "text": "Индиец потопи в река автомобил BMW, подарен от родителите му за рождения му ден наскоро.Мъжът се ядосал, че колата не е Jaguar, за каквато настоявал, и затова пратил новото BMW на дъното на реката, съобщава Би Би Си.Видео, публикувано в социална мрежа, показва потъващата кола в реката в северния индийски щат Хариана.Колата заседнала във високи треви на брега и мъжът, син на местен богаташ, се опитал да я извади.Полицията разследва инцидента, съобщават местни медии.Стойността на BMW-то е около 3.5 милиона рупии в Индия, а автомобилите Jaguar струват около 4-5 милиона.", "date": "2019.08.11", "title": "Индиец получи BMW за рождения си ден. Ядоса се, че не е Jaguar и го потопи в река"}
{"url": "https://offnews.bg/gimnastika/raeva-vladinova-me-porazi-s-madrostta-si-709068.html", "text": "Президентът на Българска федерация по художествена гимнастика Илиана Раева подкрепи мениджъра на националния отбор жени индивидуално Бранимира Маркова за решението кои състезателки да представят страната ни на Световното първенство в Баку през септември. В Азербайджан на по четири уреда ще играят Катрин Тасева и Боряна Калейн, а капитанът Невяна Владинова ще играе на два.\"Решението на Бранимира Маркова да участваме на предстоящото Световно първенство в Баку с две състезателки на 4 уреда и една на 2 е правилно, отговорно и мъдро. Състезанието ще е тежко, залогът е огромен и ние не можем да си позволим да рискуваме с 4-3-3. И трите ни състезателки са силни, подготвени и конкурентни на най-добрите. За съжаление правилата и формата за това световно, което е квалификация за ОИ в Токио, изискват взимането на правилното решение. На състезание никой не е застрахован от грешка, но решението трябва да бъде взето на базата на обективните факти.Преди няколко месеца казах пред журналисти, че които и две гимнастички от трите да решим да играят, ще е вярното решение и която и да отпадне, ще е грешното решение.Днес казвам същото: Боряна и Катрин да играят по 4 съчетания е най-правилното решение и Неви да играе 2 съчетания е грешно решение... Но ние нямаме избор и трябва да бъдем безпристрастни, справедливи и много точни в решението си. България освен най-важното - квоти и многобой, ще се състезава в индивидуалното и за финали и отборно класиране. Там шансът е и за трите и аз вярвам в техните сили и възможности!Поздравявам Бранимира Маркова за смелото и отговорно решение! Поздравявам колегите от УС, треньорите от националния отбор и съдиите за професионализма и отговорността в работата им и отдадеността им по отношение на цялостната подготовка, състезанията и взетите решения за това важно състезание!Благодаря на Боряна, Катрин и Невяна за смелостта, която показа всяка една от тях при взимането на решението. Това са три много силни и смели момичета! Но искам да посветя специално няколко думи на капитана ни Невяна Владинова, която пожела да говори с мен и ме порази с мъдростта и нечовешката си сила в такъв съдбовен за нея момент. Много сила и огромна смелост се иска, за да кажеш това, което аз чух от нея! Благодаря ти, капитане, отговорността и смелостта ти!Тези думи, които ми каза, ще са един от най-искрящите диаманти в огърлицата, която имам с постъпки и думи на мои гимнастички през годините - всички те - Велики личности! Те ще си останат само за мен, теб и Бранимира, която стана свидетел. А моите думи към теб са следните: Когато думите ти са на мъдрец и засенчват със смелостта си блясъка на всички златни медали... Тогава си спечелил всички битки и си се извисил високо над тях! Респект, Невяна Владинова! Имаш завинаги моята любов и подкрепа! Успех в работата на Катрин, Боряна и Неви!Отговорността пред първите две е голяма, но те имат сили, възможности и характер да успеят! Своите шансове за медал има и Невяна Владинова. Успех на Бранимира Маркова”, каза Маркова пред официалната страница на Българска федерация по художествена гимнастика във “Фейсбук”.", "date": "2019.08.11", "title": "Раева: Владинова ме порази с мъдростта си"}
{"url": "https://offnews.bg/obshtestvo/prezidentat-i-premierat-pozdraviha-balgarskite-miusiulmani-za-praznika-709074.html", "text": "Президентът, премиерът и председателят на Народното събрание поздравиха българските мюсюлмани по случай празника Курбан Байрам.Президентът Румен Радев отправи пожелания за здраве и благоденствие към представителите на мюсюлманската общност в България по повод празника Курбан Байрам.„Свещените за мюсюлманите дни напомнят на цялото общество за голямото значение и сила на традициите, изградени върху стремежа за човешко разбирателство, съпричастност и духовно израстване“, заявява държавният глава в своя поздравителен адрес.Президентът подчертава, че \"когато искрено вярваме и следваме автентични и сплотяващи добродетели, устояли на историческите превратности и доказали жизнеността си, укрепваме възможностите си за по-добър и достоен живот.\"\"Поздравявам най-сърдечно мюсюлманите с настъпването на големия празник Курбан Байрам! Нека дните на всички са изпълнени с радост и щастие за семействата и близките Ви, да има мир, разбирателство и взаимно уважение!\" - написа във Facebook премиерът Бойко Борисов.\"Честит Курбан Байрам на всички мюсюлмани! Нека е светло в домовете Ви! Да са благи мислите и добротворни сърцата Ви!Бъдете здрави като камъка, пречистени като водата и помнете, че в живота е важно не колко си пожънал, а какво си посял! Честит празник!\" - заяви председателят на Народното събрание Цвета Караянчева.", "date": "2019.08.11", "title": "Президентът и премиерът поздравиха българските мюсюлмани за празника Курбан Байрам"}
{"url": "https://offnews.bg/futbol/uanda-nara-i-mauro-ikardi-gledat-v-razlichni-posoki-709070.html", "text": "Смесването на работата с личния живот не винаги е добра идея. В това се убеждава в момента нападателят на Интер Мауро Икарди.От години за интересите му се грижи съпругата Уанда Нара, която изпълнява функциите на футболен агент. Заради нея той изпадна в немилост пред шефовете на Интер, които се опитват да му намерят нов отбор.В семейството обаче е настъпил разнобой къде Икарди да продължи кариерата си. Самият играч иска в Ювентус, докато жена му настоява за Наполи, съобщава \"Кориере дело Спорт\".Новият треньор на \"нерадзурите\" Антонио Конте заяви, че няма да разчита на Икарди, който носеше капитанската лента преди скандалите с управата.Привлеченият преди дни белгийски нападател Ромелу Лукаку вече взе номера на Икарди - 9.Самият аржентинец разбира, че времето му е изтекло, но тъй като все още няма нов отбор, се закани да съди Интер, ако остане в клуба и не бъде картотекиран за първенството и Шампионската лига.", "date": "2019.08.11", "title": "Уанда Нара и Мауро Икарди гледат в различни посоки"}
{"url": "https://offnews.bg/futbol/pszh-zasilva-nejmar-v-real-madrid-709071.html", "text": "Нападателят на Пари Сен Жермен Неймар може да премине в Реал Мадрид в следващите седмици. “Кралският клуб” в момента изпреварва Барселона в борбата за бразилеца, съобщава Marca, цитиран от БГНЕС.Ръководството на парижани е разрешило на представители на Неймар да започнат преговори с Реал. Страните могат да се договорят за контракт в скоро време, след което ще се премине на ниво преговори между клубовете.ПСЖ иска да продаде 27-годишния нападател именно на Реал, а не на бившия му отбор.За да закупи Неймар, Реал ще трябва да се раздели с няколко свои играчи, на първо място с Гарет Бейл. В списъка на испанския гранд са също Хамес Родригес и Мариано Диас.Реал се надява да привлече Неймар преди началото на първенството на Испания (16 август). В противен случай клубът ще работи върху сделката до 2 септември, когато се закрива трансферния прозорец.", "date": "2019.08.11", "title": "ПСЖ засилва Неймар в Реал Мадрид"}
{"url": "https://offnews.bg/politika/kakvi-gi-nagovori-borisov-samo-za-den-v-turkmenistan-video-709077.html", "text": "Във втория ден от посещението си в Туркменистан премиерът Бойко Борисов сътвори колекция от словесни бисери, които не попаднаха в прессъобщенията, публикувани на gov.bg - официалната страница на българското правителство.Видеозаписите от изказванията пред пресата обаче са запечатали риторичните постижения на Борисов, част от които публикуваме тук:", "date": "2019.08.11", "title": "Какви ги наговори Борисов само за ден в Туркменистан (видео)"}
{"url": "https://offnews.bg/sviat/v-severna-makedonia-ima-registriran-sluchaj-na-antraks-709075.html", "text": "Факултетът по ветеринарна медицина в Скопие потвърди, че в Република Северна Македония има регистриран случай на антракс.Положителният резултат за антракс е регистиран в кошара в селото Долно Строгомище в Кичевско.От македонската Агенцията за храна и ветеринарство уверяват, че потвърден случай на антракс има само в една кошара, а твърденията на опозиционната партия ВМРО – ДПМНЕ за заболели от антракс хора в страната са неверни.Антраксът е фатално заболяване за тревопасните животни, от което боледуват почти всички бозайници, някои птици (щраусите) и човекът.", "date": "2019.08.11", "title": "В Северна Македония има регистриран случай на антракс"}
{"url": "https://offnews.bg/futbol/tcska-izpusna-ludogoretc-v-razgrad-709083.html", "text": "Отборът на ЦСКА пропусна да се поздрави с победата при гостуването на Лудогорец в Разград от програмата на петия кръг на първенството.Срещата завърши 0:0, а със спечелената точка разградчани вече имат 11 и са едноличен лидер, докато Левски остана втори с 10, колкото има и Локомотив Пловдив, надвил по-рано през деня Арда с 5:2.\"Червените\" вече имат 8 точки, които им отреждат седмата позиция във временното класиране.Двубоят беше доста равностоен, като и двата отбора имаха своите шансове да стигнат до успеха. Най-чистото положение обаче се откри пред ЦСКА.В последната минута португалецът Тиаго пропусна да донесе победата на гостите, след като беше изведен сам срещу вратаря на Лудогорец Пламен Илиев, който спаси и така равенството се запази.В следващия кръг ЦСКА приема Арда, а Лудогорец гостува на Черно море. Преди това и ЦСКА, и Лудогорец, ще изиграят своите мачове -реванши от третия предварителен кръг в Лига Европа.", "date": "2019.08.11", "title": "ЦСКА изпусна Лудогорец в Разград"}
{"url": "https://offnews.bg/volejbol/balgaria-beshe-na-tochka-ot-tokio-2020-no-radostta-e-za-brazilia-709081.html", "text": "Националите по волейбол пропуснаха златен шанс да се класират за олимпийските игри в Токио 2020, след като загубиха почти спечелен мач срещу Бразилия.Пред над 6000 зрители във Варна момчетата на Силвано Пранди водеха с 2:0 гейма и имаха мачбол в третия, но в крайна сметка загубиха с 2:3 (23, 19, -39, -16, -11). Така тимът ни не постигна основната си цел за годината - класиране на олипийски игри за първи път от Лондон 2012, заради която беше пожертвано представянето ни в Лигата на нациите.Двубоят започна много силно за нашите, които взеха първия гейм. Втората част започна лошо, като Тодор Скримов получи контузия. Смяната му Розалин Пенчев се включи добре. Нашите натрупаха аванс от четири точки и го задържаха до края и така стигнаха до гейм от олимпиадата.Третият гейм също започна отлично, като отборът ни поведе с 8:4. Последва стопяването й, но втората починка дойде при 16:14. Последва голяма драма в края, като България пропусна мачбол и след 40 минути игра резултатът беше намален. В четвъртия гейм нашите играха без настроение, а селекционерът ни извади част от титулярите, за да ги запази за тайбрека.В него България поведе с точка от блокаут, но Бразилия изравни. Играта тръгна точка за точка. Нашите се откъснаха при 4:2, но последва ново равенство 5:5, след което Бразилия поведе за първи път в частта, а смяната на полетата дойде при 8:6 за гостите.Бразилците запазиха дистанцията, резултатът набъбна до 13:10. Последва намаляване с късмет, а на сервис застана Виктор Йосифов. Той прати топката в аут и така се стигна до мачбол за Бразилия. Гостите се възползваха от първия шанс и затвориха мача.Така Бразилия спечели квотата за Токио 2020, а България ще се опита да вземе \"поправителния\" на европейската квалификация през януари.", "date": "2019.08.11", "title": "България беше на точка от Токио 2020, но радостта е за Бразилия"}
{"url": "https://offnews.bg/obshtestvo/nova-metodika-shte-opredelia-koj-u-nas-e-beden-i-koj-ne-709034.html", "text": "Нова методика ще определя кой у нас е беден и кой - не.Промените предлага социалният министър Бисер Петков в проект, публикуван в петък за обществено обсъждане след разглеждането му в Националния съвет за тристранно сътрудничество и Националния съвет за хората с увреждания. Той обяснява искането с факта, че сегашната методика е още от 2006 г., изменяна е веднъж - през 2007-а, и вече повече от десетилетие линията на бедност се определя по нея, независимо, че тя вече не съответства на социално-икономическите условия у нас.Документът предвижда унифициране на методиката ни с тази на Европейската статистическа служба Евростат, съгласно която линията на бедност е равна на 60% от медианния общ нетен еквивалентен доход. След промените допълнителни показатели, като: материални лишения, работещи бедни, домакинства с нисък интензитет на икономическа активност, информация за населението в риск от бедност и социално изключване, ще бъдат измервани по единна методология.Ще бъде изграден и профил на бедността на национално ниво, по региони на планиране и области на страната. Сегашната методика за определяне на линията на бедност се основава на наблюдението на домакинските бюджети с извадка от 3020 домакинства. Това е значително под европейския стандарт, при който извадката се състои от 8200 домакинства.\"Предлаганата нормативна промяна цели да се постигне по-прецизно определяне на линията на бедност, независимо за какви цели се ползва – аналитични за целите на социалната политика или за финансова подкрепа на уязвими групи лица\" - посочва министърът.Съгласно проекта линията на бедност за страната ще се определя, като се използва коригиращ коефициент. Линията на бедност от изследването за предишната година ще се индексира с индекса на цените за малката по състав кошница за декември на предходната година на годишна база, за да се отчетат инфлационните процеси през предходната година и да се гарантира избягване на възможността за понижаване размера на финансова подкрепа на хората с увреждания, разяснява министърът.Според мотивите му новата методика създава ясна и точна регламентация за основата за определяне на размера на финансови средства, необходими за подкрепа на хората с увреждания.", "date": "2019.08.11", "title": "Нова методика ще определя кой у нас е беден и кой - не"}
{"url": "https://offnews.bg/ot-vas/razkaz-ot-parvo-litce-kak-dobrovoltci-spasiha-zhena-sas-schupen-krak-709076.html", "text": "Читател на OFFNews.bg изпрати на редакционната ни поща кадри и разказ как 11 доброволци са се включили в спасителна акция по пренасянето на жена със счупен крак от хижа \"Рай\" на 10 срещу 11 август.\"Случката започва на 10 август около 20:00 ч., на слизане от Райското пръскало, където жена счупи крака си. Няколко души от хижата се притичаха на помощ и помогнаха да занесат жената до хижата. Компетентните органи бяха алармирани за случилото, но за съжаление фрактурата бе много тежка и бе взето решение жената да бъде транспортирана още същата вечер\" - разказва нашият читател, който също е участвал в спасителната акция.\" - разказва читателят на OFFNews.bg. ", "date": "2019.08.11", "title": "Разказ от първо лице: Как доброволци спасиха жена със счупен крак в планината (видео)"}
{"url": "https://offnews.bg/ikonomika/chez-shte-plati-smetkite-za-tok-na-sos-detski-selishta-709069.html", "text": "ЧЕЗ продължава инициативата си за подкрепа на SOS Детски селища в България за трета поредна година.Компанията дарява 10 хил. лева, с които ще се покрият сметките на приемните семейства в София и Перник, както и на SOS центровете за обществена подкрепа в двата града, съобщава пресцентърът ѝ.Тригодишното партньорство позиционира ЧЕЗ като бронзов партньор на SOS Детски селища България.Дружествата на ЧЕЗ подпомагат усилията на благотворителната организация да осигурява уютен дом и семейна среда на повече български деца.„Грижата за бъдещето на младите хора в България е във фокуса на корпоративната социална отговорност на нашите дружества от дълго време. Ние активно сътрудничим с професионалните гимназии и висшите технически училища в България, насърчаваме талантливите и успешни млади хора, работим за сближаване на бизнеса и образованието, подпомагаме младите хора и регионите чрез спонсорства, дарения и доброволчески инициативи“, каза Карел Крал, регионален мениджър на ЧЕЗ за България.По-рано тази година служители от дружествата на ЧЕЗ в София и Плевен подкрепиха кампанията „ВеликДен за дете в риск“. Събраните дарения бяха предоставени на фондация „За нашите деца“ за подкрепа на деца и семейства в риск, за удовлетворяване на специфичните потребности на децата с проблеми в развитието и предоставянето на шанс да разгърнат своя пълен потенциал. ", "date": "2019.08.11", "title": "ЧЕЗ ще плати сметките за ток на SOS Детски селища"}
{"url": "https://offnews.bg/politika/borisov-obsazhda-vazmozhnosttta-za-dostavka-na-gaz-ot-turkmenistan-709065.html", "text": "Премиерът Бойко Борисов обсъди възможността за доставка на туркменски природен газ за хъба „Балкан“ с властите в Туркменистан, където присъства на откриването на Международната каспийската изложба за иновативни технологии.Въпросът се очаква да бъде обсъден и утре на разговор между Борисов и руския министър-председател Дмитрий Медведев.Борисов обясни, че Туркменистан е третата по големина на залежи природен газ и нефт, но екологичната оценка на Каспийско море не позволява изграждането на газопроводи, затова ще се търсят сделки с трети страни за доставката до българския хъб:\"Целта е нашият газов хъб \"Балкан\" да намерим – и утре на среща с премиера Медведев и това ще говорим – тъй като всички тръби от Туркенистан минават през Русия, към днешна дата, дали не може да се направят сделки. Най-вече ми е интересно дали не можем да захраним газовия хъб \"Балкан\". Това може да стане само съвместно с руската страна\".По време на срещата си с президента на Туркменистан Гурбангули Бердимухамедов Борисов изрази готовност \"страната ни да развива диалог с Туркменистан и относно възможностите за взаимодействие по транспортната свързаност в направлението „Запад – Изток“ и „Запад – Юг“ през Югоизточна Европа и Черно море.\"Министър-председателят покани Гурбангули Бердимухамедов да посети България.Според Борисов към страната ни имало засилен инвестиционен интерес, той очаквал сделка за \"Хюндай\" с Южна Корея, не сме се отказали и от битката за завода на \"Фолксваген\".Междуправителствената Българо-туркменска комисия за икономическо сътрудничество ще заседава за четвърти път днес в националния курорт на Туркменистан на брега на Каспийско море. Съпредседател от българска страна е министърът на регионалното развитие Петя Аврамова. Очаква се в детайли да се обсъдят възможности за активизиране на сътрудничеството. След това в широк формат ще разговарят двете правителствени делегации. Ще бъдат подписани и двустранни документи. Един от тях е в сферата на транспортното сътрудничество. В българската делегация са включени още министрите на енергетиката, на транспорта и на икономиката.", "date": "2019.08.11", "title": "Борисов обсъжда възможносттта за доставка на газ от Туркменистан"}
{"url": "https://offnews.bg/gimnastika/neviana-vladinova-shte-igrae-samo-na-dva-ureda-na-svetovnoto-709066.html", "text": "Капитанът на националния отбор по художествена гимнастика Невяна Владинова ще играе само на два уреда на предстоящото в Баку световно първенство, което е и квалификация за олимпийските игри в Токио догодина.Това става ясно от публикация на страницата на Българската федерация по художествена гимнастика. Така Владинова се лишава от шанс да спечели квота, а такъв получават Катрин Тасева и Боряна Калейн, които ще играят по четири съчетания.Ето какво написаха от БФХГ и реакцията на самата Владинова:\"След като от ФИГ бе получено писмо, че до понеделник (12.08) трябва да бъдат определени участничките и схемата на игра на отборите за предстоящото Световно първенство в Баку, след задълбочено обсъждане и с оглед постигането на основната цел пред националните ни състезателки (индивидуално) - спечелването на две олимпийски квоти бяха определени състезателките, които ще представят България на шампионата на планетата в Баку. До 28-ми август могат да бъдат променяни имената на състезателките, както и уредите, но не и схемата, по която всеки отбор ще участва на първенството.По решение на треньорския щаб и всички отговорни фактори в БФХГ и като се взе предвид цялостното представяне на трите състезателки през годината, бе взето решение Катрин Тасева и Боряна Калейн да играят по 4 съчетания, а Невяна Владинова да играе на два уреда.Главният мениджър на национален отбор жени - индивидуално Бранимира Маркова обяснява решението:  \"От 16 до 20 септември предстои Световно първенство в Баку (Азербайджан), което е и квалификация за Олимпийските игри в Токио през 2020 година. Съобразно това, че успяхме да подготвим силен отбор и композиции с висока сложност смятам, че реално можем да спечелим две квоти. Конкуренцията ни в момента е изключително силна. По всичко личи, че много от водещите отбори ще се стремят към същото.В тази връзка смятам, че стратегията ни трябва да осигури максимален шанс за добро представяне. На базата на резултатите, постигнати по време на изминалия сезон, високата сложност на композициите и формата на момичетата, смятам за най-удачно отборът ни да бъде представен от три гимнастички. Катрин Тасева и Боряна Калейн да изпълнят четири съчетания, а Невяна Владинова две.Провеждаме изключително ползотворна подготовка, като всички състезателки работят упорито и дават всичко от себе си. Предстоят ни две Световни купи - Минск и Казан. Атмосферата в отбора е прекрасна. За мен най-важно е момичетата да са здрави и да покажат максимално добра форма на Световното първенство. Всяка една от тях има реални шансове да се бори за призово класиране на финалите на отделните уреди, както и медал в отборното класиране”, коментира Маркова.Ето и реакцията на Невяна Владинова:“Моето мнение, като капитан на отбора за взетото решение да се играят 4+4+2 съчетания на предстоящото световно първенство в Баку е, че това е най-удачният вариант. На база резултатите ни през годината на големите форуми мисля, че е редно 4-те съчетания да изиграят Боряна Калейн и Катрин Тасева. Според мен те абсолютно заслужиха и извоюваха правото си на това. Аз използвах всички шансове, дадени ми през годините и сега е ред да отстъпя на по младите. Обичам момичетата и разбира се съм плътно до тях като капитан на отбора и ще дам всичко от себе си, за да помогна с каквото мога”.", "date": "2019.08.11", "title": "Невяна Владинова ще играе само на два уреда на световното"}
{"url": "https://offnews.bg/sviat/kremal-iska-tcenzura-v-youtube-za-da-ne-razbirat-rusnatcite-koga-i-ka-709073.html", "text": "Руските власти поискаха от компанията Google да прекрати използването на платформата YouTube за \"рекламиране на незаконни масови мероприятия\".Роскомнадзор - федералната служба за надзор в сферата на съобщенията, информационните технологии и масовите комуникации, съобщи днес, че е изпратила съответно писмо до Google.Ако американската компания не изпълни искането, това ще бъде възприето като намеса в суверенните работи на Русия и оказване на враждебно влияние. Запазваме си правото на адекватна реакция, коментираха от Роскомнадзор.Вчера над 50 000 демонстранти се включиха в най-големия политически протест в Русия през последните осем години, за да призоват за свободни и честни местни избори в Москва. Над 200 души бяха арестувани.Същевременно Андрей Климов, заместник-председател на комисията на Съвета на Федерацията по международните работи, горната камара на руския парламент, твърди, че чуждестранни сили са използвали YouTube, за да манипулират участниците във вчерашния протест в Москва.", "date": "2019.08.11", "title": "Кремъл иска цензура в YouTube, за да не разбират руснаците кога и къде има протести"}
{"url": "https://offnews.bg/112/turist-podplashi-divo-prase-to-go-napadna-i-rani-obnovena-709064.html", "text": "Турист подплаши диво прасе, което го нападна и рани, съобщи БНР.Акцията по спасяването на мъжа продължи повече от 5 часа.Инцидентът е станал край старопланинската хижа \"Рай\".Мъжът е контузен в крака. Той е пренесен от случайно минаващи наблизо планинари до хижата, а оттам - планински спасители го свалят с носилка и специализиран транспорт до месността Паниците.Пострадалият няма застраховка и акцията по спасяването ще му струва около 600 лева, съобщи bTV.Снощи спасителите също били вдигнати по тревога. Наложило се да помогнат на жена със счупвания на крака.\"Снощи, към 20 часа, се получи сигнал, че на Райското пръскало има жена със съмнение за фрактура. Една група туристи, които са около нея, са се организирали и са поискали малко помощ от хижата, започнали са да я транспортират надолу, през хижата, до една местност, до която може да достигне наша кола. Обработи се жената и от там се транспортира до болница\", каза Драгошинов.", "date": "2019.08.11", "title": "Турист подплаши диво прасе, то го нападна и рани (обновена)"}
{"url": "https://offnews.bg/leka-atletika/atletite-ni-zapaziha-miastoto-si-vav-ii-liga-709082.html", "text": "България запази мястото си във II лига на Европейското отборно първенство по лека атлетика. Атлетите ни се пребориха за шестото място в групата с 296 точки.Промоция в I лига в следващото издание заслужи тимът на Естония с 336.50 точки. В III лига отпаднаха съставите на Израел, Кипър, Люксембург, Грузия и Малта.В последния ден българските атлети постигнаха три победи. Донесоха ги Ивет Лалова в спринта на 200 метра, Радослава Мавродиева в тласкането на гюле и Мирела Демирева във високия скок.Ивет Лалова бе безапелационна на 200 м. Тя завърши с време 22.99 сек, следвана от словенката Мая Михаленц с 23.03 сек и латвийката Гунта Вайчуле с 23.51 сек.Мавродиева очаквано отвя конкуренцията със 17.34 м от единствения си успешен опит. Втора остана представителката на домакините Мария Толч с 15.73 м., а трета - Мария Слок Хансен от Дания с 14.92 м.Демирева се наложи в скока на височина с 1.94 метра. Тя преодоля от първи опит 1.85 м, 1.90 м и 1.94 м, а след това качи летвата на 2.02 м, но направи три фаула на тази височина. Фаворитката на домакините в тази дисциплина Ана Шимич също преодоля 1.94 м, но остана втора, тъй като го направи от трети опит.", "date": "2019.08.11", "title": "Атлетите ни запазиха мястото си във II Лига"}
{"url": "https://offnews.bg/bojni/andi-ruis-se-pazari-s-dzhoshua-9-miliona-dolara-sa-mu-malko-709060.html", "text": "Световният шампион по бокс във версиите на WBA, IBF и WBO Анди Руис няма намерение да подписва контракт за мач – реванш с бившия носител на титлите Антъни Джошуа, докато не види сума, превишаваща неговия хонорар от 9 млн. долара, съобщи The Athletic.Промоутърът на Джошуа Еди Хърн обяви, че реваншът ще се състои на 7 декември в Саудитска Арабия, но Руис досега не е реагирал на този анонс.Саудитците са предложили на Хърн между 40 и 100 млн. долара за провеждането на боя, но за Руис това няма значение, тъй като хонорарът му за мач – реванш е бил фиксиран още преди първия бой с Джошуа, който се състоя на 1 юни в САЩ и в който Руис сензационно отне поясите на британеца.Проблемът с провеждането на реванша може да доведе до това Руис да бъде лишен от титлата на Международната федерация по бокс, тъй като сроковете за провеждане на задължителна защита настъпиха и българската звезда в бокса Кубрат Пулев настоява за назначаване на дата за боя.Джошуа и Хърн могат да прибегнат до крайна мярка, като се явят в съда с искане на Руис да му се забрани да провежда каквито и да е други срещи освен реванш с британеца.Мексиканецът шокира Джошуа на 1 юни в Медисън Скуеър Гардън в Ню Йорк, за да му нанесе първа загуба в професионалната кариера и да вземе шампионските пояси на IBF, WBA, WBO. По този начин Руис се превърна в първия боксьор от мексикански произход, който става световен шампион в тежка категория.", "date": "2019.08.11", "title": "Анди Руис се пазари с Джошуа, 9 милиона долара са му малко"}
{"url": "https://offnews.bg/bojni/ibf-ne-uvazhi-petitciata-za-kobrata-za-mach-s-ruis-709055.html", "text": "Международната федерация по бокс (IBF) не е уважила петицията на Кубрат Пулев за незабавен мач за титлата на организацията срещу Анди Руис.Вместо това е прието искането на Руис и мениджъра на Антъни Джошуа – Еди Хърн за отлагане на официалната защита. Заради петицията на Пулев е бил обявен реваншът между Джошуа и Руис, който ще се състои в началото на декември в Саудитска Арабия.От IBF намекнали пред Хърн, че няма да чакат още дълго за подписването на договора за реванша и ще отнемат титлата на Руис, за да направят мач за вакантния колан при свръхтежките, пише \"24 часа\".Решаваща се оказала намесата на няколко от богатите саудитски фамилии, които осигурили 100 млн. долара за реванша между Руис и Джошуа.След двубоя трябва да се стигне и до мач с Пулев, който от доста време е претендент на IBF.", "date": "2019.08.11", "title": "IBF не уважи петицията за Кобрата за мач с Руис"}
{"url": "https://offnews.bg/112/avtomobil-plamna-v-sofia-mazh-e-leko-obgazen-709058.html", "text": "Автомобил се запали в София.При инцидента 69-годишен мъж е бил леко обгазен, съобщи говорителката на Центъра за спешна медицинска помощ Катя Сунгарска, цитирана от \"Фокус\".Случаят е регистриран в 4.35 часа пред Софийски университет \"Св. Климент Охридски\".Край мястото в същия момент е минавала линейка, чийто екип е оказал помощ на пострадалия.", "date": "2019.08.11", "title": "Автомобил пламна в София, мъж е леко обгазен"}
{"url": "https://offnews.bg/drugi/hiliadi-detca-se-zapaliha-po-badmintona-709056.html", "text": "Над хиляда деца се запалиха по бадминтона. Това стана благодарение на проекта „Децата и бадминтона“.Той е финансиран от министерството на младежта и спорта и се изпълнява съвместно с федерацията.Програмата е повече от успешна и се провежда за трета година поред.Благодарение на нея 32 клуба от цялата страна са стимулирани с пера, ракети и мрежи за бадминтон.По този начин малчуганите са амбицирани още повече да постигнат успехите на Петя Неделчева и сестри Стоеви и да развиват бадминтона у нас.", "date": "2019.08.11", "title": "Хиляди деца се запалиха по бадминтона"}
{"url": "https://offnews.bg/izvan-terena/srabski-otbor-smeni-presatasheto-zashtoto-razsejva-treniora-709063.html", "text": "Ръководството на сръбския Войводина Нови Сад отстрани от пресконференциите на отбора пресаташето Беба Кружевич.Атрактивната брюнетка прекалено разсейвала с външността си треньора Ненад Лалатович, който не можел да се съсредоточи върху отговорите на въпросите.Оплакванията са постъпили от журналисти, които не били доволни от вялите отговори на Лалатович, който зяпал колежката, вместо да задоволява любопитството на медиите.Така занапред до него ще сяда мъж. Беба обаче остава пресаташе, но ще представлява отбора на други събития.Госпожицата е бивш модел и има хиляди последователи в социалните мрежи.", "date": "2019.08.11", "title": "Сръбски отбор смени пресаташето, защото разсейва треньора"}
{"url": "https://offnews.bg/nashite-avtori/praseto-sreshtu-darzhavata-709053.html", "text": "Ти умъртви ли си прасето доброволно!?Днес е ден за умъртвяване на прасета. Доброволно умъртвяване. С цел ограничаване на епидемията от африканска чума. Хората с песни и цветя изпълнени със спонтанна радост точат ножове и палаво гледат към кочините. Знаят, че вършат добро дело, което е за тяхно добро…Но не!Бунтове, недоволство, съпротива. Защото тези, с прасетата, знаят, че след това следва немотия и глад.Но държавата не се интересува от частните неволи на никого. Тя е над всички и гордо е вперила поглед в бъдещето. Което, ако се вярва на телевизиите, е светло и цветущо. Макроикономическо и нацъфтяло. Държавата толкова високо гледа, че вижда само най-високите граждани. Тези, които седят на офшорните си сметки. Знаем ги кои са, а и темата е за други прасета.Да накараш човек да си убие поминъка е брутално. Поне трябва смислено да му се обясни защо трябва да пукне зимата от глад. Не да се лъже и да му се бичат лозунги, а да се обясни. Човешката.Иначе, освен че е гадно, е и обидно. Тази разпоредба звучи така: „Държавата принуждава Еди Кой Си да гладува следващата зима. Ако има деца – и те. Ако не гладувате, ще попаднете под ударите на закона, защото е гласувана разпоредба. Хайде чао и си опичайте акъла, че по-зле ще стане!“А какво направи държавата, за да не се случи това?Нищо смислено! Сега се избиват прасета, защото ни налази същата тази епидемия, заради която се построи великата северна стена за *бем ти и парите. Същата стена, която щом дивите прасета я видяха, и полудяха от смях. Която се пръскаше с урина от вълци. Даваха я по телевизията и всеки, който разбира поне малко от огради, виждаше, че тази тел няма да спре и куче, камо ли прасе.Разбира се, можеха да се направят табелки, на които на разбираем свински език да се напише, че това е територия на Европейския съюз и влизането на прасета извън кондиция е забранено. Толкова ли ви се досвидяха още няколко милиона за табелки?Обаче освен Евросъюз си имаме държава, която трябва да е загрижена за хората, населяващи я. Поне по протокол трябва да е така.Ако не сме на ЛСД, ще видим реалната картинка. Държавата е сбор от неподреденост, кражби и безумие. Ще го каже всяка майка на болно дете, затънала в бюрократичен цинизъм. Всяка баба с обран бостан. Всеки работещ бедняк, затънал в кредити. Ако не вярвате - попитайте ги.Но какво ѝ пука на държавата за храната на някакви селяндури? Важното е да не се краде ДДС от тези, на които не е разрешено. А селяндурите ще преживеят я от тикви, я от кокошки. Може и кредит да теглят. Те, банките, за какво са?Някой нещо?Приятно умъртвяване.", "date": "2019.08.11", "title": "Прасето срещу държавата"}
{"url": "https://offnews.bg/futbol/nov-v-ludogoretc-uchi-balgarski-za-da-se-razbira-sas-saotbornitcite-s-709059.html", "text": "Новото попълнение на Лудогорец Мавис Чибота призна, че набляга много на уроците по български език. Привлеченият от израелския Бней Йехуда футболист от конгоански произход иска да се разбира по-добре със съотборниците си по този начин.\"Чувствам се добре, съотборниците ми помагат с адаптацията. В Разград е много спокойно, обстановката ми помага да се концентрирам максимално върху работата си\", сподели конгоанецът пред \"Диема\".\"Отборът върши страхотна работа, не само аз, харесва ми стилът ни на игра, хубав е. Надявам се скоро да говоря и български, за да се разбирам по-добре със съотборниците си.Играх само в мач и половина, справяме се добре, моята работа е на терена, дойдох тук, за да играя, за мен е добро място. Можех да оценявам лигата, ако бях Лионел Меси и вкарвах по пет гола всеки мач.Срещу ЦСКА ни чака много важен мач, но за да си шампион, трябва да си готов за всеки един мач. Не само за този. Може да загубиш срещу ЦСКА, но ако спечелиш всички останалите срещи, пак ще си шампион. Така че не става дума само за ЦСКА, трябва да печелим постоянно\", завършва Мавис Чибота.", "date": "2019.08.11", "title": "Нов в Лудогорец учи български, за да се разбира със съотборниците си"}
{"url": "https://offnews.bg/obshtestvo/opasno-goreshto-v-16-oblasti-na-balgaria-dnes-709024.html", "text": "Високите температури ще създадат потенциална опасност за населението в 16 от 28-те български области днес, предупреждава Националният институт по метеорология и хидрология и обявява в тях първата степен на опасност - жълт код.Областите са: Видин, Монтана, Враца, Плевен, Велико Търново, Русе, Ловеч, Габрово, Сливен, Ямбол, Стара Загора, Хасково, Пловдив, Пазарджик, Благоевград и Кюстендил. Във всички тях се очаква температурите да надвишат 35 градуса на сянка.Максималните температури ще варират между 32 и 37 градуса. В София градусите на сянка ще достигнат 32 градуса, в Пловдив - 35, във Варна - 30. В Сандански ще е най-горещо - очакват се 37 градуса на сянка.Над цялата страна ще е слънчево, а следобед - и горещо.Ще духа слаб, а в Източна България - до умерен вятър от изток-югоизток.В планините ще е слънчево. Ще духа слаб до умерен вятър от изток-североизток. Максималната температура на височина 1200 метра ще е около 27°, а на 2000 метра – около 20°.По Черноморието преди обяд ще има разкъсана облачност, но бързо ще намалее до слънчево време. Ще духа слаб до умерен вятър от изток-североизток. Максималните температури по крайбрежието ще са между 27° и 30°. Температурата на морската вода е 26-27°, по-ниска е тя на север от нос Калиакра. Вълнението на морето ще е 2-3 бала.Днес слънцето изгрява в 6:28 ч. и залязва в 20:35 часа.", "date": "2019.08.11", "title": "Опасно горещо в 16 области на България днес"}
{"url": "https://offnews.bg/futbol/menidzhari-ot-chuzhbina-gledat-evandro-v-razgrad-709057.html", "text": "Куп чужди агенти ще присъстват на мача между Лудогорец и ЦСКА тази вечер в Разград. Погледите ще са приковани най-вече към изгряващата звезда на “армейците” Евандро, който е под пара.Бразилецът заби 6 гола от началото на сезона, като 5 от тях реализира в последните си 4 участия под ръководството на Люпко Петрович.Евандро е автор на всяко от предходните 5 попадения на “червените”, като беше точен за 1:0 над Осиек, 2:1 над Славия, 1:0 над Ботев (Враца) и 1:1 със Зоря (Луганск). Бразилецът не само че се намира във формата на живота си, но и е на отлична възраст - 22 години.Затова не е случайно, че вече привлича доста сериозен интерес. Той се изявява успешно и на международната сцена, а не само в първенството, което още повече вдига акциите му.Головете му срещу Осиек и Зоря бяха впечатляващи и са провокирали интереса на редица чужди агенти. Емисари ще наблюдават играта и на двама футболисти на Лудогорец, които може да бъдат трансферирани до края на август.", "date": "2019.08.11", "title": "Мениджъри от чужбина гледат Евандро в Разград"}
{"url": "https://offnews.bg/futbol/bozhidar-kraev-s-blestiasht-debiut-v-portugalia-709046.html", "text": "Българският нападател Божидар Краев направи блестящ дебют в португалското първенство. Краев донесе неочаквана победа на своя клубен Жил Висенте над гранда Порто.Националът се разписа за 2:1 над \"драконите\" и зарадва всички фенове на тима си. Краев, който е преотстъпен на новака в Примейра лига от датския Мидтиланд, започна в титулярния състав.22-годишният българин се превърна в герой за тима си в 77-ата минута. Тогава топката стигна до него в наказателното поле, последва технично овладяване и мощен шут под гредата, който се оказа неспасяем за Агустин Марчесин.Само преди няколко дни Краев вкара важен гол и за Купата на Португалия.", "date": "2019.08.11", "title": "Божидар Краев с блестящ дебют в Португалия"}
{"url": "https://offnews.bg/obshtestvo/posleden-den-za-dobrovolno-umartviavane-na-prasetata-v-iuzhna-balgaria-709048.html", "text": "Днес е последният ден, в който стопаните на прасета в Южна България могат да ги умъртвят доброволно. От утре ще бъдат избивани принудително.Надигналият се бунт сред хората обаче не стихва. Те отказват да убият животните си, защото не са болни от Африканска чума по свинете, и отказват да пуснат екипите на Агенцията по безопасност на храните в дворовете си, за да сторят това.\"Просто ще вдигна всички хора и ще ги изгоним. И този път ще се вдигнем цяла Южна България. Хора ми се обаждат и от Стара Загора, от Нова Загора, от Пловдив, Пловдивско. Стигнахме до съгласие, че който иска ще си заколи прасето, ще получи обезщетение, а който не иска, няма да го коли. Това беше уговорката\", заяви кметът на село Юнаците Стоян Кузев пред програма \"Хоризонт\" на БНР.\"Категорично същата позиция заемам и аз. Те не могат във всички села в Пазарджишка област да тръгнат наведнаж. Да видим кои села ще си изберат и как те ще процедират и от там ние ще предприемем нашите действия - откъде са дошли оттам да си тръгнат\", допълни кметът на село Черногорово Емил Захариев.Протести срещу изискването за доброволно умъртвяване на прасетата в личните стопанства с пътни блокади организират също жителите на ямболското село Безмер и варненската община Долни чифлик.", "date": "2019.08.11", "title": "Последен ден за доброволно умъртвяване на прасетата в Южна България"}
{"url": "https://offnews.bg/obshtestvo/4-medala-za-balgarskite-uchenitci-ot-olimpiadata-po-informatika-709050.html", "text": "С един златен, два сребърни и един бронзов медал се завръща българският отбор от Международната олимпиада по информатика, която се проведе в Баку, Азербайджан, информира Министерството на образованието и науката.Златният медал е на Радослав Димитров (), сребърни медали спечелиха Александър Кръстев () и Мартин Копчев (. Виктор Кожухаров () има бронзов медал.Ръководители на българските състезатели са Емил Келеведжиев от Института по математика и информатика на БАН и Антон Шиков от Ямбол.В олимпиадата участваха 327 ученици от 87 държави.България се нарежда на 10-о място по точки и по медали. Това е най-доброто ни постижение по медали от последните 5 години. Страната ни запазва 5-о място в света по медали в класирането за всичките олимпиади. Участието на нашите математици става с подкрепата на Министерството на образованието и науката.Отборът се връща в България тази вечер в 20:45 часа на летище София с полет от Истанбул.", "date": "2019.08.11", "title": "4 медала за българските ученици от олимпиадата по информатика"}
{"url": "https://offnews.bg/na-tozi-den/svetat-izgubi-robin-uiliams-na-dneshnata-data-prez-2014-g-709030.html", "text": "Светът изгуби един от легендарните си актьори на днешната дата през 2014 г. Робин Уилямс бе намерен мъртъв в дома си в Сан Франциско, а полицията установи, че 63-годишният актьор сам е отнел живота си.Роденият на 21 юли 1951 г. в Чикаго Робин Уилямс бе един от най-успешните актьори на нашето време. Зад себе си комикът остави филми като \"Good Morning, Vietnam\", \"Приключенията на барон Мюнхаузен\", \"Мисис Даутфайър\", \"Джуманджи\", \"Двестагодишен човек\", печели Оскар за \"Добрият Уил Хънтинг\", три Златни глобуса и три награди Грами. Той е на 13-о място в списъка на „100 най-големи комици за всички времена“. През 2009 година е включен в Дисни Залата на славата като легенда на Дисни.Уилямс стана известен след участието си в телевизионната поредица „Морк и Минди“ (Mork and Mindy) и с участието си в редица популярни филми през 1980-те.Преди смъртта си актьорът се бори с депресия и с начален стадий на Паркинсон.", "date": "2019.08.11", "title": "Светът изгуби Робин Уилямс на днешната дата през 2014 г."}
{"url": "https://offnews.bg/112/trima-tezhko-raneni-sled-sblasak-na-kola-v-stena-vav-varna-709049.html", "text": "Трима души са тежко ранени и с опасност за живота след катастрофа във Варна снощи, съобщи полицията в града.Снощи около 22 ч. на кръстовището на бул. \"Васил Левски\" и ул. \"Струга\" 25-годишният водач на автомобил \"Пежо\" губи контрол над управлението и се блъска в стена.Освен водача, който е от Сливен, в колата са пътували още двама души - 22-годишна жена от Варна и 26-годишен мъж от Сливен.И тримата са в реанимацията на болница \"Света Анна\".По случая е образувано досъдебно производство.", "date": "2019.08.11", "title": "Трима тежко ранени след сблъсък на кола в стена във Варна"}
{"url": "https://offnews.bg/sviat/zemetresenie-s-magnitud-5-razliulia-gratckia-ostrov-krit-709061.html", "text": "Земетресение с магнитуд 5 по Рихтер разлюля гръцкия остров Крит в 10:02 ч. местно време.Дълбочината му е 10 км, разстоянието от столицата Атина - 425 км, по данни на Европейския средиземноморски сеизмологичен център.Три минути по-рано там е регистриран трус със сила 3.5, а час и 16 минути след най-силния трус е имало още един - 3.2 по Рихтер.Не се съобщава за пострадали и щети.", "date": "2019.08.11", "title": "Земетресение с магнитуд 5 разлюля гръцкия остров Крит"}
{"url": "https://offnews.bg/sviat/ekstremno-vreme-v-gartcia-40-i-silen-viatar-za-24-chasa-izbuhnaha-709052.html", "text": "Екстремни са метеорологичните условия в съседна Гърция. Температурите на въздуха са около 40 градуса, духа силен вятър. Само за последните 24 часа са избухнали 59 пожара, а днес рискът от възпламеняването на нови е още по-голям, предупреждава Гражданска защита, цитирана от БНР.Наложи се превантивна евакуация на туристи на остров Елафонисос.В Южна Гърция е обявена пета степен на опасност.Властите забраниха влизане в гори в районите с висок риск. Забраняват се всякакви действия, които биха довели до риск от пожар. Туристите са предупредени за ситуацията с информация на няколко езика.Много туристи напускат страната - пътна полиция отчита силен трафик.", "date": "2019.08.11", "title": "Екстремно време в Гърция: 40° и силен вятър, за 24 часа избухнаха 59 пожара"}
{"url": "https://offnews.bg/futbol/penata-prizova-za-iziasniavane-na-situatciata-s-bodurov-709054.html", "text": "Почетният президент на ЦСКА Димитър Пенев говори за двубоя с Лудогорец тази вечер и ситуацията около Николай Бодуров.“Вече натрупахме доста спомени от мачовете с този съперник. Получават се интересни двубои и сега едва ли ще е по-различно. Дано ЦСКА направи силна среща и да победи. Ще бъде сериозна битка. Но този мач, на толкова ранен етап от сезона, е за опипване на почвата. Да видят отборите докъде са стигнали, да си премерят силите.Още е много рано за някакви генерални изводи. Лудогорец има предимството, че съперникът му в Европа е доста по-лек, пък и си реши предсрочно двойката още в първия мач.ЦСКА обаче трябва да мисли и за реванша в Украйна. За представянето на отбора в първите двубои не искам да говоря. Нека не правим оценки”, каза Пенев пред \"Тема Спорт\".По отношение на ситуацията с Бодуров, той коментира: “За Бодуров има кой да говори. Има много по-големи началници от мен. Топката е при Бодуров и треньорите. Ако играчът е направил нещо грешно - има си ясен правилник и се налага съответната санкция.Но няма смисъл да гадаем какво е станало. По-добре е да излязат и двете страни - Бодуров и треньорът, и да внесат яснота. Няма полза да се създават спекулации. Пък и знаете как е в България - новините са малко като приказките. Всеки си ги доукрасява и накрая не знаеш каква е истината”, допълни Пенев.", "date": "2019.08.11", "title": "Пената призова за изясняване на ситуацията с Бодуров"}
{"url": "https://offnews.bg/sviat/32-zhertvi-na-tajfuna-lekima-v-kitaj-12-dushi-sa-izcheznali-obnovena-709047.html", "text": "Жертвите на тайфуна Лекима в Източен Китай се увеличиха до 32 души.Вчера броят им бе 18, но към тази сутрин той достигна 28, а впоследствие достигна 32-ма, предаде \"Ройтерс\". 12 души са изчезнали.Тайфунът принуди повече от 1 млн. души население да се евакуира.Проливните дъждове причиниха свлачище в Джъдзян в събота, а ветровете - достигащи 187 километра в час - причиниха транспортен хаос. Хиляди полети бяха отменени. Влаковете бяха спрени.Тайфунът повреди повече от 173 хил. хектара насаждения и нанесе щети на 34 000 жилища в Джъдзян. Приблизителните икономически загуби са за приблизително $2 милиарда, според държавната информационна агенция \"Синхуа\".", "date": "2019.08.11", "title": "32 жертви на тайфуна Лекима в Китай, 12 души са изчезнали (обновена)"}
{"url": "https://offnews.bg/zdrave/mz-promenia-kalendara-za-imunizatcii-sreshtu-tuberkuloza-kokliush-i-m-709032.html", "text": "Промени в имунизационния календар инициира Министерството на здравеопазването.Проектът за изменение на Наредба 15, публикуван в петък за 14-дневно обществено обсъждане, предвижда:- намаляване приемите на основна имунизация на пневмококова конюгирана ваксина от три на два при деца до 6-месечна възраст;- отпадане на проба Манту и реимунизация срещу туберкулоза при деца на 11 г.;- въвеждане на реимунизация срещу коклюш при деца на 12-годишна възраст.\"Промените са свързани с необходимостта от осъвременяване на националната имунизационна политика в съответствие с препоръки на Световната здравна организация и европейските имунизационни схеми и с направени от Експертния консултативен съвет по надзор на имунопрофилактиката предложения до министъра на здравеопазването\", пише в мотивите си здравният министър Кирил Ананиев.От МЗ аргументират въвежданата реимунизация срещу коклюш с думите, че тя ще повиши колективния имунитет при достигането на висок имунизационен обхват се очаква да намалее заболяемостта от коклюш в страната.Общопрактикуващите лекари ще могат да информират пациентите си, които подлежат на имунизация, с писмо, по факс, с имейл или SMS, става ясно от документа. Те ще са длъжни да осигурят обучено медицинско лице за извършване на проба Манту и на имунизация/реимунизация срещу туберкулоза, ако самите те не са професионално компетентни да ги направят.Ако дете няма общопрактикуващ лекар, то ще бъде насочвано към амбулатория за първична медицинска помощ или имунизационен кабинет на съответната Регоонална здравна инспекция.Ваксините за задължителните планови имунизации и реимунизации се купуват всяка година от МЗ и се предоставят на личните лекари. Задължителните имунизации и реимунизации са безплатни за пациентите.", "date": "2019.08.11", "title": "МЗ променя календара за имунизации срещу туберкулоза, коклюш и менингит"}
{"url": "https://offnews.bg/obshtestvo/miat-ulitci-v-pet-stolichni-kvartala-pazete-si-kolite-ot-paiaka-709005.html", "text": "Улици и булеварди ще мие Столична община в централните райони на София от 12 август до 3 септември. Движението ще се спира по график от 7,30 до 16,30 часа, ще се закриват временно участъци от синя и зелена зона за паркиране, а паяк ще мести коли в съседни преки, ако пречат на машините с вода. За новото местонахождение на автомобила може де се получи информация на тел 0700 13 233, съобщи Столична община.Ще се мият улици и булеварди в районите „Красно село“, „Триадица“, „Възраждане“, „Оборище“ и „Средец“. На 12 август ще започне миене с автоцистерна в „Красно село“ на зоната от улици и булеварди от: бул.\"Генерал М.Д.Скобелев\" от бул.\"Прага\" до пл.\"Руски паметник\", ул.\"Св.Иван Рилски\" от бул.\"Генерал М.Д.Скобелев\" до бул.\"Христо Ботев\", ул.\"Люлин планина\" от бул.\"Генерал М.Д.Скобелев\" до ул.\"20-ти Април\", ул.\"Лайош Кошут\" от бул.\"Генерал М.Д.Скобелев\" до бул.\"Христо Ботев\", ул.\"20-ти Април\" от бул.\"Христо Ботев\" до бул.\"Македония\", ул.\"Ивайло\" от бул.\"Христо Ботев\" до бул.\"Македония\", бул.\"Христо Ботев\" от бул.\"Генерал М.Д.Скобелев\" до бул.\"Македония\", бул.\"Македония\"- нечетни номера от пл.\"Руски паметник\" до бул.\"Христо Ботев\".Повече информация е публикувана ", "date": "2019.08.11", "title": "Мият улици в пет столични квартала, пазете си колите от паяка"}
{"url": "https://offnews.bg/112/snabdete-se-otrano-s-vinetka-ako-shte-patuvate-na-14-i-ochakva-se-pr-709051.html", "text": "Възможни са затруднения при продажбата на е-винетки между 16 и 18 ч. на 14 август, предупреди агенция \"Пътна инфраструктура\" и призова водачите да се снабдят предварително, ако ще пътуват.Причината е планирани дейности по внедряване на актуализации на електронната система за събиране на пътни такси на база време и на база изминато разстояние. Предвижданото внедряване на софтуерните актуализации е част от подготовката за въвеждане в експлоатация на тол системата.Възможно е да възникнат прекъсвания, които да затруднят продажбата на електронни винетки, пишат от АПИ.\"За избягване на риска от проблеми с покупката на е-винетка по време на планираните актуализации препоръчваме на водачите да планират пътуването си по републиканската пътна мрежа и да купят електронната си винетка своевременно\", съветва пътната агенция.", "date": "2019.08.11", "title": "Снабдете се отрано с винетка, ако ще пътувате на 14-и: очаква се проблем с е-системата"}
