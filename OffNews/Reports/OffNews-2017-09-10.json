{"url": "https://offnews.bg/zvezdi/lejdi-gaga-si-vzima-pochivka-ot-muzikata-664804.html", "text": "Лейди Гага обяви, че слага пауза на музикалната си кариера за неопределен период по време на пресконференция на Филмовия фестивал в Торонто, където бе представен документалния филм за певицата “Gaga: Five Foot Two”.Певицата обясни, че ще си вземе почивка, но не слага край на кариерата си.\"Не се отказвам от музиката. Не съм спряла да работя по проекти. За мен е най-важно да забавлявам публиката и да карам хората да се чувстват щастливи\", обясни Гага.Тази новина дойде само седмица след като певицата отмени свое участие в Монреал заради ларингит и проблем с дихателните пътища. ", "date": "2017.09.10", "title": "Лейди Гага си взима почивка от музиката"}
{"url": "https://offnews.bg/futbol/botev-nanese-parva-zaguba-na-delio-rosi-v-levski-664818.html", "text": "Левски загуби от Ботев Пловдив с 1:2 в мач от 8-ия кръг на Първа лига. Домакините успяха да нанесат първо поражените на \"сините\" откакто треньор им е италианския специалист Делио Роси.В началото на двубоя на стадион \"Коматево\" \"канарчетата\" владееха малко повече играта, но малко по малко гостите успяха да изравнят силите и да потушат първоначалния домакински натиск. В 26-ата минута \"сините\" поведоха в резултата. Давид Яблонски се оказа на правилното място, след като засече прекрасно центриране по земя на Габриел Обертан отдясно и успя да отбележи за 1:0.През втората част домакините се опитаха да поемат инициативата и да изравнят резултата. Това се случи в 64-ата минута, когато Тодор Неделев отправи силен шут извън наказателното поле. Топката мина между краката на вратаря Александър Любенов и влезе във вратата.Пълният обрат стана факт в 77-ата минута, когато Лъчезар Балтанов взриви трибуната с попадение за 2:1. Натискът на домакините не спря, като футболистите на тима настояваха да стигнат до нов, решителен гол, но подобна възможност така и не им бе предоставена.Левски не бе допускал гол цели 421 игрови минути преди началото днес, а амбициите на \"сините\" са свързани със спечелването на шампионската титла. За момента обаче успешната серия на столичани бе прекратена.", "date": "2017.09.10", "title": "Ботев нанесе първа загуба на Делио Роси в Левски"}
{"url": "https://offnews.bg/sviat/mazh-napadna-s-nozh-hora-v-tcarkva-v-birmingam-trima-sa-raneni-664807.html", "text": "Мъж нападна с нож хората в църква в Бирмингам. Трима души са ранени. Близо 150 души са се намирали в апостолската църква \"Нов Йерусалим\" край Астън в 10:50 ч. сутринта местно време, когато мъжът нахлул в църквата с голям кухненски нож.Нападателят е 46-годишен. Той е задържан. 33-годишен мъж е приет в болница. Той е в стабилно състояние и без опасност за живота. Другите двама ранени са пострадали, докато са се опитвали да задържат нападателя, съобщи Би Би Си. Според разследващите има данни, че нападателя и жертвата му са се познавали и става въпрос за планирано нападение. ", "date": "2017.09.10", "title": "Мъж нападна с нож хора в църква в Бирмингам, трима са ранени"}
{"url": "https://offnews.bg/izvan-terena/berbatov-se-pokloni-pred-evlogi-i-hristo-georgievi-664809.html", "text": "Евлоги и Христо Георгиеви имат специално място в класацията на Димитър Бербатов за велики българи. Това пролича от пост на нападателя в социалните мрежи.\"Тече усилен ремонт на офиса на Фондация \"Димитър Бербатов\", в който големите българи и ненадминати дарители Евлоги и Христо Георгиеви скоро пак ще имат своето специално място!\", написа Митко.После цитира един от прочутите братя:  Евлоги Георгиев.\".Бербо явно още не е подписал договора в Индия, макар че там смятат сделката за сигурна. Той пуска свои снимки със семейството в София.На последната се взираше във фланелката на Манчестър Юнайтед. Явно носталгията по големия футбол го гони.", "date": "2017.09.10", "title": "Бербатов се поклони пред Евлоги и Христо Георгиеви"}
{"url": "https://offnews.bg/sviat/uraganat-irma-udari-florida-s-vetrove-sas-skorost-nad-200-km-ch-video-664803.html", "text": "Ураганът Ирма връхлетя Южна Флорида с ветрове със скорост около 210 км/ч и с пориви до 250 км/ч. Бурята нарасна на четвърта степен, докато стигне бреговете на САЩ. Около 06.00 ч. по Гринуич днес ураганът бушуваше на около 115 км в посока юг-югоизток от Кий Уест - в архипелага Флорида Кийс. Очакваше се \"окото\" на Ирма часове след това да мине през островите Лоуър Кийс, после да се насочи към западното крайбрежие на Флорида. Центърът предупреди за вълни, високи над 4,6 метра - достатъчно, за да залеят цяла къща.Селищата и от двете страни на полуострова са заприличали на градове-призраци. Магазините и ресторантите са затворени. Непрекъснат поток от коли по магистрала 75, минаваща по западното крайбрежие, откарваше на север бегълците, решили да тръгнат на път в последния момент.Стотици хиляди жители на Флорида се бяха изпокрили в убежища или избягаха на север. Заповед за евакуация са получили общо 6,3 милиона души, над четвърт от населението на щата, съобщиха Франс прес и БТА.Над 170 000 жилища и предприятия във Флорида са останали без ток, сочат данни на компанията \"Флорида пауър енд лайт\".Ирма вече удари части от Карибите и Куба и уби поне 25 души.Щом бурята достигне сърцевината на щата, се очаква поне 430 000 домакинства да останат без електричество. 50 000 души са се подслонили в убежища.", "date": "2017.09.10", "title": "Ураганът Ирма удари Флорида с ветрове със скорост над 200 км/ч (видео)"}
{"url": "https://offnews.bg/sviat/papata-postrada-pri-intcident-s-papamobila-664819.html", "text": "Папа Франциск получи рана на лицето днес, след като се наложи папамобилът му да спре рязко насред тълпи от хора в колумбийския град Картахена и той се блъсна в едно от стъклата, съобщиха световните агенции, цитирани от БТА.80-годишният Франциск приветстваше събралото се множество в бедняшкия квартал Сан Франсиско, в последния ден от визитата си в Колумбия, когато автомобилът му наби спирачки, за да не блъсне застанал на пътя му човек.Един от телохранителите му помогна да се изправи и почисти с бяла кърпичка кръвта, покапала по белите одежди на Светия отец.След инцидента ръководителят на Римокатолическата църква се появи отново, с чисти дрехи и лепенка над веждата, за да произнесе молитвата \"Ангел Господен\".Франциск ще се върне днес в Рим след петдневната визита в Колумбия, която се опитва да отгърне нова страница след повече от половин век въоръжен конфликт.", "date": "2017.09.10", "title": "Папата пострада при инцидент с папамобила"}
{"url": "https://offnews.bg/sviat/irma-vze-tri-zhertvi-vav-florida-1-4-mln-domove-sa-bez-tok-664817.html", "text": "Ураганът Ирма взе първите си жертви в южната и западната част на Флорида. Трима души загинаха при пътнотранспортни произшествия, очевидно причинени от бурните ветрове и силните валежи, съобщиха Франс прес и БТА.Полицайка загина при челен удар край град Сарасота, на западния бряг на Флорида. Водачът на другия автомобил също е мъртъв.Трети водач загина вчера край на остров Кий Уест, част от архипелага Флорида Кийс, който първи бе засегнат от урагана.Около 1,4 млн. домакинства във Флорида останаха без ток заради стихията, съобщи Ройтерс. Ураганът Ирма връхлетя Южна Флорида с ветрове със скорост около 210 км/ч и с пориви до 250 км/ч.Нивото на водата ще се повиши значително, докато Ирма преминава през Флорида и може да увреди тежко крайбрежните зони, предупреди щатският губернатор Рик Скот.Властите обявиха, че вместо да удари най-силно източните части на щата, около Маями, ураганът се премества на запад и представлява риск за хората в Тампа и Форт Майерс.Живеещите там нямат време да евакуация. Тези региони бяха препоръчани като подходящи за хората от източната част на Флорида. ", "date": "2017.09.10", "title": "Ирма взе три жертви във Флорида, 1.4 млн. домове са без ток"}
{"url": "https://offnews.bg/futbol/dve-duzpi-i-vratarska-greshka-donesoha-pobedata-na-dunav-nad-vitosha-664812.html", "text": "Дунав Русе победи с 3:0 Витоша Бистрица в двубой от 8-ия кръг в Първа лига. Футболистите на треньора Веселин Великов постигнаха втора победа от началото на сезона, докато гостите от София продължават да нямат успех в първенството.Срещата започна идеално за домакините. Още в 5-ата минута Васил Шопов откри резултата в Русе, след като Николай Радев сбърка при подаването на Радко Мутафчийски към него и изпрати топката право в краката на нападателя на Дунав.Гостите от Бистрица обаче реагираха спокойно и на свой ред стигнаха до няколко много добри възможности не само да изравнят, но и да излязат напред в резултата.В 42-ата минута обаче защитата на Витоша се пропука отдясно, където капитанът в тази среща Николай Христозов изпусна голмайстора Шопов, след което го събори в наказателното поле и реферът Ивайло Стоянов не се поколеба да посочи бялата точка. Мирослав Будинов без проблем успя да преодолее с лекота дебютанта Радев и направи резултата 2:0.Второто полувреме започна с натиск на гостите, които пропуснаха две чудесни възможности да върнат един гол. След близо час игра отново авторът на второто попадение в срещата можеше да се разпише, но ударът му с глава бе крайно неточен.В 82-ата минута съдията Ивайло Стоянов отсъди втора дузпа за Дунав. Кристиян Кочилов фаулира в наказателното поле Мирослав Будинов. Нападателят отново бе точен и оформи крайния резултат.След тази победа русенци вече имат 8 точки в актива си, докато Витоша продължава да е дъното с 1 точка.", "date": "2017.09.10", "title": "Две дузпи и вратарска грешка донесоха победата на Дунав над Витоша"}
{"url": "https://offnews.bg/futbol/latcio-sasipa-novia-milan-video-664810.html", "text": "Лацио би новия Милан като маче о дирек! Столичани отнесоха 4:1 \"росонерите\", като пропиляха още няколко шанса.Велик следобед на \"Олимпико\" имаше Чиро Имобиле. Националът заби хеттрик във вратата на гостите. Той подаде за четвърто попадение, вкарано от бразилеца Алберто.Рикардо Монтоливо се разписа за Милан, който направи солидна селекция това лято, но явно се нуждае от време. Или пък мъките ще продължат.Останалите резултати в Италия от днес: В класирането с по 9 точки водят Ювентус и Интер, а Лацио има 7. Наполи също може да  събере пълен актив от 9 точки, ако тази вечер вземе тежко гостуване на Болоня.", "date": "2017.09.10", "title": "Лацио съсипа новия Милан (видео)"}
{"url": "https://offnews.bg/politika/georgi-gergov-obiavi-che-niama-da-tarsi-revansh-za-tcum-gejt-664813.html", "text": "Председателят на Областния съвет на БСП - Пловдив Георги Гергов обяви, че няма да търси реванш заради \"ЦУМ гейт\".\"В политиката реванш няма. В политиката всеки се бори за властта, така че така го затварям този въпрос! А по отношение на т.нар. „гейт\", това беше един балон, който някои хора се надяваха, че ще постигнат много с него. Не им се получи схемата. Просто варианта, с който те решиха да оклеветят, да опорочат една среща, да съсипят главния прокурор не им се получи\", каза Гергов пред Радио К2.\"Главният прокурор е нормален човек и той може да се среща с всеки. На него това му е работата. Той трябва да чуе, да си свери часовника, няма лошо в тази работа. Искал е Сашо Дончев нещо, не се е получило. След един месец е тръгнал да отмъщава и да прави сцени. Кои са хората ли? Вие не знаете ли кои са хората? Цяла България го знае. Поименно няма да ги карам, те се знаят кои са, това са соросоиди, това са хора, които искат не да направят промяна в съдебната система, а да бъдат те в съдебната система водещи. Което е много различно от това, което всъщност го представят пред медиите – борци, национални герои за еди какво си! А всичко това е фалш, и е грозно, и не трябва това да се случва в България\", каза той. Според Гергов антикорупционният закон на БСП \"трябва да се пипне\". България има нужда от антикорупционен закон, но не в този вид, коментира още Гергов. \"Материалът, състоянието на парламентарната група, с изваждането на тези стари кадри, които казват \"фараони\" или какви са, много се оголихме. Защото един Янаки Стоилов, или Мишо Миков, или Наско Мерджанов, или Ангел Найденов, който се отстраниха от парламента, липсват в момента и това се забелязва! Имаме 16 закона подготвени. Не са пипнати. Поръчваме ги на юристи извън партията\", допълни той. Според него ако БСП беше спечелила изборите, можеше да управлява с ГЕРБ.  \"В политиката всичко е възможно! Така ще го коментирам. Това какво съм говорил с Борисов, или с Корнелия, или с който и да е политик, това си остава между нас. Всичко ще бъде само напудрено и представено пред Вас. Истинските разговори и истинските неща зад завесата са съвсем различни. В политиката няма невъзможни неща\", коментира Гергов. По думите му такава коалиция е възможна и сега. Той повтори тезата си, че БСП е подарила изборите на ГЕРБ, като една от причините била отстраняването на старите лица.\"Да си обезглавиш лидерите, офицерите, генералите в една битка. Добре, няма да водят листите, но те можеше да са в листите. Има преференции, това е мажоритарен вот, те трябваше да участват. Когато отидохме на личен избор ги нямаше основните играчи. Те бяха отстранени и по този начин от 2 милиона, гласовете ни спаднаха на 900 хиляди\", посочи Георги Гергов. Той препоръча на БСП да спре да употребява президента Румен Радев. \"Трябва да се престане да се употребява президента. Президентът си е президент, ние сме република\", каза Гергов. ", "date": "2017.09.10", "title": "Георги Гергов обяви, че няма да търси реванш за ЦУМ гейт"}
{"url": "https://offnews.bg/izvan-terena/grigor-dimitrov-tazhi-za-opustosheni-ot-irma-ostrovi-664782.html", "text": "Григор Димитров се затъжи в туитър за Британските Вирджински острови. Тя бяха буквално опустошени от урагана Ирма. Гришо и влюбен в тях покрай гостуването си на милиардера сър Ричард Брансън. Ексцентрикът има там частно островче Некер, където редовно кани компании за забавление и благотворителен турнир по тенис.Некер обаче беше разрушен тотално преди броени дни, а Брансън се кри в бетонното мазе, за да оцелее. \"Дълбоко съм потресен от ужасните новини за разрушенията. Бях там през миналата година и много ми харесаха тези прекрасни места\", написа Димитров в Туитър.Той добави и пост, че се моли за хората от тези острови, които са го очаровали по време на гостуванията със своето трудолюбие. ", "date": "2017.09.10", "title": "Григор Димитров тъжи за опустошени от Ирма острови"}
{"url": "https://offnews.bg/drugi/finalat-na-us-open-priako-v-efir-dnes-664783.html", "text": "10:40 Моto GP, ГП на Сан Марино (загр.) Mtel sport 111:00 Тенис, турнир за жени в София, финал БНТ HD11:50 Моto GP, ГП на Сан Марино Mtel sport 113:00 Ски скокове, ГП в Чайковски Евроспорт 215:15 Колоездене, Madrid Challenge (жени) Евроспорт 117:00 Мотокрос, СП БНТ HD17:30 Колоездене, обиколка на Испания Евроспорт 117:50 Тото, теглене на тиража bTV17:50 Канадска борба, СП БНТ HD18:30 Тото, теглене на тиража БНТ21:00 Колоездене, ГП на Монреал Евроспорт 221:30 Баскетбол, ЕП за мъже, Хърватия – Русия БНТ HD23:00 Тенис, US Open, финал при мъжете Евроспорт", "date": "2017.09.10", "title": "Финалът на US Open пряко в ефир днес"}
{"url": "https://offnews.bg/obshtestvo/posolstvoto-ni-v-sasht-niama-vrazka-s-mnogo-balgari-zaradi-irma-664780.html", "text": "Посолството ни в САЩ няма връзка с много от българите в районите, откъдето ураганът \"Ирма\" е минал. Това се дължи на нарушените комуникации, заяви Любомир Грънчаров, представител на българското посолство в САЩ пред бТВ.Външно министерство мобилизира целия си ресурс за координация и съдействие на българските граждани в Централна и Северна Америка, засегнати от преминаването на урагана \"Ирма\". Открити са горещи линии за подаване на сигнали за наши сънародници в беда.„Засега няма данни за пострадали българи. Много техни близки се обаждат в посолството, за да търсят информация”, допълва Грънчаров.Очаква се скоро бурята да връхлети Флорида, където също живеят много наши сънародници. Там е обявена и най-голямата евакуация в историята на щата.„Много е важно хората да не се евакуират след настъпването на бурята. Властите предупредиха и да не се звъни на спешния телефон 911 докато трае стихията, защото няма да могат да помогнат”, пояснява Грънчаров.Американският Национален център за ураганите заяви, че прогнозната траектория на урагана Ирма се измества на запад. Изменението е само от няколко километра, но въпреки това е от съществено значение. Така епицентърът на урагана ще остане близо до бреговете на Флорида, насочвайки се да удари Сейнт Питърсбърг, а не Маями или Тампа, предаде БТА.Ако бурята продължи да се носи над топлите води на Мексиканския залив, тя може да се усили, преди отново да връхлети суша.Подобно на Тампа, Сейнт Питърсбърг от близо век не е бил удрян пряко от голям ураган. При такава траектория следващото населено място подред след този град ще е Клиъруотър, а после бурята ще се насочи окончателно на северозапад, към Окала.Към момента силата на вятъра на бурята достига 193 км/ч и тя се придвижва на север със скорост от 10 км/ч.Над 190 000 жилища във Флорида са без електричество в резултат на урагана Ирма, заяви на страницата си в интернет щатският електроенергиен оператор ФПЛ.На близкия архипелаг Флорида Кийс 29 000 негови потребители също са без ток, се казва в друго съобщение на компанията в Туитър.Според някои експерти над един милион жители на Флорида може да останат без електричество, докато бурята премине през щата.", "date": "2017.09.10", "title": "Посолството ни в САЩ няма връзка с много българи заради Ирма"}
{"url": "https://offnews.bg/politika/pasi-balgaria-mozhe-da-izigrae-seriozna-rolia-v-otnosheniata-mezhdu-e-664785.html", "text": "Президентът на Атлантическия клуб и бивш външен министър Соломон Паси заяви, че България може да изиграе сериозна роля в развитието на отношенията между ЕС и Северна Корея.Според него България се ползва с доверие в азиатската страна и Пхенян би се вслушал в съветите ни.„ЕС може да лансира един Хелзински процес за демократизацията на Северна Корея”, каза Паси в студиото на бТВ тази сутрин, „България е много добре приета в Пхенян и ако някой може да даде съвети на тези хора, това са държави, на които те имат доверие”.За целта обаче трябва да се вдигне нивото на посолството ни там, категоричен бе той и допълни, че се очаква нов опит с балистична ракета от страна на КНДР - „Те методично се готвят за подобни опити\". В студиото той направи коментар и относно развилия се скандал около представителя на страната ни в Европейската банка за възстановяване и развитие и съпруг на Ирина Бокова Калин Митрев. Паси заяви, че се доверява на изказването на министъра на финансите Владислав Горанов, че няма данни за престъпление от страна на Митрев. Припомняме, че , свързана с Азербайджан.\"Познаваме се с Калин Митрев и се доверявам на финансовия министър Владислав Горанов, който посочи, че няма данни за престъпление\", заяви директорът на Атлантическия клуб.Според него обаче е неприятно, че България е замесена в подобен скандал. Той не коментира и дали Митрев трябва да бъде отзован като български представител в Европейската банка за възстановяване и развитие. „Кой съм аз, че да съветвам премиера по такива въпроси”, каза в отговор на въпрос бившият външен министър. В студиото на телевизията Соломон Паси потвърди, че синът му Исак е член на БСП. Той сподели, че този факт \"нито го радва, нито го натъжава\" и допълни, че \"ако някой може да помогне на една партия да се реформира, това би било чудесно”.", "date": "2017.09.10", "title": "Паси: България може да изиграе сериозна роля в отношенията между ЕС и Северна Корея"}
{"url": "https://offnews.bg/bojni/antani-dzhoshua-plashi-kobrata-s-chudovishtni-muskuli-664784.html", "text": "Антъни Джошуа, непобеденият в професионалния бокс шампион, показа стоманени мускули в тренировка за мача с Кубрат Пулев. Двамата излизат на 28 октомври в Кардиф за световната титла на IBF, очаква се 80-хилядният стадион да бъде препълнен.Британецът пусна снимка в социалните мрежи, на която прави типично за боксова тренировка упражнение с медицинска топка. Физическата му форма е впечатляваща!AJ написа \"Хадукен\", като се заигра с прочутата електронна игра за уличен бой, която е хит на пазара от 1987 година насам! Явно машината от Уотфорд е неин голям почитател.Английските медии веднага разтълкуваха, че Антъни плаши Кубрат Пулев с размазване, типично за уличен бой. Повече въображение, отколкото реалност, но пък звучи добре.Британската публика е луда по Джошуа, който несъмнено е най-харесваният спортист в Империята. И поглъща всяка информация за боксовия шампион в тежка категория.", "date": "2017.09.10", "title": "Антъни Джошуа плаши Кобрата с чудовищни мускули"}
{"url": "https://offnews.bg/sviat/zhertvite-na-opustoshitelnoto-zemetresenie-v-meksiko-stanaha-90-664786.html", "text": "Броят на жертвите от мощното земетресение в Мексико преди три дни вече е най-малко 90, предаде Ройтерс, цитирана от БТА.Службите за справяне с извънредни ситуации в южния мексикански щат Оаксака съобщиха вчера, че само там до момента е потвърдена смъртта на 71 души.Най-малко 15 са загиналите в съседния щат Чиапас според местните власти, а в намиращия се малко по на север щат Табаско има потвърдени 4 смъртни случая.Трусът с магнитуд 8,1 бе регистриран в Тихия океан край бреговете на Чиапас в четвъртък. Той бе по-силен от опустошителното земетресение през 1985 г., което разруши цели квартали в столицата Мексико и взе около 10 000 жертви. Този път обаче броят на загиналите е далече по-малък, защото южната част на страната е по-слабо населена.Спасителните работи след труса в четвъртък продължават. Повечето хора от засегнатите райони все още лагеруват на открито и се страхуват да се завърнат по домовете си, защото се опасяват, че техните конструкции са отслабени и те могат да рухнат от продължаващите вторични трусове.", "date": "2017.09.10", "title": "Жертвите на опустошителното земетресение в Мексико станаха 90"}
{"url": "https://offnews.bg/sviat/navodnenia-v-toskana-vzeha-shest-zhertvi-664802.html", "text": "Шестима души са загинали, а трима се водят безследно изчезнали заради наводнения в Ливорно, област Тоскана, съобщиха БТА и Ройтерс, позовавайки се на сайта на в.\"Кориере дела сера\".Според агенция Франс прес жертвите на обилните валежи са най-малко пет, като четирима са семейство, открито в наводнената си къща в Ливорно, където се е изсипал изключително силен дъжд за четири часа тази нощ, превръщайки улиците в реки и отнасяйки автомобили.\"Кориере дела сера\" уточни, че става дума за момиченце, родителите му и дядото. Тялото на друг човек е било открито в зона на свлачища.Кметът на Ливорно Филипо Ногарин определя ситуацията като драматична, трудна и критична.За Флоренция е обявен оранжев код, като бурите започнали снощи от Северна Италия се придвижват на юг. Подлезите в Рим са затворени като предпазна мярка.", "date": "2017.09.10", "title": "Наводнения в Тоскана взеха шест жертви"}
{"url": "https://offnews.bg/112/kola-se-udari-v-gazozamerno-tablo-do-benzinostantcia-v-sofia-664811.html", "text": "Кола се удари в газозамерно табло на метри от бензиностанция в София.Инцидентът е станал около 15 часа. На мястото веднага са пристигнали екипи на полицията и пожарната. Колата е изтеглена бързо от мястото на инцидента. При инцидента няма пострадали, съобщи bTV. Служители на фирмата, която е доставчик на газа, са отстранили повредата и са предотвратили изтичане.Причините за инцидента се изясняват. ", "date": "2017.09.10", "title": "Кола се удари в газозамерно табло до бензиностанция в София"}
{"url": "https://offnews.bg/izvan-terena/sharapova-mamo-dano-prochetesh-knigata-mi-664791.html", "text": "Невероятно уважение към родителите показа Маша Шарапова. Руската звезда на тениса е посветила предговора на книгата си именно на тях.\"Моя майко! Няма да мога да обясня колко си важна за мен, дори ако посветя на това цялата книга\", започва Шарапова, \"Когато бях на 16 години, ти ми подари гривна с перли. Тя стана символ на това, което си ми донесла в живота. Ти си смела и елегантна\".\"Точно твоята любов към литературата ме накара да напиша книгата, макар да съм далеч от нивото на твоите любими автори\", разкрива още Мария за страстта на майка си Елена, \"Когато споменах за автобиография, ти имаше съмнения. Но се надявам да я прочетеш\".Маша се обърна и към своя баща Юрий, който я запалва по тениса. \"Татко мой! Ти положи пътя, по който тръгнах. Никога не искаше от мен да бия на всяка цена. Никога не ме притискаше! Винаги пазеше някоя история, която разказваше подробно и сладко. Не винаги си бил прав, но аз винаги съм те слушала\", пише още Маша в предговора на автобиографията, към която има невероятен интерес.", "date": "2017.09.10", "title": "Шарапова: Мамо, дано прочетеш книгата ми"}
{"url": "https://offnews.bg/futbol/iuzhna-divizia-poboiat-nad-dalgia-beshe-napadenie-nad-levskarshtinata-664808.html", "text": "\"Здравейте, приятели Левскари!Датата е 6-ти септември 2017 година - празник за всички Българи! Минали са 132 години от Съединението на Княжество България с Източна Румелия. В този ден хиляди очакват още един празник - този път на стадион „Георги Аспарухов“, където един преобразен син отбор е готов да зарадва зажаднелите за хубав футбол и красиви победи негови привърженици.Стадионът е пълен, трибагреник се шири по цялата му периферия, а националният девиз „Съединението прави силата“ гордо бива разпъван от едни от последните останали романтици в сектора зад вратата.Тук някъде трябва дебело да подчертаем и заявим, че появилите се информации, че ЮЖНА ДИВИЗИЯ се е завърнала в Сектор Б, не отговарят по никакъв начин на реалността. Слуховете за обединение бе поредната добре изиграна пиеса и прах в очите на обикновения зрител.Имаше лансирана идея за създаването на нова УЛТРА организация, обединяваща останалите фракции, която да се занимава с развитието на публиката на ЛЕВСКИ в тази насока. Да събира средства за хореографии, да изработва артикули, да дава отчети за събраните средства и къде биват изразходвани те. Всичко наглед звучеше фантастично, но като че ли „този филм сме го гледали“.Ние като организация взехме решение, че няма как за пореден път да се доверим на празни приказки и обещания. Въпреки това Дългия реши в името на ЛЕВСКИ и неговата публика да се завърне, заедно с други организации, които бяха спрели посещението си на мачове, в последен опит да възродят мястото, наречено Сектор Б, и да го върнат там, където му е мястото – на върха. А резултатите в последните мачове бяха видни за всички и се усещаше подобрение в поведението и пеенето по време на двубоите.За да дойде и най-посетеният мач за тази година – домакинство на Лудогорец. Случилото се през второто полувреме на мача в Сектор Б говори само за едно. Хората, узурпирали святото място, не искат силен Сектор, не искат единна синя публика, не искат обединения, не искат пълни трибуни. От този момент, когато някой ви заговори за \"его\", просто се изсмейте.Ако някой е искал да откаже Дългия от това да помага за развитието на Сектор Б, то това е можело да стане по хиляди различни начини. Случилото се в началото на второто полувреме по време на най-посетения за годината мач, в сектор пълен с привърженици от цяла България, както с жени, деца, с възрастни и нищо неподозиращи хора, ясно говори само за едно.Идеята не е била да се нападне Дългия като личност. Този път нападението бе организирано срещу Левскарщината, срещу Свободата, срещу последните останали ценности и идеали на това свещено до скоро място.„И в онзи ден глухите ще чуят думи, като че ли се четат от книга, и очите на слепите ще прогледнат от мрака и тъмнината.“Онзи ден дойде! И за малките деца вече е ясно, че проблемът никога не е бил и не е между отделни групи, както много удобно се опитват да го изкарат малцина в последните месеци. Всяка група, всяка личност, която покаже собствено мнение, която покаже креативност, познания и възможности да развива този сектор бива поставяна под натиск.На такъв бе подложен ФОНД СЕКТОР Б преди години, на такъв сме подлагани и ние. Нашата организация е поставена под такъв явен натиск от деня, в който гласно заявихме схемите, в които вкарва отбора Иво Тонев и върхушката покрай него.Последвалите събития с най-голяма ескалация на напрежение - пиесата в Сектор А - не успя да ни спре. Опитът Дългия да бъде спрян по този циничен начин ще се сгромоляса още по-силно и звучно. Надяваме се xората да са направили своя избор и той да лъсне още в следващите домакински мачове!И преди, и сега - Левски значи свобода?!?", "date": "2017.09.10", "title": "Южна дивизия: Побоят над Дългия беше нападение над левскарщината и свободата"}
{"url": "https://offnews.bg/sviat/novo-silno-zemetresenie-udari-meksiko-664790.html", "text": "Земетресение със сила от 5,7 по скалата на Рихтер бе регистрирано край бреговете на Мексико, предадоха световните агенции. То е ударило залива Теуантепек.Епицентърът е бил на дълбочина от 53 км.Не се съобщава за загинали и пострадали хора. Въпреки това, броят на жертвите от най-силното земетресение от 85 г. в Мексико продължават да растат, като броят им вече е 90. Припомняме, че на 8 септември в страната бе регистрирано земетресение със сила от 8,1 по скалата на Рихтер. Множество сгради са разрушени, близо 1 млн. души останаха без ток, хиляди спят под открито небе от страх да се върнат в домовете си. ", "date": "2017.09.10", "title": "Ново силно земетресение удари Мексико"}
{"url": "https://offnews.bg/futbol/chelsi-moli-fenovete-da-ne-peiat-obidi-kam-evreite-ot-totnam-664789.html", "text": "Чели и нападателят Алваро Мората излязоха с апел към феновете да не пеят повече песничка, посветена на испанския нападател. В нея има рефрен, който обижда евреите.При успеха над Лестър се чуваше: “Alvaro Morata, he came from Real Madrid, he hates the f***ing Yids”, където “Yids” е обиден жаргонен израз по адрес на евреите, както още са наричани поддръжниците на един от големите противници на “сините” - Тотнъм.Останалото от текста се превежда като “Алваро Мората дойде от Реал Мадрид и мрази шибаните…”. Но май е ясно.\"Чувствам невероятна подкрепа от първия си ден в Челси благодаря на феновете. Моля, уважавайте и останалите футболисти и съперници\", каца Мората. “Използваният език в тази песен е напълно неприемлив. Алваро поиска от запалянковците да спрат да пеят тази песен”, се казва в съобщението на Челси.Тимът на Антонио Конте спечели гостуването си на \"лисиците\" с 2:1. Испанецът реализира единия от головете.", "date": "2017.09.10", "title": "Челси моли феновете да не пеят обиди към евреите от Тотнъм"}
{"url": "https://offnews.bg/koloezdene/koroniasaha-frum-v-madrid-664820.html", "text": "Асът на отбора \"Скай\" Крис Фрум стана третия колоездач в историята, който печели две от най-големите обиколки на планетата в една година - Тур дьо Франс и Вуелта. 32-годишният британец се нареди до легендите Жак Анкетил (1963) и Бернар Ино (1978), които бяха единствените до момента, успявали да грабнат титлите от двете надпревари в рамките на само няколко месеца.Фрум, освен че става едва третият с победи на Тура и Вуелтата в една година, се превърна в 9-ия, който ликува на две от трите Гранд обиколки за една кампания. Последният бе именно Контадор през 2008-а, когато спечели Джирото и Вуелтата.Иначе в днешните 117,6 километра от Аройомолинос до Мадрид по традиция не се проведоха атаки с изключение на финалната права, когато италианецът Матео Трентин финишира първи за 3:06:25 часа.", "date": "2017.09.10", "title": "Коронясаха Фрум в Мадрид"}
{"url": "https://offnews.bg/politika/petar-stoianov-suetata-koj-da-e-naj-desen-razrushi-takanta-na-desnitc-664806.html", "text": "Основната характеристика на 9-и септември е разделението, но проблемът е, че обществото продължава да е разделено и сега. Това заяви експрезидентът Петър Стоянов пред bTV. \"Толкова години след рухването на комунизма, хората, които са продали душите си, за да служат на този комунизъм, продължават да ненавиждат всеки честен и почтен човек, защото в неговото лице се оглеждат като в огледало, виждат своето безчестие. Това е следа, която ни преследва толкова години. Тук намирам в психологически план моралното развращаване, с което комунизмът допринесе за днешната деморализацията на българското общество. Това е големият проблем – промяната на манталитета. Много от тези хора ловко се нагласиха и се възползваха от днешната система\", коментира той. Стоянов подчерта, че Деветосептемврийската революция \"промени коренно българския манталитет. От страна с истински хора днес се превърнахме в страна с корупция в най-черни краски\". По думите му е обяснимо, че младите хора, които не са живели по времето на комунизма, бленуват за твърда ръка, което важи и за някои от тези, които гледат с носталгия на времето на баничките по 15 ст.Десният човек не е онзи, който вдига лозунги и служи на собствената си суета, желаейки да бъде най-десния или единствения десен. Десният е онзи, който се грижи са семейството си, за градинката пред блока си, за собствената си къща, който плаща данъците си, който е почтен към хората около него\", допълни експрезидентът.Той не скри разочарованието си, че десницата в момента е избутана в ъгъла на политическата сцена. \"Докато в редиците на БСП и ГЕРБ виждаме някаква партийна солидарност, дори при големи скандали, то при нас в десницата не само, че нямаше солидарност, а се виждаше омразата един към друг. Вечната суета кой да е най-десен разруши тъканта на десницата. Това за мен е необяснимо\", коментира Петър Стоянов. \"Аз дълго време си бях изработил защитна броня, особено след като загубих изборите, и казвах, че няма да участвам в политиката, дори под дулото на пистолета, сега разбирам колко глупаво и лекомислено е било това. Това не означава, че ще се върна в политиката. Истината е, че всеки съзнателен българин, който може да помогне с нещо, трябва да го направи. Това е чест и достойнство, но трябва да се запазиш от съблазните\", каза още той. Петър Стоянов коментира и мястото на Георги Марков в българската историческа памет. \"Той се занимаваше с психологията на комунизма, с механизмите, които ги движат и от тази гледна точка той беше може би най-ненавижданият човек от комунистическия режим в България. Талантливите му текстове се слушаха много по радио Свободна Европа. Беше приближен до личния кръг на Тодор Живков и те смятаха това, което прави, за истинско предателство от гледна точка на мафиотското кланово мислене – човек, който е допуснат до клана, а след това тръгва срещу него едва ли не, беше обявяван за предател. Но най-важната причина е, че дотогава се създаваше мит, че за разлика от лекомислените чехи, поляци, словаци, унгарци, чиито интелектуалци редовно критикуваха своя режим, пишеха писма срещу него, се смяташе, че българската интелигенция безропотно е строена зад комунистическата партия, начело с нейния ръководител Тодор Живков. Точно Георги Марков разби този мит. Той всъщност изми лицето на българската интелигенция. И сега все още има хора, които правят сериозни опити да го дискредитират, да го маргинализират. Това означава, че Георги Марков нанесе тежък удар на комунистическата система\", категоричен е Стоянов.", "date": "2017.09.10", "title": "Петър Стоянов: Суетата кой да е най-десен разруши тъканта на десницата"}
{"url": "https://offnews.bg/112/peshehodetc-s-opasnost-za-zhivota-sled-kato-be-blasnat-ot-dzhip-v-mod-664787.html", "text": "35-годишен пешеходец е с опасност за живота, след като е бил блъснат от джип в кв. „Модерно предградие“, съобщиха от пресцентъра на МВР.Сигнал за инцидента е подаден вчера вечерта около 22.30 ч. Той е станал близо до кръстовището на ул. \"Връх Манчо\" и бул. \"Сливница\".Шофьорът на джипа е тестван за алкохол. Пробата е отрицателна. Изясняват се причините, довели до инцидента.", "date": "2017.09.10", "title": "Пешеходец с опасност за живота, след като бе блъснат от джип в Модерно предградие"}
{"url": "https://offnews.bg/na-tozi-den/dnes-rozhden-den-imat-663970.html", "text": "Йорданка Христова, естрадна певицаАкад. Васил Казанджиев, композитор, диригент и педагогГеорги Пирински, евродепутатЙордан Школагерски, юрист и бивш депутатМилена Милотинова, журналистПетьо Блъсков, главен редактор на в. “Труд”Степан Ерамян, журналист и издателСтоян Янкулов - Стунджи, музикантГеорги Енчев (от Румънеца и Енчев) певец, музикантГеорги Ранделов, мениджър за публичния сектор на “Майкрософт” за Централна и Източна ЕвропаДимитър Ларгов, бивш национал по футбол", "date": "2017.09.10", "title": "Днес рожден ден имат"}
{"url": "https://offnews.bg/futbol/sapernikat-na-ludogoretc-pokaza-strahovita-forma-664779.html", "text": "Тежки моменти се очертават за Лудогорец край Босфора в четвъртък! Тогава шампионите ни гостуват на Истанбул ББ в първия мач от групите на Лига Европа. А турците влизат в плашеща фирма!Истанбул загря с победа 3:2 над гранда Фенербахче. И то на митичния \"Шюкру Сарачоглу\". За гостите игра бившият футболист на Лудогорец Жуниор Кайсара. Тимът му дръпна 2:0 за половин час.Джонатан Атама откри във 2-ата минута, а в 32-ата голямата звезда Емануел Адебайор удвои след пас именно на Кайсара. Фенербахче се върна в мача малко преди почивката, когато Набил Дирар намали. Равенството беше възстановено в 79-ата след автогол на Гаел Клиши, бившият играч на Арсенал и Ман Сити.В добавеното време обаче Керим Фрей донесе победата на Истанбул ББ с удар извън пеналта. Съперникът на Лудогорец се укрепи на трето място с 9 точки от 4 кръга. Пред Истанбул ББ са само Бешикташ и Галатасрай.  ", "date": "2017.09.10", "title": "Съперникът на Лудогорец показа страховита форма"}
{"url": "https://offnews.bg/tenis/83-ata-v-sveta-specheli-us-open-664777.html", "text": "Голям спортист се става само на големи състезания. Доказа го световната №83 в тениса Слоун Стивънс, която сензационно спечели Откритото първенство на САЩ.На финала 24-годишната американка победи №15 в схемата Мадисън Кийс с 6:3, 6:0 само за час. Постижението може да бъде наречено феноменално, тъй като преди два месеца Стивънс бе извън първите 900 в ранглистата. Тя имаше едва пет спечелени турнира в кариерата и нито един тази година.Американката направи едно от най-забележителните завръщания след11 месеца извън игра заради травма. \"Казах на Мадисън, че след този успех трябва да се откажа, защото никога няма да мога да го надмина,\" заяви при награждаването шампионката.\"Слоун е един от любимите ми хора. Ето защо, ако трябва да губя от някого, то нека е срещу нея. Радвам се, че се получи така,\" заяви джентълменски и Кийс.Шампионката ще се изкачи до №17 в подреждането на WTA. За успеха си Стивънс ще получи 3,7 милиона долара, а дотук в кариерата си бе спечелила общо 4,5. Освен това Стивънс като част от топ 20 няма никакви точки за защита до август 2018-а година и може само да прогресира.На трибуните се събра елитът на Америка, като забележително беше присъствието сред обикновените зрители на Бил Гейтс. Тази вечер е финалът при мъжете, излизат Рафа Надал и Кевин Андерсън.", "date": "2017.09.10", "title": "83-ата в света спечели US Open"}
{"url": "https://offnews.bg/futbol/derbi-ot-italia-i-botev-levski-priako-v-efir-dnes-664781.html", "text": "13:30 Интер – Спал Ринг13:30 Херенвеен – ПСВ Mtel sport 215:30 Бърнли - Кристъл Палас Диема спорт 216:00 Лацио – Милан Ринг16:00 Сент Етиен – Анже Нова спорт16:30 Херта – Вердер Евроспорт 217:15 Атлетик Билбао – Жирона F+17:30 Дунав - Витоша (Бистрица) Диема спорт18:00 Лион – Гинган Нова спорт18:00 Суонси – Нюкасъл Диема спорт 219:00 Ахмат - Локомотив (Москва) Mtel sport 119:30 Динамо Киев – Александрия Mtel sport 220:00 Ботев (Пловдив) – Левски Диема спорт21:45 Виляреал – Бетис F+21:45 Болоня – Наполи Ринг22:00 Олимпик Марсилия – Рен Диема спорт 2", "date": "2017.09.10", "title": "Дерби от Италия и Ботев - Левски пряко в ефир днес"}
{"url": "https://offnews.bg/futbol/rio-fardinand-sas-zabavna-publikatcia-za-izgonvaneto-na-mane-664796.html", "text": "Легендарният защитник на Англия и Манчестър Юнайтед – Рио Фърдинанд, сравни червения картон на Садио Мане от Ливърпул със свои прояви на терена.Вчера нападателят на мърсисайдци получи директен червен картон по време на загубата на \"мърсисайдци\" от Манчестър Сити (0:5), след като изрита в главата вратаря на \"гражданите\" Едерсон.\"Трябваше ли Мане да получи червен картон? За това ми изпълнение съдията дори не отсъди фаул\", написа бившият бранител и сложи снимка как рита в главата Флоран Малуда в мач срещу Челси.Постът му в Туитър предизвика много реакции, като повечето се шегуваха с Рио, че не е отсъдил дори фаул, защото съдия на мача е бил Хауърд Уеб.Дълги години реферът беше обвиняван от фенове и медии, че помага на Манчестър Юнайтед и в интернет често се появяваха колажи, в които той е с фланелка на \"червените дяволи\".", "date": "2017.09.10", "title": "Рио Фърдинанд със забавна публикация за изгонването на Мане"}
{"url": "https://offnews.bg/obshtestvo/zhivko-sudzhuka-progovori-za-parvi-pat-chovekat-kojto-me-obvini-mi-664795.html", "text": "\"Няма фирма в Добрич, която да може да произведе 4 тона суджук\", това заяви бившият депутат и бивш член на ГЕРБ Живко Мартинов пред \"Нова\" телевизия, който бе обвинен за рекет на местен бизнесмен за 4 тона суджук, уж за Бойко Борисов.\"Няма как някой да даде нещо, което го няма\", заяви Мартинов, въпреки че производителят на месни изделия от Добрич заяви, че може да произведе даже повече. Мартинов твърди, че обвиненията срещу него са скалъпени, а бизнесменът му е длъжник. Добричкият бизнесмен му дължал пари за наеми от 2009 г. до 2012 г. Фирмите, които са наемали обектите на Мартинов - супермаркет и дискотека, по-късно били продадени на хора в неравностойно положение.\"Този човек през годините работи с юристи, направили са план, който са осъществили чрез медии, прокуратура и така...\", обяснява още бившият член на ГЕРБ.Според Мартинов 20-те свидетели по делото за \"Суджукгейт\" са \"хора, които не са се реализирали, не са взели важни постове, близки на бизнесмена, хора, с които работи\".\"Ползва услугите на добри юристи, правят планове и ги риализират\", каза Мартинов. Един от свидетелите по делото каза пред телевизията, че Живко Мартинов е оказвал натиск над данъчните, които извършвали постоянни проверки на бизнеса му. Целта на Мартинов била да фалира бизнеса му, за да не може собственикът да си търси правата, тъй като станал жертва на имотна измама от страна на бившия депутат.По-нататък Мартинов заявява, че в разговорите си със собственика на добричката фирма за суджуци не е споменавал името на Бойко Борисов - в пълен разрез с изказването на главния прокурор Сотир Цацаров, който каза, че името на Бойко Борисов е било споменавано няколко пъти.Той призна, че е ловец и когато отстреля животно, прави суджуци за себе си.В момента Мартинов се занимава с бизнес и заяви, че политиката за него е \"затворена страница\". \"11 години съм слугувал на ГЕРБ без да искам нищо за себе си\", коментира Мартинов. ", "date": "2017.09.10", "title": "Живко Суджука проговори за първи път: Човекът, който ме обвини, ми е длъжник"}
{"url": "https://offnews.bg/kultura/izdavat-nov-posmarten-album-na-majkal-dzheksan-664788.html", "text": "На 29 септември музикалните компании \"Епик рекърд\" и \"Легаси рекърдс\" ще издадат нов посмъртен албум на поп иконата Майкъл Джексън. Заглавието му е \"Scream\" и е кръстен на една от най-успешните песни на Краля на попа, дует със сестра му Джанет Джексън.Албумът ще включва 13 песни и една допълнителна бонус песен - \"Blood on the dance dloor dangerous\", изпълнен от електронното дуо \"White Panda\".Дискът включва и хитовете \"Dangerous\", \"This place hotel\", \"Leave me alone\", \"Is it scary\", \"Thriller\", \"Dirty Diana\", \"Somebody's watching Me\", \"Unbreakable\", \"Threatened\", \"Ghosts\", \"Scream\", “Torture” и “Xscape”.Излизането на албума ще бъде отбелязано със събития в 6 града.", "date": "2017.09.10", "title": "Издават нов посмъртен албум на Майкъл Джексън"}
{"url": "https://offnews.bg/sviat/shefat-na-nato-povedenieto-na-severna-koreia-iziskva-globalen-otgovor-664800.html", "text": "Генералният секретар на НАТО Йенс Столтенберг осъди поведението на Северна Корея и обяви, че то изисква \"глобален отговор\", включително по линия на НАТО.Миналата седмица Пхенян извърши шестия си и най-мощен досега ядрен опит. Параметрите му говорят, че този път става дума за водородна бомба.НАТО не е пряк участник в международната криза, предизвикана от поредицата от ядрени и ракетни изпитания на Северна Корея, но многократно е призовавал Пхенян да се откаже от своята ракетно-ядрена програма, посочва Ройтерс, цитирана от БТА. В изявление по британската телевизия Би Би Си Столтенберг не каза дали американската островна територия Гуам в Тихия океан попада в сферата на действие на член 5 от договора, с който бе създаден НАТО преди близо 70 г. Според този член нападение срещу една страна членка се смята за нападение срещу всички, което активира задължението за колективна отбрана.\"Ние сега сме изцяло фокусирани върху това как да допринесем за мирно разрешаване на конфликта\", посочи Столтенберг.", "date": "2017.09.10", "title": "Шефът на НАТО: Поведението на Северна Корея изисква глобален отговор"}
{"url": "https://offnews.bg/futbol/fenovete-na-barsa-iskat-ostavkata-na-prezidenta-bartomeu-video-664798.html", "text": "Разгромът над Еспаньол с 5:0 на \"Камп Ноу\" снощи не удовлетвори достатъчно феновете на Барселна. Голяма част от запалянковците на каталунците призоваха за оставката на президента на клуба Джосеп Мария Бартомеу.Веднага след последния гол в двубоя привържениците започнаха да скандират срещу боса. Те са разочаровани от работата на Бартомеу, като гневът ескалира това лято в резултат на напускането на Неймар и неуспеха с привличането на Филипе Коутиньо и Анхел Ди Мария.Както е известно, в момента тече кампания по евентуалното сваляне на началника от поста му и насрочването на нови избори за президент.За да се стигне евентуално до процедурата, до 19 септември трябва да бъдат събрани подписите на 16 570 от членовете на клуба.След това вече ще се премине към следващия етап, включващ вот на недоверие от страна на поне 2/3 от всичките 152 000 членове с право на глас.Бартомеу е начело на Барса от 2014 г. насам, когато зае мястото на Сандро Росел. Според медиите в момента и Лионел Меси, и Андрес Иниеста са срещу шефа и по тази причина все още не са подписали нови контракти.Отделно пък Неймар го нарече \"посмешище, което дърпа клуба надолу\". Преди срещата с Еспаньол вчера пред стадиона се събираха подписи от феновете срещу Бартомеу.", "date": "2017.09.10", "title": "Феновете на Барса искат оставката на президента Бартомеу (видео)"}
{"url": "https://offnews.bg/analizi/prilikata-mezhdu-deveti-septemvri-i-orban-664805.html", "text": "Девети септември отдавна е забравен от историята, но не и празничното му честване. БСП с някаква отмъстителна упоритост продължава да организира на тази дата тържества из цялата страна. Сега, когато те не са резултат на държавна принуда, както преди Десети ноември, няма по какъв друг начин да бъдат определени, освен като политически абсурдизъм. Или най-малкото като хепънинг, създаден за да пародира националната съдба. Защото вън от партийните изгоди и персоналните илюзии, е факт, че това е началото на третата голяма загуба на суверенитет, съответно след падането на България под византийска и под османска власт. Вярно, че „по документи” държавата остава самостоятелна, но така или иначе политиката й се определя от Москва. И всеки опит за отклонение води след себе си танковете, както у нас така и не става, но става в Унгария през 1956 и в Чехословакия през 1968 година.В такъв порядък можем да се организираме и хепънинг – пародия на толерантността към поробителя, за честване на 17 юли 1393 година, да речем, когато турците превземат столицата на Второто българско царство. А и въобще в самоиронична асиметрия да обявим в националния календар заедно с Деня на независимостта и Ден на зависимостта. Не малко институции и отделни публични лица ще имат основание да го припознаят за свой празник.Размяната на остри мнения по повод на заличените кръстовете от църквата на остров Санторини в снимките върху опаковки на гръцки хранителни продукти продължи и тази седмица. Случаят сам по себе си едва ли заслужаваше толкова широк дебат, но той повдигна особено болезнен за днешната европейска култура въпрос: докъде се простират границите на толерантността към различния – мюсюлманин, бежанец, гей и пр. И трябва ли заради него да жертваме символите на собствената си идентичност. Отговорът, разбира се, може да бъде единствено „не”, защото иначе либерализмът се превръща в своето обратно – във фанатизъм.Специално по отношение на религиозните символи канон може да има при употребата им само в храма и ритуала. В светска среда всеки е свободен да ги тълкува и поставя според собствените си разбирания, включително и да ги осмива като карикатуристите от „Шарли Ебдо”. Там те вече не принадлежат на ничия вяра, а на културата като цяло. Същото се отнася и за останалите външни прояви на идентичността – от бурката до прайда, от свещеническото расо до целувката между влюбени на моста.Въпросът е публичното самозаявяване да не бъде хулиганство, манифестирането на символи да не нарушава законите. Оттам нататък никой не може да иска да се откажеш от тях, да ги цензурира. Върху опаковките може да има и кръстове, и полумесеци, шоу звездите да се наричат и Мадона, та и Младенец, върху фланелките да е отпечатан и Че Гевара, и американското знаме, локумът да е кръстен и „Път към Европа” и „Октомврийска революция”.Поне в Европа и САЩ е така, за щастие. Все още е така… Докато в резултат на агресивните опити либерализмът да бъде изкаран главен виновник за всички кризи на демократичния свят и той в самозащита не се фанатизира. Не случайно сигналът за такъв риск – този с изтритите кръстове, дойде тъкмо от Германия, страната която все по-самотно се опитва да удържа либералния ред на континента.Насреща стоят политици като Виктор Орбан, който, преследвайки моментните си интереси, тази седмица се опита да прокара ново разделение между държавите в ЕС – на такива с и без колониално минало. Колкото някой на свой ред да му припомни исторически по-близкото разделение между държави с и без комунистическо минало. Въобще един от най-лесните начини да убиеш настоящето е да го замериш с камък от миналото.", "date": "2017.09.10", "title": "Приликата между Девети септември и Орбан"}
{"url": "https://offnews.bg/zvezdi/charlz-barnet-i-donald-sadarland-s-pochetni-oskari-za-tcialostno-tvorc-664793.html", "text": "Академията за филмови изкуства отново реши да даде почетни Оскари, като обяви в сряда, че статуетите ще отидат при Агнес Варда, директор на френската New Wave, и Чарлс Бърнет, независим режисьор, съобщи New York Times.Присъединявайки се към г-жа Варда и г-н Бърнет, Оскари за цялостно творчество ще бъдат връчени на актьора Доналд Съдърланд и Оуен Ройзман, кинолог.„Наградите отразяват широкия обхват на международното, независимото и широкомащабно кино и са признание за четирима големи артисти, чиято работа олицетворява разнообразието на изкуството на киното”, заяви Джон Бейли, президент на академията.Оуен Ройзман е единственият от четиримата, който е бил номиниран за Оскар, но не е печелил.Оскари, посветени на филантропията и продукцията, няма да бъдат връчвани.", "date": "2017.09.10", "title": "Чарлз Бърнет и Доналд Съдърланд с почетни Оскари за цялостно творчество"}
{"url": "https://offnews.bg/medii/nova-spira-rubrikata-na-miroliuba-benatova-zhurnalistkata-ne-barzam-664814.html", "text": "Рокадите в програмата на Нова телевизия продължават. Рубриката на Миролюба Бенатова отпада засега заедно с предаването \"Комбина\". На мястото на предаването ще се излъчва вече \"Сделка или не\", а целият екип на \"Комбина\" преминава към \"Събуди се\" в неделя. Рубриката \"Миролюба Бенатова представя\", която до момента се излъчваше в рамките на \"Комбина\", също няма да се излъчва. След отпадането на \"Комбина\" Нова така и не обяви какво се случва с рубриката на Бенатова и за момента не е обявен нов час на излъчване. Бенатова обяви, че няма да напусне телевизията, но не бърза и да се закачи за ново предаване. \"За моята рубрика няма \"нов сезон\", защото я поддържам целогодишно. Предпочитах да излъчвам видеата с вашите истории в неделя, в 18 часа, но сега там ще гледате друго. Оставам част от актуалните предавания на НОВА ТВ, но засега не бързам да се \"закача\" за нов часови пояс. Надявам се новите ми срещи с вас, зрителите, да ми подскажат къде ще съм ви най-полезна\", написа тя във Фейсбук.\"НОВА ТВ реши да излъчва \"Сделка или не\" на мястото на \"Комбина\" в неделя и това не е новина от днес. Дългите версии на моите видеа се излъчваха в \"Комбина\", а от края на 2013 а до 2015 а - в \"ДикOFF\". Рубриката ми е към \"Новини и актуални предавания\" на НОВА ТВ, което означава възможност във всички публицистични предавания\", допълни тя. От Нова телевизия за момента не са коментирали темата.Преди дни стана ясно, че друго популярно лице на Нова телевизия - Ани Цолова, вече няма да е част от сутрешния блок на телевизията, а Виктор Николаев ще води сам предаването. По-късно стана ясно, че Цолова остава в телевизията, но ще води лайфстайл предаване. Наскоро от Нова си тръгна шефът на новините Дарина Сарелска, чийто имидж пострада сериозно около скандала с напускането на разследващия журналист Васил Иванов. Той я обвини в цензура и изнасяне на информация към ДАНС. Тогава телевизията я остави на поста, но по-късно прекрати договора си с нея.", "date": "2017.09.10", "title": "Нова спира рубриката на Миролюба Бенатова, журналистката: Не бързам да се закача за нов час"}
{"url": "https://offnews.bg/112/chuzhdenetc-namushka-s-nozh-trima-dushi-blizo-do-stara-zagora-664792.html", "text": "35-годишен постоянно пребиваващ у нас чужденец намушка трима души с нож след сбиване в с. Загоре, близо до Стара Загора.Скандал между чуждия гражданин и 47-годишен мъж от селото преминал в бой между двамата. За да прекратят сбиването, при тях в помещението, отдавано под наем за тържества, влезли трима мъже - на 31, 30 и 28 г.Чужденецът намушква тримата с нож, докато те се опитват да разтърват сбилите се мъже, съобщават от МВР, цитирани от \"Фокус\".31-годишният мъж е настанен в болница с прободна рана в областта на корема и пробито тънко черво, без опасност за живота.30-годишният е настанен за лечение с прободна рана в областта на гърба, без опасност за живота.Третият пострадал, с порезна рана в областта на гърдите, е обслужен амбулаторно в Центъра за спешна медицинска помощ в Стара Загора и е освободен, без опасност за живота. По случая е образувано досъдебно производство.Извършителят е задържан за срок до 24 часа.", "date": "2017.09.10", "title": "Чужденец намушка с нож трима души близо до Стара Загора"}
{"url": "https://offnews.bg/obshtestvo/vremeto-dnes-hladna-sutrin-slanchev-i-topal-den-664778.html", "text": "Времето днес ще бъде слънчево с максимални температури от 25 до 33 градуса по Целзий.Сутринта обаче ще бъде хладна - температурите в ранните часове ще са между 13 и 18 градуса.В столицата минималната температура е 14 градуса, а максималната ще достигне 28 градуса.Най-топло ще бъде в Сандански, Пловдив и Ямбол, където термометрите ще покажат близо 33 градуса.На морето градусите няма да преминат 30 градуса, но времето ще бъде приятно за плаж, валежи не се очакват. Максималните температури ще са в диапазона от 26 до 28 градуса.В планината времето ще бъде подходящо за разходка. В Банско термометрите ще достигнат 25-16 градуса, в Боровец и Пампорово ще се движат около 20. На Витоша ще бъде по-хладно - градусите няма да надвишават 16. На най-високата точка на страната - връх Мусала, температурата в момента е едва 2 градуса, през деня тя ще достигне 10 градуса.", "date": "2017.09.10", "title": "Времето днес: хладна сутрин, слънчев и топъл ден"}
{"url": "https://offnews.bg/politika/borisov-uzh-asfalt-ne-se-iade-ama-samo-za-patishta-pitate-664799.html", "text": "\"Уж асфалт не се яде, ама всички само за пътища питате\", заяви премиерът Бойко Борисов през журналисти в Русе, където присъства на откриването на възстановения храм \"Всях Святих\". Борисов подчерта, че се работи активно заедно с румънското правителство за изграждане на втори мост над Дунав при Русе. \"На 2 и 3 октомври имаме съвместно заседание с румънското правителство. Работим активно по изграждане на още един мост в Русе. С въвеждане на тол-системата той ще може да се самофинансира изцяло, така че би могло спокойно и концесия да се даде за направянето и да не се вадят пари от бюджета\", каза премиерът. В Русе стартира основно обновяване на две от най-големите училища и три детски градини, допълни Борисов и обеща да бъдат направени много улици в града, като подчерта, че заради това ще се наложи половината град да бъде затворен. \"Ще извиняват хората, ама няма как да ги нарисуваме с боички. Доста неща мисля, че свършихме, плюс \"Хемус\" с Русе - Бяла – Велико Търново е приоритет на приоритетите\", каза още Борисов.По думите му за пътя Велико - Търново – Русе вече вървят и отчуждителните процедури.\"Просто бавно става, защото са сложни инженерни съоръжения. България ни е прекрасна, но за строителство е много трудно - мостове, тунели, виадукти, отчуждителни процедури\", посочи той. На въпрос за подготовката за българското председателство на Съвета на ЕС Борисов отговори, че подготовката върви. \"НДК е една сграда, която наемаме за председателството. Ако 20-30 години преди това бяха по една плочка сменяли, въобще нямаше да се ремонтира, ще платим наем, ще отидем и ще го проведем. Тези, които не са го пипнали, а продаваха гащи и сутиени, сега намират опорни точки. Ако те са поддържали НДК, десетки правителства преди нас, нямаше сега от парка до вътре всичко да се изкорубва и да се прави наново\", заяви Борисов.", "date": "2017.09.10", "title": "Борисов: Уж асфалт не се яде, ама само за пътища питате"}
{"url": "https://offnews.bg/futbol/islandska-legenda-prikliuchi-s-futbola-664794.html", "text": "Легендата на Исландия Ейдур Гудьонсен обяви, че слага край на славната си 23-годишна футболна кариера. 38-годишният нападател реши да спре с любимата игра, като остава в съзнанието на феновете с геройствата си както с националната фланелка, така и по терените на Англия и Испания с екипите на Челси и Барселона.Със \"сините\" от Лондон той има две титли от Премиър лийг, с каталунците веднъж е ставал шампион на Примера дивисион и бе част от знаменития сезон 2008/09, когато Барса направи требъл още с Купата на краля и Шампионската лига.Той бе част от отбора на Исландия, който направи абсолютен фурор с класирането си на четвъртфиналите на Европейското първенство през 2016 година.През кариерата си Гудьонсен е играл за отборите на Валур, ПСВ Айндховен, КР Рейкявик, Болтън, Челси, Барселона, Монако, Тотнъм, Стоук Сити, Фулъм, АЕК, Серкъл Брюж, Брюж, Шъдзяджуан и Молде.", "date": "2017.09.10", "title": "Исландска легенда приключи с футбола"}
{"url": "https://offnews.bg/sviat/vanshno-predupredi-balgarite-v-kuba-da-ne-izlizat-na-otkrito-v-sledvas-664815.html", "text": "След преминаването на урагана Ирма през Куба посолството на Република България в Хавана съобщава, че няма данни за пострадали или бедстващи наши сънародници на острова. Всички туристи от Варадеро и другите курорти са преместени в хотели и частни квартири в Хавана и вътрешността на страната.Към посолството ни са се обърнали за помощ и информация трима българи, с които дипломатическите ни представители поддържат връзка. Тримата са настанени в хотели в Хавана, които разполагат със собствено електрическо захранване, съобщиха от Министерството на външните работи.Поради продължаващата опасност от последствията от Ирма посолството препоръчва на българските граждани на територията на страната да не излизат на открито през следващите 24 часа и да следят информациите на Генералния щаб на Гражданска защита на Куба и на Института по метеорология, излъчвани както по местната телевизия, така и по всички радиостанции.Въпреки че по данни на местните власти няма информация за загинали хора вследствие на Ирма, щетите след преминаването на урагана се очаква да бъдат сериозни.Продължават наводненията в крайбрежните райони на столицата, както и в крайбрежните зони на централните и западните провинции от Санкти Спиритус, Виля Клара и Матансас до Артемиса. Електрозахранването е прекъснато в цялата страна, включително в столицата. Възстановяването му ще отнеме няколко денонощия. Поривите на вятъра в Хавана стигат 120-130 км/ч.При нужда българските граждани могат да се обърнат за информация и помощ към посолството на денонощно дежурния телефон: +53 52862449.", "date": "2017.09.10", "title": "Външно предупреди българите в Куба да не излизат на открито в следващите 24 часа"}
{"url": "https://offnews.bg/bojni/treniorat-na-kubrat-niama-da-se-povtori-situatciata-ot-macha-s-klichk-664797.html", "text": "Треньорът на Кубрат Пулев Ули Вегнер призна пред немските медии, че експанзивната подготовка за мача с Антъни Джошуа е сериозно предизвикателство.Легендарният специалист обаче отсече, че този път Кобрата няма да тръгне с грешна тактика срещу британеца, както направи това с Владимир Кличко през 2014 година.\"Планирали сме всичко, за да може да е готов за този двубой. При всички положения обаче тренировъчният план на Кубрат за мача му с Джошуа е доста сложен и е предизвикателство за нас.Той искаше да се готви по модела с предишния му треньор, но му дадох да разбере, че това няма да се случи. Аз съм човекът, който определя плана за подготовка.В мача с Кличко тактиката му бе тотално сбъркана, оттам дойде и загубата. Затова сега ще се готви по много по-различен начин за Джошуа\", коментира Вегнер, цитиран от „Тема Спорт“.Самият Кубрат пък признава, че е започнал подготовка за сблъсъка на 28 октомври с преходи на Витоша.\"Правих преходи по 5 часа, но това не е проблем за мен. Извън железния режим, който си поставих, не съм спирал да поддържам форма.Но няма и смисъл да се скатавам, защото в това няма логика. Качиш ли се на ринга, плащаш скъпо за всяка пропусната тренировка\", споделя Кобрата.", "date": "2017.09.10", "title": "Треньорът на Кубрат: Няма да се повтори ситуацията от мача с Кличко"}
