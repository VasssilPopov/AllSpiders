{"url": "https://offnews.bg/futbol/tceliat-s-butilka-treniora-na-slavia-v-blagoevgrad-678667.html", "text": "Отборът на Славия се утвърди на първото място в група А на втората осмица в Първа лига, след като победи с 5:2 Пирин Благоевград като гост.До 91-ата минута резултатът на стадион \"Христо Ботев\" вървеше 2:2, но след това столичани вкараха нови три гола и приближиха домакините до участие в баражите за оставане в Първа лига. Срещата беше белязана от грозен инцидент, след като треньорът на Славия Златомир Загорчич беше уцелен с бутилка от трибуните.ПИРИН - СЛАВИЯ 2:50:1 Димитров (24 - дузпа)1:1 Хендерсън (52 - дузпа)1:2 Иванов (59)2:2 Боджадж (85)2:3 Христов (90+1)2:4 Милев (90+2)2:5 Димитров (90+5)В другия мач от потока днес Черно море победи Витоша Бистрица с 2:0 на стадион „Тича“ във Варна. Домакините започнаха силно двубоя и поведоха в резултата още в 19-та минута с попадение на Радослав Василев. В 32-та минута новият централен нападател на \"моряците\" вкара втория си гол в двубоя и с това оформи крайното 2:0.Временно класиране1. Славия 37 точки2. Черно море 343. Пирин Блгр 294. Витоша 9", "date": "2018.04.13", "title": "Целят с бутилка треньора на Славия в Благоевград"}
{"url": "https://offnews.bg/sviat/ruskite-spetcsluzhbi-sledili-sergej-skripal-i-dashteria-mu-pone-5-godi-678644.html", "text": "Руските спецслужби са следили бившия двоен агент Сергей Скрипал и дъщеря му Юлия поне 5 години преди отравянето на 4 март, съобщи съветникът на британския премиер по национална сигурност Марк Седуил, цитиран от Ройтерс. В писмо до генералния секретар на НАТО Йенс Столтенберг той обяснява, че има данни, че имейл акаунтите на Юлия са станали обект на следене през 2013 г. от руски кибер специалисти към руското военно разузнаване. В писмото, публикувано от британското правителство, се казва още, че е \"е много вероятно руските спецслужби да са гледали на поне някои от дезертьорите си като потенциални цели за покушение\". Сергей Скрипал и дъщеря му Юлия бяха отровени с нервнопаралитично вещество. Лондон обвини за отравянето Русия. Организацията за забрана на химическите оръжия потвърди позицията на Великобритания. Руският външен министър Сергей Лавров коментира, че организацията само е потвърдила какво е използваното вещество. Руският посланик в Лондон Александър Яковенко пък изрази безпокойство, че британското правителство се опитва да се отърве от доказателствата по случая с отравянето на Скрипал. Той допълни, че Русия не може да бъде сигурна в автентичността на разпространеното от името на Юлия Скрипал изявление, в което тя отказва помощ от руското посолство. ", "date": "2018.04.13", "title": "Руските спецслужби следили Сергей Скрипал и дъщеря му поне 5 години преди атаката"}
{"url": "https://offnews.bg/sviat/lavrov-imame-neoproverzhimi-dokazatelstva-che-himicheskata-ataka-v-s-678641.html", "text": "Москва има неопровержими доказателства, че предполагаемата химическа атака в сирийския град Дума е постановка. Това заяви руският външен министър Сергей Лавров, цитиран от ТАСС.По думите му връзка с постановката имат спецслужбите на една държава, \"която сега се тика в първите редици на русофобската кампания\". Лавров подчерта, че за Сирия е заминала мисия от експерти от Организацията за забрана на химическото оръжие. \"Тя трябва да пристигне в Дамаск утре сутринта и ние разчитаме, че тя незабавно ще замине за Дума, където нашите специалисти, които обследваха мястото, не отриха никакво потвърждение за нападение с химическо оръжие, хлор или каквото и да е друго\", допълни той. Той изрази надежда, че Западът няма да предприеме нищо \"авантюристично\" в Сирия, подобно на случилото се в Либия и Ирак. \"Сега, надявам се, никой няма да се реши на такава авантюра. Но така или иначе, дори най-незначителните ексцесии ще доведат до нови вълни мигранти към Европа\", заяви министърът. Освен това по думите му нестабилната ситуация в Сирия може да доведе до много други \"прояви\", които съвсем не са нужни нито на Русия, нито на Европа. На тях може да се радват само тези, които \"са защитени от океан и разчитат на удължаване на процеса на възстановяване на региона, за да продължат своите геополитически проекти там\", каза още Лавров.Говорителят на руското военно министерство Игор Конашенков обяви, че са успели да намерят участници в заснемането на видеото и са ги разпитали.„Жители на Дума разказаха в детайли как са се провели снимките на постановката, в кои епизоди са участвали самите те и какво са правили“, каза Конашенков.Руски военни потвърждават, че тези хора ги има и на записите. По думите на Конашенков сред тях са двама медици, работещи в спешното отделение на местна болница.Според лекарите всички пристигнали в болницата пострадали нямали никакви признаци на отравяне с химическо оръжие.„По време на оказването на първа помощ в болницата нахлуха неизвестни хора. Някои от тях носеха видеокамери. Тези хора започнаха да крещят, да всяват паника и да заливат всички с вода, викайки, че всички са пострадали от химическа атака. Пациентите и техните близки в паниката си започнаха да се обливат един друг с вода“, каза той. По думите му след заснимането на видеото неизвестните се скрили.Той обвини директно Великобритания за организация на провокацията.„Известно ни е, че между 3 и 6 април на представители на т.нар. „Бели каски“ е оказан мощен натиск от Лондон за бързо осъществяване на подготвяната по-рано провокация“, допълни Конашенков.", "date": "2018.04.13", "title": "Лавров: Имаме неопровержими доказателства, че химическата атака в Сирия е постановка (обновена)"}
{"url": "https://offnews.bg/kultura/prozhektcia-na-izvan-patia-i-sreshta-s-rezhisiora-nikolaj-volev-tazi-678642.html", "text": "Тази вечер ще бъде прожектиран един от най-интересните български филми, реализирани у нас в последно време - \"Извън пътя\" на Николай Волев, чийто филм е и класиката \"Да обичаш на инат\".По време на събитието ще бъда организирана и среща с режисьора, на която ще бъде представена и автобиографичната му книга, чийто старт е точно в 19:30 часа в City mark art center.Успешен в миналото драматург, изгубил творческото си вдъхновение и тръпката от брака, броди с джипа си сред красотата на българските планини. По време на един от преходите застараяващият творец среща прелестна муза на прага на женствеността. Близостта между 55-годишния Стефан и 19-годишната Салия, която търси душата си без посока, прераства в силна привързаност. Платоничната им връзка се движи по ръба на бръснача и причинява дълбоко страдание на дългогодишната предана съпруга на драматурга, актрисата Лидия.", "date": "2018.04.13", "title": "Прожекция на \"Извън пътя\" и среща с режисьора Николай Волев тази вечер"}
{"url": "https://offnews.bg/sviat/umni-kameri-uloviha-zapodozrian-skrit-sred-60-hil-dushi-na-kontcer-678640.html", "text": "Китайската полиция използва технология за разпознаване на лицето, за да открие и арестува мъж, скрит сред тълпа от 60 хил. души по време на концерт.Миналата седмица заподозреният господин Ао отишъл на концерт на поп звездата Джаки Чунг в Нанчан - град в Югоизточен Китай. Там бил хванат, а полицията по-късно обясни, че 31-годишният мъж, издирван за икономически престъпления, бил шокиран от факта, че са го намерили.Китай има огромна мрежа за наблюдение, включваща повече от 170 милиона камери.Господин Ао бил идентифициран чрез камери, разположени на входа, където се проверяват билетите, и бил арестуван от полицията, докато си седял до нищо неподозиращи други почитатели на Джаки Чунг.Изражението му в този момент изразявало огромно удивление. Не смятал, че полицията ще е в състояние да го хване сред 60 хил. души толкова бързо.От полицията уточниха, че на входа имало няколко камери, оборудвани с технология за разпознаване на лица.Ао пропътувал 90 км до Нанчан със съпругата си специално за концерта.\"Ако знаех, нямаше да отида (на концерта)\", нарежда непосредствено след ареста мъжът на кадри, излъчени от новинарския сайт Kan Kan.Това не е първият път, когато китайската полиция използва технология за разпознаване на лица, за да залови заподозрени.През август миналата година полицията в провинция Шандун арестува 25 заподозрени по подобен начин на бирен фестивал.Китай е световният лидер в тази технология и често напомня на гражданите си, че подобно оборудване прави почти невъзможно изплъзването от властите.", "date": "2018.04.13", "title": "'Умни' камери уловиха заподозрян, скрит сред 60 хил. души на концерт"}
{"url": "https://offnews.bg/obshtestvo/fandakova-otpraznuva-rozhdenia-si-den-v-zavoda-za-bokluk-s-trapeza-ot-678643.html", "text": "Уникален начин да отпразнува рождения си ден избра столичния кмет Йорданка Фандъкова. Тя покани главните редактори на водещите медии в завода за боклук край Горни Богров, а вечерята беше приготвена от спасена от изхвърляне храна.Интересен бе и подаръкът, който столичният кмет предварително беше поръчала на всеки от гостите си - фиданка или храст, които да бъдат засадени в двора на завода.След като разведе гостите си из завода, който наистина е впечатляващ с чистотата си, г-жа Фандъкова обясни и какъв е замисъла на вечерята със спасена храна.Изхвърляме над 670 хил. т. годишно  храна - този факт ни накара да се включим в кампанията за разумно пазаруване и намаляване на пилеенето на храна. 10 европейски града, сред които Лондон, Брюксел, София, Барселона, Осло, Милано, се включихме в кампанията под патронажа на кмета на Лондон Mayor of London Садик Хан.Решението ми да поканя на вечеря със “спасена храна” представители на водещите националните медии беше продиктувано от желанието да привлечем вниманието върху проблем, който можем да решаваме заедно и съм благодарна, че приеха на пръв поглед екстравагантната идея да вечерят в завода за преработка на отпадъци на София.Благодаря на всички, които приеха предизвикателството и заедно с мен, на рождения ми ден, опитаха ястия, приготвени от продукти, които вече не бяха достатъчно пресни и нямаха търговски вид. Това са храни, които не стигат до продажба и трябва да бъдат бракувани. С тях готвиха Лора и Стоян от Бон Апети / Bon Apeti, а те определено знаят как да оползотворят всичко, което е останало, така че да не хвърляме храна, каза г-жа Фандъкова.Волейболистът Владо Николов, който е лице на кампанията, пък поиска от журналистите да направят нужното, че всеки ден поне една добра новина да намира място в изданията им.Партньори в кампанията са Credo Bonum Foundation и магазини BILLA, имат най-голям обем доставени хранителни отпадъци за преработване в завода.", "date": "2018.04.13", "title": "Фандъкова отпразнува рождения си ден в завода за боклук с трапеза от спасени храни"}
{"url": "https://offnews.bg/medii/narachnik-za-otraziavane-na-tragedii-parvo-sme-hora-posle-zhurnalist-678639.html", "text": "Днешната катастрофа на магистрала на магистрала \"Тракия\", при която загинаха 6 души загинаха, а други 20 бяха ранени, за пореден път стана повод за откровено неадекватно медийно отразяване, включително от национални телевизии и всекидневници, претендиращи да са сериозни. Няма да цитираме абсурдни заглавия и да прилагаме също толкова абсурдни видеа от репортажи не заради криво разбрана колегиалност, а защото във въпросните медии има и достатъчно примери за професионализъм и качествена журналистика.И все пак е добре да си припомним наръчника за отразяване на трагични събития и инциденти на Асоциацията на европейските журналисти - България, който отпреди година и половина е достъпен за всеки заинтересован от елементарните правила на новинарството на Ето няколко извадки от текста на документа, които са особено важни:.................................................................................", "date": "2018.04.13", "title": "Наръчник за отразяване на трагедии: Първо сме хора, после журналисти"}
{"url": "https://offnews.bg/zvezdi/tom-hardi-neuznavaem-v-roliata-na-al-kapone-678574.html", "text": "Харди продължава да споделя снимки, като представя по-ясен поглед върху грима и допълнителните материали, които се използват за пресъздаване на скандалния вид на мафиота.„Мега труден герой“, написа Харди под своя публикация, на която изглежда почти неузнаваем.Актьорът работи върху филма с режисьора на „Фантастичната четворка“ Джош Транк, а снимките започнаха в началото на годината.", "date": "2018.04.13", "title": "Том Харди неузнаваем в ролята на Ал Капоне"}
{"url": "https://offnews.bg/obshtestvo/den-na-natcionalen-traur-utre-za-zhertvite-na-katastrofata-na-trakia-678650.html", "text": "С решение на Министерския съвет 14 април, събота, е обявен за ден на национален траур за жертвите от тежката катастрофа на автомагистрала „Тракия“.Пътнически автобус се обърна на \"Тракия\". Загинаха шестима души, а 23-ма бяха ранени. В памет на загиналите националните флагове на всички държавни институции ще бъдат свалени наполовина.Правителството изказва своите съболезнования на близките на загиналите. Съболезнования изказа и президентът Румен Радев.\"Както аз, така и цялото ни общество, сме съпричастни с болката и скръбта ви\", посочва държавният глава.Румен Радев пожела бързо възстановяване на всички пострадали и благодари на всички медицински екипи, които са помагали на ранените и полагат грижи за лечението им.", "date": "2018.04.13", "title": "Ден на национален траур утре за жертвите на катастрофата на Тракия"}
{"url": "https://offnews.bg/protesti/knsb-i-kt-podkrepa-izlizat-na-protest-sreshtu-sakrashteniata-v-nap-678657.html", "text": "Синдикалните организации КТ \"Подкрепа\" и КНСБ излизат на протестен митинг по повод  в Националната агенция за приходите (НАП), които предвиждат съкращаването на 250 служители и закриване на звено \"Оперативни проверки\".Протестът се организара от Национална федерация „Търговия, Услуги, Контролни органи и Туризъм“ към КТ „Подкрепа“ и Федерация на независимите синдикати от държавното управление и организации към КНСБ.Шествието ще започне на 16 април 2018 г. в 17:30 часа пред сградата на Териториалната данъчна дирекция в София на ул. „Аксаков“ 21.Митингът ще продължи по ул. „Шишман“ до пл. „Народно събрание“, след което протестиращите ще преминат по ул. „Московска“, ул. „Дунав“, по бул. „Дондуков“ до сградата на Централното управление на НАП, където ще бъде връчена протестна декларация.", "date": "2018.04.13", "title": "КНСБ и КТ 'Подкрепа' излизат на протест срещу съкращенията в НАП"}
{"url": "https://offnews.bg/obshtestvo/pusnaha-dvizhenieto-po-trakia-678661.html", "text": "Движението по автомагистрала „Тракия“ е възстановено след тежката катастрофа. То е пуснато около 19.25 часа, след като е приключила операцията по изтеглянето на катастрофиралия в района на магистралата автобус.От полицията призовават водачите да спазват правилата за движение и указанията на униформените.При тежката катастрофа на магистралата загинаха шестима души, а 26 бяха ранени.", "date": "2018.04.13", "title": "Пуснаха движението по \"Тракия\""}
{"url": "https://offnews.bg/sviat/sled-makedonia-i-harvatia-prie-istanbulskata-konventcia-678636.html", "text": "Със 110 гласа \"за\" и 30 \"против\" хърватският парламент одобри днес Истанбулската конвенция.Ратификацията на документа обаче доведе до разцепление в управляващата Хърватска демократична общност - 14 депутати от партията гласуваха \"против\".Срещу Истанбулската конвенция се обяви и католическата църква със становището, че документът проправя пътя за легализиране на гей браковете. В четвъртък вечерта имаше многолюден протест срещу ратификацията в град Сплит, a в сряда на парламентарното заседание депутатът Желко Гласнович от националистическата формация \"Независими за Хърватия\" размаха от трибуната женско бельо и обувки на високи токчета, за да обиди колегите си, които подкрепят конвенцията.Това са моите подаръци за жените в парламента, които са заключени в мъжки тела, иронизира Гласнович.На 22 декември миналата година и македонският парламент ратифицира Конвенцията на Съвета на Европа за превенция и борба с насилието над жени и домашното насилие.", "date": "2018.04.13", "title": "След Македония и Хърватия прие Истанбулската конвенция"}
{"url": "https://offnews.bg/obshtestvo/mz-publikuva-spisak-na-postradalite-v-katastrofata-na-trakia-678655.html", "text": "Здравното министерство публикува пълен списък на пострадалите в тежката катастрофа на магистрала \"Тракия\", при която загинаха шестима души, а над 20 бяха ранени. Пострадалите са настанени в УМБАЛ „Св. Анна София“, УМБАЛСМ „Н. И. Пирогов“, ВМА, Аджибадем Сити Клиник Болница Токуда, УМБАЛ „Царица Йоанна - ИСУЛ“ и УМБАЛ „Софиямед“. Най-много пострадали при катастрофата са настанени в бившата Окръжна болница в София. „В болниците е създадена пълна организация и е осигурено всичко необходимо за оказване на помощ на пострадалите. Екипите работят безупречно. Поддържам постоянна връзка с лечебните заведения, в които са настанени ранените от катастрофата на АМ „Тракия“, заяви Кирил Ананиев, който е посетил лечебното заведение.Здравният министър благодари и на екипите на Центъра за спешна медицинска помощ.Ето и пълния списък на прегледаните и хоспитализирани пациенти:УМБАЛ „Света Анна“ – София – 10 пострадали - трима мъже и седем жени:Най-тежко пострадали са П.К. (45г. ) и М.Д., които са с политравма - шийна, гръбначна, гърди и корем;П.У. е с политравма – шийна, гърди, корем;Г.М. е с политравма – фрактура на хумери, скалпова рана;Ц.С на 58 г., З.З на 38 г. и Д.Г. на 23 г. са с фрактури на ръцете;Н,М на 25г. , И.К. и Н.Д на 29 г. са с охлузвания по лицето и тялото.УМБАЛСМ „Н. И. Пирогов“ – 4-ма пострадали:дете на 13 г. Р. Ч., прието в детската реанимация;жена Й. С., на 48 г., хоспитализирана в хирургията;жена Е. Ч. на 49 г., настанена в травматологията;мъж на 40 г. на Д. Я., обработен и освободен от болницата.ВМА – 3-ма пострадали без опасност за живота:жена Е.Н. на 62 г.;жена И.Б. на 24 г.;жена Ж.Н. на 33 г.Аджибадем Сити Клиник Болница Токуда – 4-ма пострадали в стабилно състояние:мъж С. Р. на 47 г.;мъж С. А. на 29 г.;жена Д. Д. на 30 г.;жена Д. И. на 43 г.УМБАЛ „Царица Йоанна - ИСУЛ“ – 3-ма пострадали:момиче Н. И. С. на 19 г. хоспитализирано с комоцио и ще остане под наблюдение;жена С. Д. на 74 г. – с повърхностни рани и напуснала лечебното заведение;жена С. С. К. на 53 г. - с повърхностни рани и напуснала лечебното заведение.УМБАЛ „Софиямед“ – двама пострадали:мъж В. Г. на 33 г.;жена В. С. на 40 г. (пострадала при удар между лекия автомобил, в който е пътувала, и автобуса).Националният център по трансфузионна хематология разполага с достатъчни количества кръв и кръвни съставки, които биха били необходими на лечебните заведения, в които са настанени пострадалите. Подсилени екипи за кръводаряване са в готовност да поемат всички желаещи да дарят кръв, допълниха от ведомството.МВР е отворило телефонни линии, където близки на пострадалите могат да получат информация за тях. Телефонните номера са 02 982 51 54 и 0889 94 42 60.", "date": "2018.04.13", "title": "МЗ публикува списък на пострадалите в катастрофата на Тракия"}
{"url": "https://offnews.bg/112/kola-se-obarna-po-tavan-na-tcarigradsko-shose-v-sofia-678663.html", "text": "Автомобил се обърна по таван на \"Цариградско шосе\" в София. Инцидентът е станал малко след 19 часа близо до кръговото на Четвърти километър, съобщи bTV Шофьорът на автомобила - 50-годишен мъж, е откаран в УМБАЛ \"Св. Анна\" с гръдна травма. Засега не е ясно каква е причината за катастрофата.Инцидентът допълнително усложни движението в района.", "date": "2018.04.13", "title": "Кола се обърна по таван на Цариградско шосе в София"}
{"url": "https://offnews.bg/obshtestvo/biagstvoto-na-pelov-i-kolev-zapechatano-ot-dve-kameri-zatvornik-tragv-678660.html", "text": "Две охранителни камери са записали бягството на двамата затворници от Софийския затвор на 3 април. Камерите са запечатали действията на Владимир Пелов и Радослав Колев по време на бягството, както и липсата на реакция от страна на поне 10 надзиратели. След час обиколка, в 15:41 ч., Пелов и Колев стигат до стаята за получаване на техника и чакат отстрани, се вижда на кадрите, публикувани от bTV. В рамките на 15 секунди те прескачат стъклото. Пелов, който държи оръжие, събаря на земята служител на затвора. В следващите 36 секунди двамата бегълци излизат до пост 1. Те се разминават с друг затворник, облечен с червена тениска. Той е на по-лек режим и се връща от лафката за кафе. Чуват се изстрели, двамата избутват надзирателя, който дори не успява да си извади пистолета. Затворникът с червената тениска тръгва да бяга след бегълците, чистачката също. Накрая около пост 1 се събират поне десетина надзиратели. Никой от тях не пресича улицата, за да види накъде са тръгнали Пелов и Колев. ", "date": "2018.04.13", "title": "Бягството на Пелов и Колев запечатано от две камери: затворник тръгва да ги гони (видео)"}
{"url": "https://offnews.bg/sviat/putin-deklarira-dvojno-po-visok-dohod-za-2017-g-v-sravnenie-s-godina-678662.html", "text": "Руският президент Владимир Путин декларира, че е заработил 18 728 268 рубли (247 517,05 евро по днешния курс) през 2017 г. Декларацията за годишните му доходи беше публикувана днес, съобщи ТАСС, цитирана от БТА. Доходите на президента за 2017 г. са нараснали с 9,87 млн. рубли в сравнение с предната година. Неговият среден месечен доход е бил 1,5 млн. рубли срещу 730 000 рубли за 2016 г.ТАСС отбелязва, че годишният доход на Путин е нараснал над 5 пъти в сравнение с 2013 г. заради повишените с указ заплати на президента и премиера.Путин е отбелязал, че няма промяна в неговото недвижимо имущество и колите, които притежава. Според декларацията той има поземлен имот от 1500 кв.м, жилище от 77 кв.м и гараж от 18 кв.м. Той обаче ползва и жилище от 153,7 кв.м с гаражно място от 18 кв.метра. Всички тези имоти се намират в Русия.Президентът притежава два редки стари автомобила \"Волга\", джип \"Нива\" и ремарке \"Скиф\".Руският премиер Дмитрий Медведев през 2017 г. има доходи в размер на 8,56 млн. рубли. Това е леко понижение от 2016 г., когато е заработил 8,59 млн., което се обяснява с намалението на доходите му от лихви по банковите му сметки.Според декларациите за годишния доход най-много в Кремъл е заработил шефът на президентската администрация Антон Вайно. Той е декларирал парични доходи от почти 256 млн. рубли, т.е. 14 пъти повече от държавния глава.Това е увеличение от 26,5 пъти в сравнение с 2016 г. Той е купил два поземлени имота от по около 7 декара всеки на територията на Русия, като е отбелязал в декларацията, че ги е купил с пари от продажбата на друг поземлен имот от 2840 кв.м и жилище от 454 кв.м. Сред съпругите на висшите кремълски чиновници, които също са задължени да декларират състоянието си, за втора поредна година първенец по доходи е жената на говорителя на Путин Дмитрий Песков - олимпийската шампионка по фигурно пързаляне Татяна Навка. Тя е декларирала доход от 200,39 млн. рубли, което е с около 80 млн. повече от предходната година. Нейните доходи са 14 пъти по-големи от тези на съпруга й.За втора поредна година съпругата на премиера Дмитрий Медведев - Светлана, декларира нулев доход.", "date": "2018.04.13", "title": "Путин декларира двойно по-висок доход за 2017 г. в сравнение с година по-рано"}
{"url": "https://offnews.bg/politika/plevneliev-triabvashe-da-izgonim-edin-ruski-razuznavach-s-diplomatich-678665.html", "text": "България трябваше да изгони руски дипломати, за да покаже съпричастност със своето семейство след случая с отравянето на Сергей Скрипал. Това заяви президентът от 2012 до 2017 г. Росен Плевнелиев пред БНТ. Той подчерта, че България е трябвало да изгони конкретно един руски разузнавач с дипломатически паспорт. Трябваше да имаме принципна позиция, каза Плевнелиев и припомни кибератаката по време на изборите през 2015 г., за която разследване посочи, че е свързана с Русия. Българинът избира центъра, когато духат ветровете, но не е това изборът на Левски, подчерта Плевнелиев. В коментар за международната ситуация в момента Плевнелиев посочи, че голяма част от лидерите в света се правят на силни лидери, но малко от тях са мъдри лидери, и допълни, че най-мъдрият президент, който е срещал, е Шимон Перес.\"Например, президентът на Русия е много силен - той окупира територия на съседа си, дестабилизира десетки държави около себе си. Но той за мен не е доказателство за мъдрост. Президентът на САЩ - излиза и казва \"Америка на първо място\". На мен ми се щеше именно президентът на Съединените щати да каже \"Мир на първо място\", а не да се връщаме десетилетия назад\", каза Плевнелиев.Не сме научили уроците си от историята. Това, което правят днес Доналд Тръмп и Владимир Путин, не е по-различно от това, което направи Бисмарк. Когато големите си играят на влияние, страдат малките, заяви Плевнелиев. По думите му лидерите, които са избрани демократично, но не следват демократичните принципи, омаловажават демокрациите на собствените си държави. Сред тези лидери Плевнелиев постави и унгарския премиер Виктор Орбан, а действията му определи като \"източване на демократичната държава\".Най-големият дефицит днес е образователният, защото уроците на историята не са научени, каза още той.", "date": "2018.04.13", "title": "Плевнелиев: Трябваше да изгоним един руски разузнавач с дипломатически паспорт"}
{"url": "https://offnews.bg/obshtestvo/mvr-otkri-krizisni-telefoni-za-informatcia-za-postradalite-na-trakia-678654.html", "text": "Министерството на вътрешните работи откри временна телефонна линия във връзка с тежката катастрофа на магистрала \"Тракия\", при която загинаха шестима души, а 23-ма бяха ранени.На кризисните телефонни номера 02/ 982 51 54 и 0889 94 42 60 близки и познати на пътувалите в катастрофиралия автобус ще могат да се информират за състоянието им до 12 часа утре. При необходимост отворените телефонни линии ще останат активни за по-дълъг период.Министър Валентин Радев изказа своите искрени съболезнования към близките на загиналите и пострадалите в тежкия пътен инцидент.Министър Радев поясни, че причината за трагичния инцидент тепърва ще се изяснява в рамките на започналите следствени действия.Той потвърди, че шестима са загинали при катастрофата.Започнала е и проверка на фирмата превозвач, в която МВР оказва съдействие на Министерството на транспорта, информационните технологии и съобщенията. Очаква се до час – час и половина да бъде възстановено движението по автомагистрала „Тракия“.", "date": "2018.04.13", "title": "МВР откри кризисни телефони за информация за пострадалите на 'Тракия'"}
{"url": "https://offnews.bg/obshtestvo/shofiorat-na-katastrofiralia-na-trakia-avtobus-niamashe-vreme-za-reak-678659.html", "text": "Катастрофиралият на магистрала \"Тракия\" автобус не е бил засечен, а е бил ударен отстрани. Това разказа пред bTV шофьорът на автобуса Веселин Георгиев. По думите му курсът до този момент е протичал рутинно. Това му е бил първи работен ден след пет дни повичка и не е имало никакви проблеми по този участък от магистралата. „Нормално се качвах по прав участък. Погледнах в огледалото – тръгва да ме изпреварва този автомобил „Рено Меган”, изправих си погледа напред и го чакам да мине. В този момент се чува страшен удар и при удара се надига автобусът на дясната страна и се преобръщаме в канавката. Просто нямаше никакво време за реакция”, разказа шофьорът.Той е още в шок от преживяното. Настанен е в „Софиямед”, не е пострадал тежко при катастрофата. При инцидента загинаха шестима души, а 26 бяха ранени. ", "date": "2018.04.13", "title": "Шофьорът на катастрофиралия на Тракия автобус: Нямаше време за реакция"}
{"url": "https://offnews.bg/ikonomika/simeonov-obiavi-vojna-na-reklamata-na-hazartni-igri-678613.html", "text": "Вицепремиерът Валери Симеонов обяви, че подготвя законопроект за забрана на рекламата на хазартни игри.\"Ще инициирам промени в закона, които ще забранят не само пряката, но и непряката реклама на хазартни игри\", написа той в своя фейсбук профил.\"В закона ще оставим възможност да се обявят наименованията на игрите, търговската марка и тегленето на тиражите. Но ще премахнем оповестяването на резултатите на игрите и спечелените печалби - законовата вратичка, през която върви отвратителната мащабна реклама на хазарт днес\", обяснява още той.В сутрешния блок на БНТ вицепремиерът и лидер на НФСБ обяви и конкретни текстове в Закона за хазарта, които ще бъдат променени. Симеонов предлага да се промени и текст в Закона за радиото и телевизията, защото разпоредбите му не се прилагат за игрите на късмета, в които се залагат пари, включително лотария и т. н. По думите му хазартът в България вече бил с размер на пандемия. Той цитира, че 3% от БВП са разходите на българите за това, а в Румъния цифрата била 1,2%\"По този начин възпитаваме децата, а и българите като цяло, че не е нужно да се трудят и образоват, а ще печелят търкайки картончета. Това ли трябва да е формулата за успех на нашия народ? Според мен - не\", разсъждава Симеонов.", "date": "2018.04.13", "title": "Симеонов обяви война на рекламата на хазартни игри"}
{"url": "https://offnews.bg/temida/uhapana-ot-bezdomno-kuche-zhena-osadi-obshtina-haskovo-678618.html", "text": "Жителка от Хасково осъди общината, защото е била нападната и нахапана от бездомно куче.Инцидентът е станал през декември миналата година.Общината ще трябва да заплати на пострадалата обезщетение от 1800 лева за претърпените от нея болки и страдания. В Хасково все още се строи приют за бездомни кучета, който трябваше да е готов още миналата година, съобщава БНР.", "date": "2018.04.13", "title": "Ухапана от бездомно куче жена осъди община Хасково"}
{"url": "https://offnews.bg/ikonomika/uvolniavat-horata-koito-kontrolirat-mitnicharite-678627.html", "text": "Национална агенция за приходите (НАП) е взела решение да закрие звено \"Оперативни проверки\", съобщиха от приходната администрация.Договорите на всички 250 служители от това звено ще бъдат прекратени от 1 май 2018 г.Решението на НАП предизвика недоволството на заетите в отдел \"Оперативни проверки\". Те излязоха с протестно писмо, в което настояват за запазване на функциите и работните места на всички служители в звеното, както и за увеличение на заплатите.В протестното писмо се отправя питането \"защо не беше закрита дирекция „Фискален контрол” след публичния разстрел на началник от същата структура като наркобос, след който при извършен обиск в жилището на лицето са открити стотици хиляди левове и евро и са събрани доказателства от полицията, че същият е участвал в корупционни схеми, във връзка с което е убит, което представлява публична тайна?\"Служителите на отдел \"Оперативни проверки\" са категорични, че ако техните искания не бъдат изпълнени, ще предпиемат протестни действия.Като част от причините той посочи промените по отношение на възлагането и извършването на оперативните проверки, трудностите при ротацията на екипите, значително по-високата ефективност на оперативните проверки, които прави \"Фискален контрол\", и корупционните рискове.Говорителят на НАП заяви, че служителите, които досега са работили в \"Оперативни проверки\" и имат съответната квалификация, както и интегритет и етика, съответстващи на новите изисквания, са свободни да се явят на този конкурс. ", "date": "2018.04.13", "title": "Уволняват хората, които контролират митничарите"}
{"url": "https://offnews.bg/temida/proverkata-na-mp-ne-ustanovi-kak-pelov-e-poluchil-pistolet-v-zatvora-678614.html", "text": "Министерството на правосъдието не е успяло да разбере как избягалият рецидивист от Централния софийски затвор Владимир Пелов е успял да внесе пистолет, става ясно от доклад за проверката.Не става ясно също дали служител в затвора е съдействал на избягалите затворници. Заключенията от инспекцията след двойното бягство отбелязват само, че има слабости в действията на надзирателите, които са били на работа в деня на инцидента. Освен това обискът на личните вещи, а и на самите затворници, не е направен достатъчно обстойно. Някои от надзирателите на затвора са се изплашили, след като срещу тях е било насочено оръжие. Един от тях се е опитал да задържи Владимир Пелов и Радослав Колев, но не е успял.Заместник-министърът на правосъдието Николай Проданов заяви, че затворниците са набелязали \"тесните\" места в системата. Той посочи още, че други оставки и уволнени за случая няма да има. Има обаче предложение за дисциплинарно производство срещу 14 служители, от които двама са заместник-началници в затвора. Проданов е категоричен, че те няма да излизат в отпуск, защото затворът щял да се \"оголи\".Докладът от проверката на Министерството на правосъдието отправя 12 репоръки за рязко повишаване на сигурността на затвора в София. Част от тях обхващат стаята за предаване на багаж. Трябва да бъде преоборудван и един от постовете на надзирателите.", "date": "2018.04.13", "title": "Проверката на МП не установи как Пелов е получил пистолет в затвора, не се знае и кой му е помогнал"}
{"url": "https://offnews.bg/politika/bojko-borisov-i-denis-zvizdich-obsadiha-sazdavaneto-na-regionalna-avio-678622.html", "text": "Премиерът Бойко Борисов и председателстващият Съвета на министрите на Босна и Херцеговина Денис Звиздич обсъдиха днес в Министерския съвет създаването на регионална авиокомпания, която да свързва столиците на балканските държави. Това съобщиха двамата след срещата си.Денис Звиздич е на официално посещение в България от вчера по покана на Бойко Борисов.Българският премиер заяви, че е възложил на министъра на транспорта да разгледа темата за полети между 4-5 държави от региона, които нямат свои авиокомпании.Борисов посочи още, че по другите инфраструктурни проекти - магистрали и жп пътища - се работи. Всяка една държава по трасетата трябва да положи максимални усилия да завърши своите участъци.Министър-председателят заяви, че политическият елит на Балканите е разбрал, че единственият път за страните от региона е членство в ЕС и НАТО. Според него трябва да се работи максимално бързо, като се използва инерцията, която се е създала през тези няколко месеца.Денис Звиздич благодари на България, че е поставила темата за членство на страните от западните Балкани в ЕС като приоритет по време на председателството на Съвета на ЕС. Той посочи, че страната му е изпълнила всички изисквания на ЕК и очаква до края на годината да получи статут на кандидат-член на ЕС и да започне преговорите за членство.Той посочи, че Босна и Херецговина е светска държава, културно принадлежаща към Европа и осъзнаваща важността на стабилността. В страната има четири религии и не се поддържа никаква форма на радикализъм.", "date": "2018.04.13", "title": "Бойко Борисов и Денис Звиздич обсъдиха създаването на регионална авиокомпания"}
{"url": "https://offnews.bg/kultura/vasil-mihajlov-s-pocheten-askeer-za-tcialosten-prinos-nominatcii-678615.html", "text": "Тази година ще се раздадат за 28-ми път наградите \"Аскеер\" на 24 май.Тази година, седмици след като навърши 80 години, големият актьор Васил Михайлов ще получи наградата за цялостен принос към театралното изкуство. По-рано тази година актьорът получи и специалната награда София филм фест за цялостен принос.10-те спектаклови категории на „Аскеер 2018” включват представления и техните създатели с осъществена премиера в периода от 1 април 2017 г. до 31 март 2018 г.Веселин Петров за ролите на Труфалдино и Панталоне в „Кралят Елен” по Карло Гоци, постановка Анастасия Събева, Театър „Азарян“, Национален дворец на културатаДелян Илиев за режисурата на „Три сестри“ от Антон П. Чехов, постановка Делян Илиев, Родопски драматичен театър „Николай Хайтов“ – СмолянНеда Спасова за ролята на Варвара Петровна в Програма Достоевски „Изгонването на бесовете“ – „Бесове“ по Фьодор М. Достоевски, постановка Иван Добчев, Театрална работилница „Сфумато“Александър Хаджиангелов за ролята на М в „Петел” по пиесата „Соск“ от Майк Бартлет, постановка Стайко Мурджев, Младежки театър „Николай Бинев”Малин Кръстев за ролята на Дани Тейлър в „Зимата на нашето недоволство” по романа на Джон Стайнбек, постановка Бина Харалампиева, Малък градски театър „Зад канала”Явор Бахаров за ролята на сицилианецът Микеле в „Редки тъпанари“ по филма на Марио Моничели, постановка Стефан Москов, Драматичен театър „Сава Огнянов“ – РусеАна Пападопулу за ролята на Бърди в „Лисичета” от Лилиан Хелман, постановка Бина Харалампиева, Народен театър „Иван Вазов”Василена Атанасова за ролята на Марджи Йънт Хънт в „Зимата на нашето недоволство” по романа на Джон Стайнбек, постановка Бина Харалампиева и за ролята на Линда в „Пияните” от Иван Вирипаев, постановка Явор Гърдев, Малък градски театър „Зад канала”Стефка Янорова за ролята на Ракел в „След репетицията” от Ингмар Бергман, постановка Валентин Ганев, Театър „Българска армия”Васил Абаджиев за „Хенри IV“ от Луиджи Пирандело, постановка Лилия Абаджиева, Театрално-музикален продуцентски център – Варна, Драматичен театър „Стоян Бъчваров” и за „Ако нямах лоши сънища” по Уилям Шекспир, постановка Лилия Абаджиева, Театър „Азарян”, Национален дворец на културатаМарина Райчинова за „Франкенщайн” от Ник Диър, постановка Стайко Мурджев, Театър „София”Свила Величкова за „Лисичета” от Лилиан Хелман, постановка Бина Харалампиева, Народен театър „Иван Вазов”Васил Абаджиев за „Хенри IV“ от Луиджи Пирандело, постановка Лилия Абаджиева, Театрално-музикален продуцентски център – Варна, Драматичен театър „Стоян Бъчваров”Свила Величкова за „Лисичета” от Лилиан Хелман, постановка Бина Харалампиева, Народен театър „Иван Вазов”Нина Пашова за „Калигула” от Албер Камю, постановка Диана Добрева и за „Три високи жени” от Едуард Олби, постановка Стефан Спасов, Народен театър „Иван Вазов”Асен Аврамов за „Зимата на нашето недоволство” по романа на Джон Стайнбек, постановка Бина Харалампиева, Малък градски театър „Зад канала”Мишо Шишков-син за „Moderato cantabile” от Маргьорит Дюрас, постановка Стилиян Петров, Театър „Любомир Кабакчиев” – КазанлъкПетър Дундаков за „Франкенщайн” от Ник Диър, постановка Стайко Мурджев, Театър „София”Деян Донков за ролята на Калигула в „Калигула” от Албер Камю, постановка Диана Добрева, Народен театър „Иван Вазов” и за ролята на Хари в „Палачи” от Мартин МакДона, постановка Стоян Радев, Театър „София”Захари Бахаров за ролята на Бай Славе в „Чамкория” по романа на Милен Русков, постановка Явор Гърдев, Театър 199 „Валентин Стойчев”Юлиан Вергов за ролята на Сергей Василиевич Басов, адвокат в „NеоДачници” по „Дачници“ от Максим Горки, постановка Иван Пантелеев, Народен театър „Иван Вазов”Александра Василева за ролята на Олга Алексеевна в „ NеоДачници” по „Дачници“ от Максим Горки, постановка Иван Пантелеев, Народен театър „Иван Вазов”Теодора Духовникова за ролята на Регина в „Лисичета” от Лилиан Хелман, постановка Бина Харалампиева, Народен театър „Иван Вазов”Мария Стефанова за ролята на А в „Три високи жени” от Едуард Олби, постановка Стефан Спасов, Народен театър „Иван Вазов”Бина Харалампиева за „Лисичета” от Лилиан Хелман, Народен театър „Иван Вазов”Галин Стоев за „Танцът Делхи“ от Иван Вирипаев, Народен театър „Иван Вазов”Иван Пантелеев за „ NеоДачници” по „Дачници“ от Максим Горки, Народен театър „Иван Вазов”„12-те гневни“ от Реджиналд Роуз, постановка Пламен Марков, Общински културен институт Театър „Възраждане“„NеоДачници” по „Дачници“ от Максим Горки, постановка Иван Пантелеев, Народен театър „Иван Вазов”„Танцът Делхи“ от Иван Вирипаев, постановка Галин Стоев, Народен театър „Иван Вазов”„Изход”, Пиеса в две действия от Йоана Мирчев(Университетски театър – НБУ, постановка Гергана Димитрова, 26 февруари 2018 г.) „Закачане“ от Неда Соколовска(Театър „София“, постановка Неда Соколовска, 9 март 2018 г.) „Цветът на дълбоките води“ от Оля Стоянова(Народен театър „Иван Вазов“, постановка Бойка Велкова, 13 октомври 2017 г.)", "date": "2018.04.13", "title": "Васил Михайлов с почетен Аскеер за цялостен принос (номинации)"}
{"url": "https://offnews.bg/futbol/final-predi-finala-v-shampionskata-liga-real-shte-se-izpravi-sreshtu-678629.html", "text": "Европейските колоси Байерн Мюнхен и Реал Мадрид ще се изправят един срещу друг на полуфиналите в Шампионската лига, отреди тегленият днес жребий в Нион.В другата битка за финала излизат Ливърпул и Рома. Баварци и мадридчани имат богата история на своето съперничество. Последната глава от тази титанична схватка беше написана през миналия сезон, когато \"лос бланкос\" отстраниха мюнхенци след много драма и скандални съдийски решения в реванша.Полуфиналите ще се играят на 24 и 25 април, а реваншите са на 1 и 2 май.В Лига Европа пък Арсенал и Атлетико Мадрид ще излязат в спор за финала. В другата битка се изправят Олимпик Марсилия и РБ (Залцбург).Първите мачове са на 26 април, а реваншите - на 3 май. Битка номер 1 между \"топчии\" и \"дюшекчии\" е в Лондон. Мадридчани имат предимството на домакини в ответната среща. Реваншът на втория полуфинал е на австрийска земя. Финалът е на 16 май в Лион. ", "date": "2018.04.13", "title": "Финал преди финала в Шампионската лига: Реал ще се изправи срещу Байерн"}
{"url": "https://offnews.bg/obshtestvo/zhenite-v-balgaria-poluchavat-s-15-4-po-niski-zaplati-ot-mazhete-678620.html", "text": "Жените в България получават средно с 15.4% по-ниски заплати от мъжете за един и същи вид труд, показват данни, цитирани в доклада „Дискриминационни прояви и защита на жените в сферата на труда“. Той бе представен днес от зам.-председателя на Комисията за защита от дискриминация д-р Баки Хюсеинов.България е в „златната среда“ на ЕС по този показател, коментира Хюсеинов.При нас разликата е с 0.9% по-малка от средното за Съюза. По-големи са разликите в заплащането за един и същи труд на мъжете и жените в 12 държави от ЕС, включително Германия, Австрия, Великобритания, Чехия, Словакия.Румъния обаче е далеч пред нас с разлика от 5.8%. В общо 15 държави положението е по-добро, отколкото в България по отношение равенството по пол при възнагражденията. Сред тях, освен Румъния, са Испания, Унгария и Полша.Дискриминация на работното място се проявява по-често към жените, отколкото към мъжете, се посочва в доклада. Има работодатели, които директно обявяват, че търсят мъже за дадената позиция, както и такива, които отхвърлят CV-та на жени, просто защото имат малко дете.Най-застрашени са жените между 25 и 34 г. и 55 и 64 г., показва анализ на икономическата активност за периода 2010-2016 г. В първата възрастова група икономическата активност на жените през 2010 г. е била с 13.7% по-ниска от тази на мъжете, а през 2016 г. - с 15.3%. При 55-64-годишните разликата през 2010-а е била 13.7%, а 6 г. по-късно се е понижава на 8.8%.В риск от дискриминация на работното място са и самотните, многодетните майки, майките на дете с увреждане, бременните жени, тези с ниска степен на образование и квалификация, жените, които продължително време са били без работа, от етнически общности.Разликата в коефициентите на безработица на мъжете и жените е само 1.1%, което показва, че проблемът за участието на жените на пазара на труда не е толкова в мащаба на безработицата, колкото по отношение на нейната структура.Докладът посочва още, че мъжете работодатели са около два пъти и половина повече от жените.Като положителна тенденция той посочва факта, че работещите в сферата на компютърните технологии жени у нас са два пъти повече от средния им брой за ЕС, а броят на тези заети в областта на информационните технологии за България възлиза на 28% срещу 16% за ЕС.", "date": "2018.04.13", "title": "Жените в България получават с 15,4% по-ниски заплати от мъжете"}
{"url": "https://offnews.bg/112/dve-detca-zaginaha-pri-pozhar-vav-furgon-678630.html", "text": "Две деца загинаха при пожар във фургон, намиращ се край село Устина, Пловдив, съобщи полицията.Сигналът за горящия фургон бил подаден към 10:40 ч. Пристигналите пожарникари бързо угасили пламъците.28-годишната жена, която живеела там, и едно от децата ѝ - на 2 годинки, са откарани в болница. Другите ѝ две деца са загинали - момиченце на 6 г. и момченце на 4.Жената и децата живеели във фургона под наем.Собственикът на имота също е пострадал, докато се е опитвал да помогне на майката и оцелялото дете.Полицаи от Стамболийски извършиха оглед. Причините за инцидента се изясняват.", "date": "2018.04.13", "title": "Две деца загинаха при пожар във фургон"}
{"url": "https://offnews.bg/112/kola-na-zhandarmeriata-predizvika-katastrofa-chetirima-postradaha-678631.html", "text": "Четирима души пострадаха в катастрофа на пътя Шумен - Бургас, край Смядово, съобщи МВР.Към 5 ч тази сутрин са се сблъскали служебен автомобил на жандармерията и лек автомобил \"Фолксваген туарег\" с варненска регистрация.Ранените са трима полицаи, пътували в колата на жандармерията, и жена, пътувала в другия автомобил.При маневра за ляв завой колата на жандармерията блъснала фолксвагена, пътувал по посока Бургас.Четиримата са откарани в шуменската болница, като след прегледи жената и двама полицаи са освободени, а за лечение е оставен четвъртият пострадал. Няма опасност за живота му.Проверката не е отчела наличие на алкохол в кръвта на водачите.Възможна причина за произшествието е гъстата мъгла на пътя тази сутрин.", "date": "2018.04.13", "title": "Кола на жандармерията предизвика катастрофа, четирима пострадаха"}
{"url": "https://offnews.bg/razsledvane/velikdenski-pogrom-izsiakoha-gorata-kraj-doma-na-vergil-dimov-v-panag-678623.html", "text": "На Великден, 7 април 2018, ненужна незаконна сеч бе извършена отново в Панагюрските колонии. Дворът на емблематичната за селището вила на Вергил Димов бе жестоко осакатен, съобщи неговият внук Вергил Стойнов.Цял ред от прекрасни стогодишни ели и смърчове по края на мястото бяха повалени. Това бяха двайсетина съвършено здрави дървета, оформящи най-романтичната част на курорта. Уникалната за колониите и изобщо арка от елхи бе също наполовина изсечена, коментира той в профила си във Фейсбук, където е публикувал и снимки от варварската сеч.Какво кощунство! При това извършено без собствениците да са предупредени. Вместо да направят вилата с двора културен паметник заради уникалните си архитектура и насаждения, ако не за ролята на собственика ѝ за изграждането на колониите, панагюрци я съсипаха и оскверниха. Надявам се срамът да не е единственото им наказание.Разбирам, че нито природното богатство, нито културното наследство са приоритет на новобогаташите. Но тук несъмнено имаме случаи на превишени пълномощия и незаконна сеч, извършителите на която скоро ще се прочуят, пише още Стойнов.Вергил Димов е министър в правителството на Константин Муравиев, което просъществува само 7 дни - между 2 септември и 9 септември. Осъден е от Народния съд и лежи 10 години в затвора. Веднага след 9 септември вилата му в Панагюрските колонии е конфискувана, но след излизането му от затвора е върната на семейството.Улицата, която води до дома му носи неговото име.Според Вергил Стойнов дърветата са изсечени от щангиста Стайко, който извършил това по нареждане на братя Хаинови.Стойнов е публикувал и снимки, на които е показал как е изглеждала гората преди това и коя част от нея е унищожена.", "date": "2018.04.13", "title": "Великденски погром: Изсякоха гората край дома на Вергил Димов в Панагюрски колонии"}
{"url": "https://offnews.bg/obshtestvo/vselenskiat-patriarh-bptc-niama-pravo-da-e-tcarkva-majka-na-makedonsk-678628.html", "text": "Действията на Българската православна църква са погрешни и усложняват ситуацията. Църквата-майка на всички балкански народи е тази в Константинопол, така казва и историята.Това заяви Вселенският патриарх Вартоломей в коментар за подкрепата на БПЦ за схизматичната Македонска православна църква.Вартоломей е категоричен, че БПЦ няма право да стане църква-майка на МПЦ.ВМРО: Ваше светейшество, не сте правВМРО днес реагира на изказването на Вселенския патриарх.Ваше светейшество, не сте прав, че Цариградската патриаршия е духовен лидер на Балканите. Народите на Балканите още от Средновековието насам предпочетоха свои, народни, независими и сестрински църкви. Това е отражение на дълбокия демократизъм на хората в този кът на света, пишат в позицията си ВМРО.\"Затова днес, с взаимно уважение, следва да Ви напомним, че представляваното от Вас паство е една минимална част от християнския свят. С огромно уважение към попадащите в диоцеза на представляваната от Вас църква, напомняме Ви това, за да не забравяте, че претенциите Ви за духовно водачество в православния свят са пресилени.Не само Вашите, но всякакви подобни претенции, са неоснователни. В православния свят – слава Богу – няма водачество, а има великодушие. Това великодушие ни кара днес да помогнем на своите братя единоверци в Македония\" - заявяват от партията на вицепремиера Каракачанов.\"Добре знаете (като наследник на патриарсите в Цариград), че дълго време Охридската архиепископия беше българската църква на Балканите – именувана така именно и по волята на Цариград. Затова естествената църква майка на днешна Македония е именно Българската православна църква – Българската патриаршия. Но ние предлагаме именно майчинско великодушие и позволяваме на нашите братя в Македония духовна самостоятелност. Срещу това Вие предлагате водачество, подчинение и показвате липса на смирение и християнска любов. Простете, Ваше светейшество, но грешите. Ние показваме правилния модел – от християнска, човешка и народна гледна точка.\" - пише още в позицията на ВМРО.", "date": "2018.04.13", "title": "Вселенският патриарх: БПЦ няма право да е църква майка на македонската"}
{"url": "https://offnews.bg/tehnologii/bulgaria-web-summit-2018-kakvo-da-ochakvame-678635.html", "text": "Програмиране, PHP, UX и още много теми очакват посетителите на тазгодишния Bulgaria Web Summit. Еднодневното събитие ще бъде на 14 април в Inter Expo Center.Bulgaria Web Summit 2018-та ще посрещне над 800 гости от 15 държави и 3 континента.Събитието ще бъде в няколко модула, всеки от тях с различни и интересни лектори:The Web - Инес Жекич, Невен Боянов, Биляна Вачева.Voice & VoiceUI - Леони Уотсън, Рафал Куклински.DevOps, Workflows, Processes, Data Quality, ETL - Илко Качаров, Боян Джумаков, Адрей Христов, Боян Йорданов и други.PHP - Милана Кап, Йоан-Александър Григоров, Дерик Ретанс.Programming:[Javascript, WebAssembly] - Лиан Ли, Роман Куба, Джесика Джордан, Калоян Косев, Красимир Цонев, Боян Михайлов и други.UX - Флоренс Окой, Дейв Хог, Ина Георгиева.Цялата програма и лектори може да видите Освен интересни лектори, BWS ще предложи на своите посетители и полезни работилници, ", "date": "2018.04.13", "title": "Bulgaria Web Summit 2018 - какво да очакваме"}
{"url": "https://offnews.bg/kultura/kan-2018-volia-za-obnovlenie-678634.html", "text": "Вече е ясна, макар и неокончателна, с потенциал за важни допълнения (като блудния син Ларс фон Триер), официалната селекция на Кан′2018. Предложените рекордни 1906 заглавия говорят за това, че киното е „в добро здраве и оцелява в една аудиовизуална цивилизация, която вече не е същата от времето когато се е родило или само от 20 години насам”.С тези думи артистичният директор Тиери Фремо откри вчера пресконференцията и огласи волята на фестивала за поколенческо обновление. От изгледаните огромен брой филми 18 влизат в конкурса за „Златната палма”, а 15 в не по-малко престижната програма „Особен поглед”. Да припомним, че миналата година България беше там с цели 2 заглавия: „Посоки” на Стефан Командарев и „Уестърн” на Валеска Гризбах, в който имахме само копродуцентско участие.Завесата на най-големия фестивал в света се повдигна и най-после сложи край на убийствения съспенс от очакването на избраните. Защото по традиция от месеци организаторите провеждат интензивни задкулисни пазарлъци, а журналистите слухтят из мрежата, правят залози и предвиждания - кой от големите е готов с нов филм, кой е в постпродукция, кой от „абонатите” е на линия с пореден шедьовър.Досега бяха известни само председателите на голямото жури Кейт Бланшет и на „Особен поглед” – Бенисио дел Торо. Беше разкрит и филмът, който ще открие фестивала (но и ще се бори за Палмата) – „Всички го знаят” на иранеца Ашгар Фархади, с Пенелопе Крус и Хавиер Бардем, както и няколко заглавия извън конкурса - най-новата серия от митичната сага „Соло - история от Междузвездни войни” за младежките години на Хан Соло и „2001: Космическа одисея” (1968) на Кубрик, по повод 50 години от създаването на култовия филм, който ще бъде прожектиран от брилянтно реставрирано копие на лента в секцията „Кан Класик”.Преди конкретните имена и филми, нека видим тенденцията, а тя е желание за промяна на всички нива. Разбира се, не революционно, а като начало с малки стъпки. Първото е забраната на селфита на червения килим. Те създават огромна суматоха и това е „непочтително”, според президента Пиер Лескюр, а според Тиери Фремо за забраната на това „смешно и гротескно” нещо има две причини – техническа, понеже се забавя трафикът на кортежите с автори и гости (2200 души за гала прожекция, някои падащи по стълбите и т.н.) и по-философска – тривиализира се величието на Кан. „В Кан идваш да гледаш, а не да се гледаш” – казва Фремо…", "date": "2018.04.13", "title": "Кан 2018 - воля за обновление"}
{"url": "https://offnews.bg/kultura/boriana-manoilova-ot-balgaria-do-edin-ot-naj-gledanite-seriali-v-svet-678621.html", "text": "През годините сякаш се превърна в тенденция най-известните сериали в света да включват участие на поне един български актьор. Стефан Данаилов бе част от превърналия се в класика мафиотски сериал \"Октопод\", а в \"Игра на тронове\" гледахме Захари Бахаров като дивак. Поредната българска следа в една от най-мащабните продукции на HBO този път е оставена от Александър Сано, младата актриса Боряна Маноилова и... мафията в столичния жк \"Люлин\".Сериалът \"Гомор\", който събра над 1 милион гледания по време на излъчването на първи епизод на трети сезон, включва специален епизод, посветен на българската мафия, заснет изцяло у нас. Именно този епизод бе избран за премиерите и в Рим и тази, организирана у нас в края на месец март. Създателите на сериала го определят като епизод, който разказва самостоятелна история, а главният герой Чиро, изигран от Марко д'Аморе, дори говори на български.В трети епизод на сериала ще видим Сано като ужасната \"гад\", както той сам казва, Младен, а Боряна като Елвана албанско момиче, жертва на трафиканти на хора. Ролята на Маноилова е малка, но въпреки това става ясно, че българската сцена ще има нова звезда. Тя е на 21 години, учи в НАТФИЗ, а когато заснемат епизода от \"Гомор\" в София, е едва на 19 години.Малко след премиерата на трети сезон в София тя застана пред ОFFNews, за да разкаже за впечатленията си от сериала, работата с колегите си от Италия и ролята на Елвана.Още от малка знаех, че това е нещото, с което искам да се занимавам. В семейството ми всички почитат изкуството и израствайки покрай тях осъзнах, че искам да поема по този път. Не мисля, че е имало конкретен момент, в който съм взела решението, просто винаги съм го знаела.Явих се на кастинг, който продължи доста дълго като времетраене - 2 часа. Кастинг режисьорът ми даде много различни задачи върху сцените, които ми бяха изпратили, задачи, които да могат да ме представят по различни начини. Само по себе си това изживяване за мен беше ново и неописуемо. Кастинът протече като заснемане на филм. Бях чувала за сериала, но не го бях гледала. Това разбира се се промени.Колкото повече са предизвикателствата, толкова по- любопитна е работата върху ролята. Когато работиш с толкова добър режисьор като Клаудио Купелини за нито една секунда не се усъмняваш в себе си, което е много важна час от актьорската професия. Това беше първата ми роля и любопитството здраво ме теглеше напред. Боряна Докле, която ми помагаше с албанския, се справи изключително. Винаги беше до мен, когато имах нужда от нейната помощ, и не съм усетила затруднението като нещо, което да ми попречи, а по-скоро като нещо, което прави още по-интересна работата ми. Относно голотата - не мисля, че има проблем, когато няма пошлост. Разбира се, че се притесних, но всички притеснения у мен изчезнаха в момента, в който започнахме да снимаме.Екипът беше страхотен. Нямаше човек, на когото да не можеш да разчиташ. Не е имало момент, в който напрежението да ескалира и да има някакви проблеми. Имаше доста хора и от българска страна. Не мога да направя паралел между работата на екипите тук и там, защото съм снимала само чужди продукции, но българите, с които се срещнах на терен тук, в заснемането на \"Гомор\", наистина не отстъпват на италианците и в това отношение Сано е прав.Изпълнена съм с желание за работа, което е подкрепено от много мечти. Надявам се да имам шанса да работя с хора, от които да научавам много нови неща.Имам много любими филми и не мога да изброя всички. Филмите на Фелини, Бертолучи, Вим Вендерс, Алмодовар и на много други режисьори. Чакам втория сезон на „Западен свят“ на HBO. Ролите, за които мечтая, са много и всякакви, тъй като тепърва тръгвам по пътя на актьорската професия.След заснемането на \"Гомор\" участвах в немски филм, който беше заснет в Баку. В него си партнирах с Мики Манойлович, което за мен също беше една невероятна творческа среща.", "date": "2018.04.13", "title": "Боряна Маноилова: От България до един от най-гледаните сериали в света 'Гомор'"}
{"url": "https://offnews.bg/112/organiziraha-obhoden-marshrut-zaradi-katastrofata-na-trakia-678624.html", "text": "Полицията организира обход от Ихтиман до Вакарел в участъка на катастрофата на Пътна полиция насочва трафика. Полицаите подпомагат изтеглянето на превозните средства чрез обратен завой - посока Пловдив и ги насочват по стария път. Към мястото на произшествието е насочена специализирана техника за изправяне на катастрофиралия автобус. Предстои оглед и предприемане на процесуално-следствени действия.", "date": "2018.04.13", "title": "Организираха обходен маршрут заради катастрофата на 'Тракия'"}
{"url": "https://offnews.bg/kultura/dnes-se-proshtavame-s-toncho-rusev-678577.html", "text": "Днес е поклонението пред тленните останки на композитора Тончо Русев.От 10.00 до 12.00 часа във фоайето на зала \"България\" и от 13.00 часа в църквата \"Свети Седмочисленици\" всеки ще може да каже последно \"сбогом\" на големия композитор.Той издъхна след кратко боледуване, дни преди рождения си ден.Тончо Русев е роден на 20 април 1932 г. в Бургас.В продължение на повече от четири десетилетия неговите песни са изпълнявани от повечето известни български певци и певици, като особено близко е сътрудничеството му с Лили Иванова, Васил Найденов, Веселин Маринов и др. Творбите му се изпълняват с успех и от чуждестранни певци, между които София Ротару, Филип Киркоров, Дагмар Фредерик, Фара Мария и др.Повечето от песните му са създадени по текстове на български поети като Елисавета Багряна, Иван Вазов, Ваньо Вълчев, Дора Габе, Атанас Далчев, Дамян Дамянов, Калин Донков, Георги Джагаров, Петя Дубарова, Евтим Евтимов, Павел Матев, Христо Фотев, Борис Христов.Той е член е на Съюза на българските композитори (СБК). Автор е и на детски песни, музика към театрални спектакли, телевизионни, детски мюзикли и филмова музика („Юлия Вревская“, „Петимата от РМС“, „Тайфуни с нежни имена“).", "date": "2018.04.13", "title": "Днес се прощаваме с Тончо Русев"}
{"url": "https://offnews.bg/drugi/prezidentat-na-federatciata-po-shtangi-hvarlia-ostavka-678592.html", "text": "Президентът на федерацията по вдигане на тежести Неделчо Колев обмисля да подаде оставка заради проблемите, които се случват напоследък. В петък ще има заседание на управителния съвет, на което ще бъде обсъдено какво да се прави заради солената глоба от четвърт милион долара, която трябва да се плати до 26 юни.Вероятно до оставката ще се стигне на общото събрание, което е насрочено за 6 юни, твърди \"24 часа\". Федерацията поиска разсрочване на плащането, но получи категоричен отказ от президента на международната Тамаш Аян. Унгарецът дори не е съобщил на заседанието на изпълкома в Колорадо Спрингс преди две седмици, че има ново писмо, което е адресирано до членовете на управата.\"Наистина обмислям да се оттегля. И без това нещата не вървят\", обясни Неделчо Колев.Парите за глобата могат да дойдат единствено от спонсори. Държавата категорично няма законов начин да помогне в подобна ситуация, както обясни на няколко пъти министър Красен Кралев.При положение че глобата не бъде платена, то се спират правата на всички българи за международни състезания без тези при юношите. Забраната няма определен период, а е до плащането на сумата.Щангистите все още очакват и сребърния медал на Милка Манева от олимпиадата в Лондон. Всичко е заради неизтеклата процедура срещу рускинята Светлана Царукаева, като документите са в МОК.До момента българката е позиционирана като трета в категорията си. Милка завърши на пето място в английската столица, но след три положителни проби се издигна до второто. Иван Марков пък от пети стана четвърти.", "date": "2018.04.13", "title": "Президентът на федерацията по щанги хвърля оставка"}
{"url": "https://offnews.bg/obshtestvo/letni-temperaturi-i-dnes-do-29-gradusa-678594.html", "text": "Днес времето отново ще бъде топло за периода. На места в Дунавската равнина сутринта, а над Черноморието - почти през целия ден, ще има мъгла. Ще бъде предимно слънчево, след обяд - над планинските райони от Западна и Централна България - с купеста облачност. Само на отделни места там ще превали и прегърми. Ще духа слаб източен вятър. Максимални температури: 24-29 градуса, в София - около 25 градуса, сочи прогнозата на НИМХ-БАН.Над Черноморието ще бъде хладно, мъгливо, със слаб източен вятър. Максималните температури ще бъдат 9-10 градуса. Температурата на морската вода е 10-12 градуса. Вълнението на морето ще бъде 1-2 бала.Над планините ще бъде слънчево, след обяд - над масивите от Западна и Централна България - с купеста и купесто-дъждовна облачност, и на места ще превали и прегърми. Ще духа слаб юг-югозападен вятър. Максималната температура на височина 1200 метра ще е около 19 градуса, на 2000 метра - около 11 градуса.", "date": "2018.04.13", "title": "Летни температури и днес - до 29 градуса"}
{"url": "https://offnews.bg/futbol/remontat-na-kamp-nou-shte-struva-na-barsa-600-miliona-evro-678593.html", "text": "На шефовете на Барселона ще им се наложи да развържат кеситята. Каталунците ще вложат 600 милиона евро в реконструкция на стадион \"Камп Ноу\".Клубът е постигнал договореност с градския съвет по реконструкцията на арената, а тепърва обаче по въпроса трябва да се произнесе регионалното правителство на Каталуния, както и общинския съвет.\"Предложението е балансирано и ще бъде от полза на града и клуба. \"Камп Ноу\" ще стане по-просторен и приятен за зрителите с много зелени зони за жителите и гостите на града”, коментира президентът на клуба Джосеп Мария Бартомеу.Проектът включва не само обновяване на пространството в чашата на съоръжението, а и в неговите околности и офисите на клуба.", "date": "2018.04.13", "title": "Ремонтът на \"Камп Ноу\" ще струва на Барса 600 милиона евро"}
{"url": "https://offnews.bg/112/avtobusat-na-iunion-ivkoni-se-e-dvizhel-s-93-km-ch-praviat-kravodarit-678632.html", "text": "\"Искам да изкажа съболезнования на жертвите. Стремим се да съдействаме по всякакъв начин. Организирали сме колегите, които са в момента на работа, да могат да дарят кръв\". Това бяха първите думи на Георги Атанасов, представител на фирма “Юнион Ивкони”, пристигнал на мястото на тежката катастрофа на АМ “Тракия”, която отне живота на 6 души.Атанасов обясни, че няма как висока скорост да е причина за инцидента, тъй като автобусът се е движел с 93 км/ч според данните от GPS.Превозното средство е произведено през август 2017 година. \"Като техническо състояние няма как да коментирам каквото и да било, защото е чисто нов. Шофьорът разказа, че по време на движение автомобил се завърта и го избутва от пътното платно\", добави представителят на фирмата превозвач.Водачът има професионален стаж като шофьор от 12-13 години.", "date": "2018.04.13", "title": "Автобусът на Юнион Ивкони се е движел с 93 км/ч, правят кръводарителска  акция"}
{"url": "https://offnews.bg/politika/liderite-na-mladite-sotcialisti-ot-tciala-evropa-pristigat-v-balgaria-678595.html", "text": "Президентът на Младите европейски социалисти (ЙЕС) Жоао Албъкърк, заедно с  лидерите на ЙЕС от Германия, Франция, Великобритания, Испания, Италия, Австрия, Португалия, Швеция, Швейцария, Ирландия, Белгия, Унгария, Дания, Финландия, Хърватия, Чехия, Гърция, Румъния, Латвия, Литва, Сърбия, Албания, и секретариатът пристигат в България днес. Делегацията наброява повече от 50 човека.Лидерът на левицата Корнелия Нинова ще се срещне с членовете на бюрото на ЙЕС в събота, 14 април.Заседанието на европейските социалисти, което ще продължи два дни – петък и събота, предвижда и редица срещи с представители на Младежкото обединение в БСП.Заложените в дневния ред въпроси са свързани с бъдещето на Европа и мястото на младите хора в нея, както и с изготвянето на младежки политики в областта на образованието, културата и спорта, предизвикателства пред инициирането на законодателни промени от младежи в България и Европа, както и обемен на добри практики.", "date": "2018.04.13", "title": "Лидерите на младите социалисти от цяла Европа пристигат в България"}
{"url": "https://offnews.bg/obshtestvo/da-se-pushi-otnovo-v-zavedeniata-v-otdelni-pomeshtenia-iska-valeri-s-678598.html", "text": "НФСБ ще предложи промяна в Закона за здравето, с която да разреши тютюнопушенето в обособени помещения.Това би възстановило стария режим, при който в заведенията можеше да се пуши в помещения за пушачи.Проектът за промени бил \"едно от скритите оръжия\" на НФСБ и ще бъде представено в парламента скоро, стана ясно то думите му по време на интервю за БНТ. Преди това проектът ще бъде обсъден с другите две партии от коалицията \"Обединени патриоти\".Според предложението старият режим ще бъде върнат частично. Ще се запазят забраните за пушене на определени обществени места като театри и зали, но не и в заведения, обясни Симеонов. По думите му настоящият режим и без това не се спазвал - достатъчна била само една разходка по \"Витошка\", за да се увери всеки в това.„Аз съм озверял противник на тютюнопушенето. Ето сега ще ме намразят 240 човека, но казвам, че се пуши в парламента“, каза още той.„Има двуличие, не мога да разбера защо се създават закони, които не се спазват и се нарушават на всяка крачка\", заключи той.АпартхотелиНФСБ ще предложи още отделна такса за апартхотелите по Закона за месните данъци и такси, която трябва да се плаща от всеки собственик на апартамент в курорт, а размерът ѝ ще зависи от курорта.Партията подготвя и трети законопроект за преместваемите обект и с изискванията към тях. В него ще бъде прецизирано понятиято \"преместваем обект\".Предвиждат и промени и в Закон за хазарта, сред които и премахване на оповестяването на игрите и спечелите печалби.", "date": "2018.04.13", "title": "Да се пуши отново в заведенията, в отделни помещения, иска Валери Симеонов"}
{"url": "https://offnews.bg/kultura/preporachvame-vi-da-potantcuvame-na-liubimite-si-pesni-ot-filmi-678565.html", "text": "Movie Music Night e парти, което в един безкраен специално селектиран плейлист ви кара да пеете и танцувате на фона на емблематични парчета от любимите ви филми.Днес - на фаталната дата петък 13-ти, в клуб \"Терминал 1\" сетлистът, обикновено достигащ до над десетчасов музикален маратон, ще бъде поет от банда на живо.С предизвикателството се заемат Милица Гладнишка И Михаил Йосифов секстет. Самата Милица е ширко известна с актьорската си кариера, озвучаването на анимационни филми и множество пъстри концертни събития и музикални представления.Формацията ще изпълни два сета на сцената на \"Терминал 1\", първият от които стартира в полунощ, а песни от класики като \"Маската\", \"Индиана Джоунс\", \"Мъпет шоу\", \"Флинтстоун\", \"Сексът и градът\", \"Амадеус\" и много други ще бъдат част от близо двадесетте подготвени в тяхната програма.Преобазяването на любими филмови герои чрез маски, грим и костюми е част от емоцията на вечерта и представлява препоръчителен дрес-код, който освен това ще ви даде правото на свободен и безплатен достъп в петъчната вечер в \"Терминал 1\".Партито стартира в 22:00 часа с диджей сет, отново изцяло съставен от музика, включена под различни форми в игрални и анимационни филми и сериали, включително без да се пропускат култови български продукции.Ако не сте на парти вълна, ето няколко предложения за интересни културни събития за днес:\"Лувърът в Абу Даби - последният шедьовър на Жан Нувел\" в кино \"Люмиер\" от 18:00 часаТози документален филм разказва за архитектурното и културно приключение, което е построяването на Лувъра в Абу Даби.Ще надникнем в процеса на създаване на световния музей, започнат от архитекта Жан Нувел.Зрителите ще научат как тази архитектурна концепция, която си играе с отношението между интериора и екстериора във вечно меняща се светлина, свързва традицията и модерността и хвърля мост между културите. На кръстопътя между Запада и Близкия изток този филм разкрива също и образователните и културни предизвикателства при създаването на Лувъра в Абу Даби.\"Идеалният мъж\" от Оскар Уайлд в Народен театър \"Иван Вазов\" от 19:00 часа Във великолепната си комедия „Идеалният мъж” Оскар Уайлд заплита сложна интрига от изнудване, бляскаво настояще и тъмно минало, приятелство и любов, вярност и предателство, за да докаже, че истината рядко е чиста и никога проста.Всички в английското висше общество са убедени, че сър Робър Чилтърн е образец за почтеност, идеалният съпруг и идеалният мъж. Но обстоятелствата изпречват на пътя му красивата мисис Чийвли, която по най-очарователен начин иска от него да извърши доста неочарователни неща. „Идеалният мъж представя всичко това и още много забавни интриги и комични ситуации с блестящ хумор и много проницание.", "date": "2018.04.13", "title": "Препоръчваме ви: Да потанцуваме на любимите си песни от филми"}
{"url": "https://offnews.bg/obshtestvo/vtoriat-balgarin-tarsen-ot-sasht-ne-sam-prestapnik-678596.html", "text": "\"Аз лично не се чувствам престъпник. Не съм направил нищо нередно\", заяви в сутрешния блок на Нова телевизия Искрен Георгиев - вторият българин, обвинен от САЩ в нарушаване на ембаргото за търговия със Сирия.Искрен е работил от 2010-а до миналата година в компанията, продавалa самолетни части в разрез с американските закони.Георгиев обясни, че е разбрал, че има проблем преди година когато в американския офис са влезли полицаи и са търсили управителите там.\"Тогава и видяхме, че сме издирвани в друга държава за нещо, което не сме направили. Опитахме да влезем в нашата фирмена кореспонденция, но се оказа, че всичко е изтрито от нашите имейли. Нямаме представа от кого, но имаме подозрения\", поясни Искрен.Той благодари на хората, които подкрепят Желяз и останалите българи, срещу които са повдигнати обвинения.Искрен и съпругата му заявиха, че вярват в българското правосъдие и се надяват на добро развитие на нещата.", "date": "2018.04.13", "title": "Вторият българин, търсен от САЩ: Не съм престъпник"}
{"url": "https://offnews.bg/politika/tatiana-doncheva-peevski-darzhi-na-verizhka-polovinata-pravitelstvo-678599.html", "text": "Държавата затъва в институционална криза, заяви лидерът на „Движение 21” Татяна Дончева пред бТВ.„Държавните институции са пълни с хора, които не са подготвени за работата, която им е възложена и за която получават заплати. Цели сектори се ръководят от хора, които знаят значително по-малко от подчинените си, а тези подчинени знаят много малко за онова, което им е необходимо”, изтъкна тя.Според нея в политическата сфера „неграмотните отиват към още по-неграмотни”.„Сега се ослушват и казват: Я тук няма да разваляме на Пеевски сделките. Защо? Защото Пеевски държи на верижка половината кабинет. „Борисов се е натресъл в тази ситуация и той няма как да се справи”, заяви Дончева.По думите ѝ в последните 10 години има много сериозна кадрова криза в управлението на затворите, която се задълбочава.Зам.-министърът, който отговаря за затворите, е от квотата на Патриотите. Завършил е „История” във Великотърновския университет, преподавал е там, взема диплома и от Юридическия факултет. По-късно взема и тапия за специалист по национална сигурност от Военната академия „Георги Раковски”. Не е работил нито ден, нито час в никаква система, подчерта Дончева. „Той няма хабер от тази работа”, изтъкна тя.Полицейските акции не стават с екшън, има си начин, по който трябва да се свършат, за да имат ефект, коментира Дончева.", "date": "2018.04.13", "title": "Татяна Дончева: Пеевски държи на верижка половината правителство"}
{"url": "https://offnews.bg/obshtestvo/maraton-ot-3-epizoda-na-misteriite-na-kralskite-ubijstva-po-viasat-h-678391.html", "text": "На днешния петък 13-ти Viasat History ще излъчи три поредни епизода на „Мистериите на кралските убийства“. Първият е с начален час 21:00.Поредицата в шест части показва модерни разследвания на известни убийства в кралските семейства на Русия, Германия, Кения и Великобритания.", "date": "2018.04.13", "title": "Маратон от 3 епизода на 'Мистериите на кралските убийства' по Viasat History (видео)"}
{"url": "https://offnews.bg/obshtestvo/signal-biat-vazrastni-hora-s-umstvena-izostanalost-v-dom-v-selo-kachu-678591.html", "text": "За сигнал за насилие върху възрастни хора с умствена изостаналост в дома в село Качулка, съобщи бТВ.\"Взе да ме блъска и след това мина там, където няма камера и ме удари с юмрук в главата. След това взе да ме обижда, да ме псува на майка и почна да ме бие и на същата вечер могат да потвърдят санитарките горе които бяха дежурни изгубих съзнание и дори не знам какво стана с мене\", разказва жена е настанена в Дома за хора с умствена изостаналост в Качулка.Според нея побоят е бил нанесен от служител в социалното заведение.За побой над психично болните признават и работещите там.\"От него много ме е страх, най-много от директора Злати Стоянов. А шамари, а Раднево, знаеш си мястото, в блока веднага, иначе няма право да ни бие”, коментира живеещ в дома.Клиповете с признание за насилие над болните са снимани от социален работник. Георги Маринов е един от малкото, които не се страхуват да говорят. Останалите молят да скрием лицата им, защото ще изгубят работата си.Друг социален работник сподели, че директорът е разпитвал живеещите дали и как правят секс с подигравка.Скоро е имало смъртен случай на жена, която починала след жесток побой от друг потребител.", "date": "2018.04.13", "title": "Сигнал: Бият възрастни хора с умствена изостаналост в дом в село Качулка"}
{"url": "https://offnews.bg/ikonomika/mvr-i-avtomobilna-administratcia-vliazoha-na-proverka-v-iunion-ivkoni-678637.html", "text": "Причина за днешната тежка катастрофа с автобуса край Вакарел, при която загинаха 6 души, а още 20 бяха ранени, най-вероятно е \"пътен инцидент, който касае и друго превозно средство\". Това заяви министърът на транспорта Ивайло Московски.Министърът на регионалното развитие и благоустройството Николай Нанков заяви, че пътната инфраструктура не е причина за днешната катастрофа.Два екипа на ИА \"Автомобилна администрация\" и прокуратурата разследват случая и извършват техническа експертиза на място. Екипи на МВР са в офиса на фирмата-превозвач \"Юнион Ивкони\".Според Московски катастрофиралият автобус е бил в добро техническото състояние. На 6 февруари т. г. той е минал на технически преглед, от който има снимки и видео. Шофьорът също е с валидни документи - свидетелство за управление, удостоверение за психическа годност и дигитална карта, са установили проверяващите екипи.В момента продължава проверката по цялата документация - за спазване на графиците, медицинските прегледи, валидност на пътния лист и др.", "date": "2018.04.13", "title": "МВР и Автомобилна администрация влязоха на проверка в Юнион Ивкони"}
{"url": "https://offnews.bg/futbol/stojcho-mladenov-si-podava-molbata-za-napuskane-pri-zaguba-na-kajsar-o-678602.html", "text": "Бившият играч и треньор на ЦСКА Стойчо Младенов може да напусне настоящия си тим Кайсар, ако загуби следващия мач от първенството срещу Иртиш, съобщават медиите от Казахстан.Българинът е подложен на натиск от страна на феновете след неубедителния старт на шампионата. Кайсар има едва една спечелена точка и един отбелязан гол след първите четири кръга на първенството.За да тушира напрежението, бе организирана среща между Стойчо Младенов и неговия екип с фенове на Кайсар. Привържениците на тима искат оставката на Младенов. Ръководството на клуба обаче възлага надежди на българския треньор и вярва, че отборът може да навакса изоставането след лошото начало на сезона, пишат медиите в Казахстан.", "date": "2018.04.13", "title": "Стойчо Младенов си подава молбата за напускане при загуба на Кайсар от Иртиш"}
{"url": "https://offnews.bg/politika/dbg-obiaviava-utre-napuska-li-rushashtia-se-reformatorski-blok-678600.html", "text": "От утре лукарското СДС най-вероятно ще остане сам самичко в Реформаторския блок.Основаната от Меглена Кунева партия Движение България на гражданите ще проведе Национален съвет, на който се очаква националното ръководство да вземе решение ще напусне ли партията окончателно Реформаторския блок, както и за формата, в който ДБГ ще се явява на следващите местни избори.Наскоро хората на Кунева замразиха членството си в рушащия се РБ-2, а дясното обединение бе напуснато и от партията на музиканта Светослав Витков \"Глас Народен\".Само преди ден три демократични партии - Да, България, ДСБ и Зелените се обединиха в новата дясна алтернатива \"Демократична България\". В същото време част от актива на СДС упорито иска оставка на лидера Божидар Лукарски, който пък се опитва да вкара сините в бъдеща коалиция с националистите от НФСБ на вицето Валери Симеонов.", "date": "2018.04.13", "title": "ДБГ обявява утре напуска ли рушащия се Реформаторски блок"}
{"url": "https://offnews.bg/politika/karakachanov-otkriva-memorial-na-zaginalite-vav-vojnite-678603.html", "text": "Дни преди годишнината от Априлското въстание, на 14 април от 12.00 ч. заместник министър-председателят, министър на отбраната и лидер на ВМРО Красимир Каракачанов тържествено ще открие мемориалния комплекс в с. Драговищица, общ. Костинброд. Мемориалът е посветен на загиналите във войните за национално освобождение и обединение на България.На церемонията ще присъства военна част от поделението в с. Понор, общ. Костинброд, където министърът на отбрана е отслужил военната си служба. Ще участват военен оркестър, както и гвардейска част. Представители на клуб „Традиция“ също ще уважат събитието. На откриването ще бъдат и народните представители от квотата на ВМРО – БНД в ПГ „Обединени патриоти“ Юлиан Ангелов (секретар на ПГ „Обединени патриоти“ и организационен секретар на ВМРО - БНД)и Борис Вангелов (заместник-председател на Комисията по отбрана в НС).Мемориалът е изграден с помощта на Министерство на отбраната, Община Костинброд и спомоществователи. На церемонията ще присъстват и кметът на община Костинброд Трайко Младенов и кметът на Драговищица Албена Виденова.", "date": "2018.04.13", "title": "Каракачанов открива мемориал на загиналите във войните"}
{"url": "https://offnews.bg/obshtestvo/na-svetli-petak-zhivko-cherpi-za-imen-den-678538.html", "text": "На Светли петък Православната Църква празнува Живоприемен Източник на Пресвета Богородица в чест на обновяването на нейния храм „Живоприемни Източник” в Цариград. Имен ден празнуват Живко и Живка. През 5 век в Константинопол, близо до една от неговите порти, се намирала малка горичка. В нея имало изворче, чиито води били целебни и вършели чудеса по молитвите на Пресвета Богородица. С времето обаче мястото около изворчето обрасло и самото то потънало в забрава и в тинна кал. Веднъж воинът Лъв, докато се разхождал в горичката, срещнал на това място слепец, загубил пътя си и лутащ се напред-назад. Лъв помогнал на слепеца да намери обратно пътечката, след което човекът го помолил за малко вода. Лъв тръгнал из гъсталака да дири вода, но не намерил и тъжен се върнал обратно. В този миг чул глас, който му казал: „Лъве, не търси вода другаде, защото си близо до нея!”. Удивен от непознатия глас, Лъв се огледал, но не открил вода. Пак чул тайнствения глас, който повторил: „Императоре Лъве, потърси в гъстака на горичката и ще намериш вода. Занеси на слепеца да пие и после помажи очите му с калта от изворчето. Така ще узнаеш Коя съм. Аз ще ти помогна да построиш храм на Моето име тук, така че всички, които Ме призовават, да получават изпълнение на своите молитви и изцеление на недъзите си”.Този път Лъв намерил изворчето и изпълнил казаното, като занесъл на слепеца да пие от водата, а с калчицата помазал очите му. Слепият тоз час прогледнал и сам, без чужда помощ, отишъл в Константинопол, където прославил Божията Майка за оказаната му милост. А Лъв впоследствие наистина станал император Лъв Маркел.След време император Лъв си спомнил за явяването и предсказанието на Света Богородица и заповядал да почистят мястото, да заградят изворчето, а после построил над него храм в чест на Пресветата Дева. Извора и храма нарекли „Живоприемни Източник на Пресвета Богородица”. Множество чудеса ставали от водите на благословеното изворче.  През 15 век храмът бил разрушен от мюсюлманите. Те поставили стража, която да не пуска християните наблизо, но постепенно забраната била снета и била построена наново неголяма църквица. В 1821 г. и тя била разрушена, а изворчето – засипано. Но при султан Махмуд ІІ православните получили известни религиозни свободи и след като намерили сред отломките на старата църква списък с чудеса, станали от Живоприемния Източник, получили разрешение отново да въздигнат древния храм, което и станало в 1835 г. И до днес в Истанбул в квартала Балъклъ се намира този храм, известен като „Живоприемни Източник”, където чудотворното изворче все така блика и носи изцеление на пристъпващите с вяра. Преди около 20 години на пишещата тези редове подариха шише с водичка от това изворче, но и до днес водата в него не е променила нито вкуса, нито вида си и няма никакви признаци на тление, а стените на шишето дори не са зеленясали.На Светли Петък Православната Църква ежегодно празнува обновлението на храма в чест на Живоприемни Източник и в храмовете се извършва водосвет в памет на този празник. На петия ден на Светлата седмица след Великден се благославя свети апостол Петър.", "date": "2018.04.13", "title": "На Светли петък Живко черпи за имен ден"}
{"url": "https://offnews.bg/temida/manolova-predlaga-grazhdani-da-saberat-pari-za-advokati-na-zheliaz-i-d-678605.html", "text": "Готова съм да подкрепя и , заяви пред БНР омбудсманът Мая Манолова.Тя предложи бързо създаване на набирателна сметка за адвокати на обвинените за незаконна търговия с авиочасти за Сирия.Колкото повече институции и организации се включат, толкова по-ефективен ще бъде крайният резултат, посочи омбудсманът. Тя е убедена, че гражданите също могат да помогнат на Желяз, за да бъде ангажиран адвокат, който да следи развитието на процеса, да има точна и пълна информация за това какво се случва с наказателното производство в България. \"Без такъв адвокат защитата в България на практика няма да може да си свърши работата“, посочи омбудсманът.„Очевидно тези млади хора не могат да си позволят по 20 хил. долара, каквото е предварителното изискване за депозит за адвокат, който да ги представлява пред американския съд. (...) Делото за екстрадиция е първата заплаха, първият проблем за Желяз. Наказателното производство в САЩ всъщност е истинският проблем и начинът, по който ще бъде представляван и защитаван там“, каза още тя.", "date": "2018.04.13", "title": "Манолова предлага граждани да съберат пари за адвокати на Желяз и другите обвинени"}
{"url": "https://offnews.bg/obshtestvo/bez-voda-na-tri-mesta-v-sofia-dnes-678542.html", "text": "„Софийска вода” временно ще прекъсне водоснабдяването в части на столицата днес, съобщиха от дружеството. Подмяна на сградно водопроводно отклонение до бл. 14 в жк „Бъкстон“ налага спиране на водоподаването от 10:00 до 18:00 ч. в района на бул. „Братя Бъкстон“, бул. „Тодор Каблешков“, ул. „Ген. Александър Суворов“, ул. „Мур“.Във връзка с подмяна на водомерен възел на ул. „Родопи“ във вилна зона „Мало Бучино“ се налага спиране на водоподаването от 11:00 до 15:00 ч. в района на ул. „Родопи“ от ул. „Осъм“ до ул. „Янтра“.Заради подмяна на спирателен кран на ул. „Светослав Тертер“ в жк „Яворов“ се налага спиране на водоподаването от 9:00 до 18:00 ч. на ул. „Светослав Тертер“ от ул. „Цар Иван Асен II“ до бул. „Цариградско шосе“, ул. „Река Осъм“ от ул. „Светослав Тертер“ до ул. „Николай Ракитин“.", "date": "2018.04.13", "title": "Без вода на три места в София днес"}
{"url": "https://offnews.bg/na-tozi-den/13-april-obeseni-sa-vodachite-na-velchovata-zavera-678051.html", "text": "Велчовата завера е опит за въстание на българите в Търновско и Силистра през 1835 година.Преди планираната дата на бунта заговорът е разкрит и организацията, свързана с него, е разбита от османските власти с активната помощ на Русия.На тази дата през 1835 година са обесени водачите на Велчовата завера. Сред тях са Велчо Атанасов, Димитър Софиянлията, Йордан Брадата и Кольо Гайтанджията.", "date": "2018.04.13", "title": "13 април - обесени са водачите на Велчовата завера"}
{"url": "https://offnews.bg/tenis/nadal-obmislia-da-otvori-shkola-za-tenis-v-sasht-678601.html", "text": "Световният номер 1 в мъжкия тенис  Рафаел Надал смята да открие тенис академия в Бока Рейтън, Флорида (САЩ) през следващата година.Матадорът вече има готов проект за изграждането на поне 37 закрити корта, фитнес, четири ресторанта и магазин за професионална екипировка на площ от 140 хиляди квадратни метра в спортен център в \"Пач Рийф Парк\", като съществуващите в момента там 17 открити корта също ще останат.Ако предложението на испанеца бъде одобрено, то 60 процента от кортовете ще бъдат открити за всички желаещи да играят, а останалите ще се ползват от трениращите в школата.31-годишният Надал вече има една академия в родния си град Манакор на остров Майорка, която той откри през 2016 година.", "date": "2018.04.13", "title": "Надал обмисля да отвори школа за тенис в САЩ"}
{"url": "https://offnews.bg/kultura/bronzovata-balerina-otnovo-se-varna-pred-narodnia-teatar-678625.html", "text": "Върнаха бронзовата скулптура на балерина, която красеше фонтана на Градската градина пред Народния театър.През ноември 2017 г. 18-годишен ученик изкърти от постамента и повали на земята скулптурата.Младежът беше пиян и по-късно задържан в Първо районно управление в София. Извършителят бе освободен, без дори да плати глоба. Скулптурата беше съхранявана в Софийската градска галерия.", "date": "2018.04.13", "title": "Бронзовата балерина отново се върна пред Народния театър"}
{"url": "https://offnews.bg/112/avtobus-se-obarna-na-trakia-kraj-vakarel-6-sa-zaginalite-obnovena-678616.html", "text": "Тежка катастрофа с пътнически автобус е станала днес преди обяд на магистрала \"Тракия\", край Вакарел, съобщи МВР.Малко след 14 ч. главният секретар на МВР Младен Маринов съобщи за 6 загинали на място и 23-ма ранени.Броят на загиналите и ранените беше потвърден по-късно и от здравния министър Кирил Ананиев.Трима от пострадалите са откарани във ВМА. Трите жени са в стабилно състояние, без опасност за живота. Те ще бъдат прието в болницата за лечение и наблюдение, съобщиха от ВМА.10 пострадали са откарани в УМБАЛ \"Св. Анна\" в София. Трима са мъже, седем - жени. Четирима са в тежко състояние, като на двама се правят операции по спешност, съобщиха от болницата.Шофьорът на автобуса е настанен в болница \"Софиямед\". Неговото състояние не е тежко, обясни Ананиев. По думите му в \"Пирогов\" има настанени четирима души, в ИСУЛ - трима, в Токуда – двама.  В \"Пирогов\" са настанени трима възрастни и едно дете. 13-годишното момче е преминало през детска противошокова зала, където е прегледано от мултидисциплинарен екип и са му направени изследвания. Момчето е качено по спешност в детския хирургичен операционен блок, където му е поставен дрен за възстановяване на достъпа на кислород до организма, обясниха от лечебното заведение. Майката на момчето също остава в болницата, но в травматологията на \"Пирогов\".На другата пострадала жена са направени високоспециализирани изследвания, които са показали наранявания, налагащи тя да остане в хирургията на болницата. 40 г. мъж пък е прегледан и изследван в Спешното отделение. Той е с контузия на главата и след обработване беше освободен от болницата.Катастрофиралият автобус е на фирма \"Юнион Ивкони\". \"Наш автобус по направление Бургас–София е ударен от лек автомобил на автомагистрала „Тракия“ и при удара е избутан от пътя\", обясниха от фирмата за \"Фокус\". Движението в посока София временно е спряно.СДВР апелира шофьорите временно да използват различни от бул. „Цариградско шосе“ маршрути за влизане в града.", "date": "2018.04.13", "title": "Автобус се обърна на \"Тракия\" край Вакарел, 6 са загиналите (обновена)"}
{"url": "https://offnews.bg/temida/uvolniha-distciplinarno-nachalnika-na-gkpp-kapitan-petko-vojvoda-za-678609.html", "text": "Началникът на ГКПП \"Капитан Петко войвода\" старши инспектор Васил Игнатов е уволнен дисциплинарно със заповед на министъра на вътрешните работи Валентин Радев.38-годишният Васил Игнатов е началник на пункта от май 2010 година и е с 16 годишен стаж в системата, предаде БНР.Съобщава се, че решението за освобождаването му е след проверка по сигнал за корупционни практика на пункта. Образувани са дисциплинарни производства и срещу двама гранични полицаи, които още не са приключили.", "date": "2018.04.13", "title": "Уволниха дисциплинарно началника на ГКПП \"Капитан Петко войвода\" за корупция"}
{"url": "https://offnews.bg/futbol/arsenal-se-dobra-do-polufinalite-na-liga-evropa-vizhte-ostanalite-rez-678590.html", "text": "Арсенал се класира за полуфиналите в Лига Европа, след като в реванша завърши наравно 2:2 с ЦСКА Москва на стадион \"ВЕБ Арена\" и с общ резултат 6:3 продължават напред.\"Артилеристите\" не бяха особено убедителни тази вечер и позволиха на съперника да вземе преднина от два гола, дело на Фьодор Чалов в 39-ата и Кирил Набабкин в 50-ата минута.Руснаците се нуждаеха само от още едно попадение, за да стигнат до знаменит обрат, но вместо това в 76-ата минута Дани Уелбек вкара толкова ценния гол за гостите и на практика уби интригата в мача, а в добавеното време Аарън Рамзи оформи равенството 2:2.В другия интересен мач тази вечер Олимпик Марсилия намери място в полуфиналите, след като постигна зрелищна победа с 5:2 над РБ Лайпциг.Първият мач в Германия бе завършил с победа 1:0 за \"биковете\". Брума даде преднина на гостите на \"Велодром\" в 3-ата минута, но след французите изравниха след автогол на Щефан Илсанкер в 6-ата. В 9-ата Буна Сар даде преднина на домакините, а в 38-ата Флориан Товен заби трети гол.В началото на втората част Жан-Кевин Огюстен направи 3:2, а след това последваха нови две попадения за Марсилия дело на Димитри Пайе (60) и Хироки Сакай (90). Така с общ резултат 5:3 тимът на Руди Гарсия чака утре съперника си, с който ще спори за място във финала.В другите два двубоя Атлетико Мадрид загуби с 0:1 тазвечершното си гостуване на Спортинг Лисабон, но въпреки това, с общ резултат 2:1, \"дюшекчиите\" се класираха на полуфинал в турнира, а Ред Бул Залцбург постигна успех с 4:1 над Лацио в реванша на австрийска земя и с общ резултат 6:5 продължава напред.", "date": "2018.04.13", "title": "Арсенал се добра до полуфиналите на Лига Европа, вижте останалите резултати"}
{"url": "https://offnews.bg/sviat/seksskandal-obezglavi-shvedskata-akademia-prisazhdashta-nobelovata-na-678633.html", "text": "Ръководителят на Шведската академия - престижният орган, който определя носителя на Нобеловата награда за литература - се оттегли в разгара на сексскандал. Съпругът на Катарина Фростенсон, която е член на Академията, бе обвинен в сексуална злоупотреба от 18 жени миналия ноември. Днес организацията е остро критикувана заради начина, по който е провела разследването срещу Жан-Клод Арно.\"Това вече засегна жестоко Нобеловата награда и това е голям проблем\", коментира при оттеглянето си на 12 април ръководилата Шведската академия Сара Даниус.Обвиненият Арно отрича деянията.\"Желанието на Академията беше да се оттегля от ролята си на постоянен секретар\", заяви Даниус пред репортери. \"Веднага взех решение.\"Миналия ноември, вдъхновени от движението #MeToo, 18 жени обвиниха в сексуално посегателство Жан-Клод Арно, съпруг на Катарина Фростенсон - член на Академията..Чисто технически те не могат да подадат оставки, но могат да спрат да участват в дейностите на Академията.Арно ръководи културен клуб в Стокхолм. Всички връзки с него бяха прекъснати от Академията малко след отправянето на обвиненията. Тогава Академията обяви, че е възможно да има нарушение на правилата ѝ за недопускане на конфликт на интереси и определи правна кантора, която да разследва връзките на членове на комисията с Арно.Неговият адвокат заяви пред агенция \"Ройтерс\", че той отхвърля всички обвинения, отправени срещу него.\"Жан-Клод Арно отхвърля всички обвинения в незаконна дейност и отхвърля другите обвинения, които бяха отправени срещу него\", пише Бьорн Хуртиг в имейл.За нито едно от предполагаемите сексуални посегателства не е подаван сигнал в полицията до момента на избухването на скандала миналата година, но държавни прокурори започнаха предварително разследване по случая.Миналия месец те обявиха, че отлагат произнасянето си по някои части от делото заради липса на доказателства. Въпреки това разследването продължава, потвърдиха прокурорите.", "date": "2018.04.13", "title": "Сексскандал обезглави Шведската академия, присъждаща Нобеловата награда за литература"}
