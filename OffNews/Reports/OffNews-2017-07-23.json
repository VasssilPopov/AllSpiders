{"url": "https://m.offnews.bg/news/Obshtestvo_4/Intenziven-e-trafikat-po-magistralite-i-granichnite-punktove_661212.html", "text": "Интензивен е трафикът по основните пътни артерии и гранично-пропускателни пунктове на страната, съобщават от МВР.Движението по автомагистрала \"Хемус“ бе временно затруднено в района на тунела Витиня заради аварирал бус. Бусът е изтеглен и движението се нормализира, съобщават от Пътна полиция.Най-натоварен на влизане в България е ГКПП \"Калотина\", който работи на пълен капацитет. На изход движението от леки автомобили е засилено основно на ГКПП \"Капитан Андреево\", от товарни - на Дунав мост-Видин и Лесово.На Дунав мост Русе преминаването през пункта е нормално.", "date": "2017.07.23", "title": " Интензивен е трафикът по магистралите и граничните пунктове"}
{"url": "https://m.offnews.bg/news/Futbol_18793/Velikiiat-Hari-Rednap-hvali-balgarski-natcional_661211.html", "text": "Великият Хари Реднап, който е институция във футболна Англия, засипа с похвали българския национал Симеон Славчев. Халфът тренира от няколко дни с Бирмингам Сити, а вчера игра контрола срещу Оксфорд. Тимът му би 2:0.Реднап е мениджър на тима от Чемпииншип, като се опитва да сглоби отбор за Висшата лига. Мони е собственост на Спортниг Лисабон, откъдето няма да ползват услугите му. Юношата на Септември вече отхвърли 3 сигурни оферти, за да си търси късмета на Острова.\"Момчето в халфовата линия (българинът Славчев) не губеше топката. Той е национал и винаги гледа да контролира играта. Той беше ОК, справи се добре\", каза Хари Реднап, който беше голям почитател на таланта на бившия нападател Светослав Тодоров.\"Бирмингам мейл\" също даде положителна оценка на Славчев, който влезе след почивката. \"Отначало Оксфорд натисна Бирмингам Сити. Славчев игра пред тримата защитници и нямаше много шансове да играе с топката.Когато натискът на Оксфорд отслабна, 23-годишният българин започна да играе все по-обещаващо. Показа своята способност да намира свободни пространства и да извежда съотборниците си\", написа изданието.\"Не направи нещо кой знае какво зрелищно, но това и не беше неговата задача. Предпочиташе чести и къси пасове. Накрая \"сините\" натиснаха и българинът се включи в няколко атаки\".Хари Реднап беше доволен от показаното и отбеляза, че Славчев е бил доста внимателен при разпределянето на топката. Интересно отметка, която предполага, че може да очакваме продължение\", завърши медията.Бъдещето на Славчев ще бъде решено до 2-3 дни. Първенството в Чепиъншип започва на 4 август, в първия кръг Бирмингам Сити е домакин на Ипсуич.Той е в Бирмингам заедно с мениджъра Стефан Бакалски. Агентът също е доволен от представянето на Славчев, но учуден от некоректния превод, позволили си няколко родни медии.", "date": "2017.07.23", "title": " Великият Хари Реднап хвали български национал"}
{"url": "https://m.offnews.bg/news/Izvan-terena_18817/Ruskinia-poiska-ot-mediia-da-ia-uredi-s-Ronaldo-video_661214.html", "text": "Пореден смайващ модел на бикини е обсебен от Кристиано Роналдо. И директно поиска от най-големите клюкари в Америка - TMZ, да я уредят с португалския национал.Мераклийката се казва Таня Митюшина. На 24 години е, произлиза от Русия, притежава перфектните мерки. Те й позволяват да заснеме две сесии по бански за прочутото издание на Sports Illustrated.Танчето е още модел на Victoria's Secret, хм, там са любимките на Лео ди Каприо. Снима още за GUESS и Bebe. Истински огън.Рускинята знае, че Роналдо има сериозно гадже. Но това не я притеснява.\"Връзките никога не продължават завинаги\", твърди Таня. И прави опит да се срещне с аса на Реал Мадрид.Останалото й се струва лесно. С тази визитка в клипа, трябва да имаме доверие на Таня.", "date": "2017.07.23", "title": " Рускиня поиска от медия да я уреди с Роналдо (видео)"}
{"url": "https://m.offnews.bg/news/Obshtestvo_4/Goriasht-avtomobil-i-katastrofa-zatrudniha-dvizhenieto-na-Trakiia_661216.html", "text": "Горящ автомобил и катастрофа затрудниха движението по магистрала \"Тракия\" в посока София.При първия инцидент временно беше затруднено движението в района на тунела \"Траянови врата\" заради горящ автомобил.Към момента е ясно, че колата се е запалила поради технически причини. Няма пострадали, но автомобилът е напълно изгорял.В 18.00 часа движението в посока София е възстановено, съобщиха от МВР. Огънят е погасен от пожарен автомобил, а пътят - обезопасен.Очевидци твърдят, че инцидентът е предизвикал километрично задръстване.При друг инцидент при 297-мия километър от магистралата, на територията на ОДМВР-Ямбол, водачка на лек автомобил е катастрофирала без да засегне друг автомобил.Шофьорката е откарана за оказване на муедицинска помощ, но пострадалият автомобил е създал затруднение в придвижването посока София.В района на 255-я километър на магистралата на територията на ОДМВР-Сливен е имало и друг инцидент. При него автомобил се е ударил в друг автомобил, който бил аварирал.Няма пострадали, двата автомобила са били в аварийната лента и не са затруднили движението.", "date": "2017.07.23", "title": " Горящ автомобил и катастрофа затрудниха движението на Тракия"}
{"url": "https://m.offnews.bg/news/Obshtestvo_4/Butat-legendarniia-ribarski-klub-Daliana-v-Rezovo_661219.html", "text": "Рибарският клуб \"Даляна\" ще бъде бутнат в понеделник. Това съобщава Евгений Михайлов във Фейсбук, позовавайки се на съобщение от кмета на Царево.Причината за премахването на постройките, в които местният рибар Васко Паяка събира свои приятели, е почистване на имота, който по кадастрална карта представлява пасище.  Ето как описва случая Михайлов, който преди изборите се вля в редиците на партия ДОСТ.Васко е рибар и от 20 години е на това място. Там са и такъмите му за даляна. Там е и лодката му. Родната му къща е на сто метра от Рибарския клуб, в който през годините са гостували, артисти, писатели, политици, депутати, министри, журналисти, колеги рибари, приятели.През годините е можел многократно да узакони, а дори и да придобие това парче земя, защото има хиляди свидетели, че повече от 10 години го владее, обрабтва и облагородява. Не го е направил. Не е направил и опит дори. Никога не е мислил, че пречи някому та да му се налага да използва юридически хитрини.По тези работи е съседът му, Йордан Цонев (Данчо Ментата), който се се сдобил с десетки декари и то все край морето - на първа линия. Тъстът му от години къса билетчета за стотици хиляди левове от желаещите да стигнат до плажа на Силистар. Законно!!!Наскоро Резово е посетено и от вицепремиера Валери Симеонов. От скъпите заведения в Резово му се били оплакали, че Паяка с рибената чорба (най-вкусната) и пържената риба (каквато се улови в мрежите) им подбивал цените и им отлконявал клиентите. Странен плач срещу клубче, което не предлага на гостите си нищо друго, освен чорба и пържена на тиган риба-асорти.Но Валери Симеонов, нали е бизнесмен, ги разбира тези работи. Та нали в неговия хотел до границата отсядат командированите военни и полицаи. Бизнесът си е бизнес!И държавнически трябва да се реши проблемът.А проблемът на южното Черномерие се оказа паянтовия дървен навес на рибаря Васко Паяка! Не Бредно и бетонирания Оазис! Не Жени Живкова препречила с двуметрова ограда достъпа до плажа и брега край Лозенец! На Шарлопов е бетонираният Боджак край Созопол. Те са узаконили беззаконието си! Те са ОК!ОК са и мутрите бетонирали плажове, дюни, фиорди и брегове на реки, и язовири. Законно!Виновен е Паяка, който насред сезона трябва да преглътне \"незаконната\" си двайсетгодишна наивност и да гледа как багера помита наколния му навес, рибарските мрежи и лехите с доматите.\"Така му се падало\", потриват потни ръчички, управляващите законни бизнесмени.И хитро са го измислили управляващите чиновници! Заповедта е за почистване на терена. Все едно никой не знае за двайсетгодишния Рибарски клуб и името на Васко. И прякорът му не знаят?! Просто утре ще \"ПОЧИСТЯТ\" общинския терен!!! Законно! А после законно някой ще придобие този \" очистен терен\" на брега в Резово.Та нали правителството се бори безкомпромисно с нарушителите, корупцията и престъпниците!Да живее узаконеното беззаконие!А ние ще си мълчим, защото така било редно и патрЕотично...Нали?Дали?", "date": "2017.07.23", "title": " Бутат легендарния рибарски клуб \"Даляна\" в Резово"}
{"url": "https://m.offnews.bg/news/Futbol_18793/Mesi-se-sreshtna-s-Nejmar-posle-iztri-snimkite-mu_661221.html", "text": "\"Среща на върха\" в Барселона май влоши нещата около Неймар, вместо да ги подобри. Тарторите Пике, Меси и Суарес се видяха с бразилския талант в хотелската му стая, за да го убедят да остане. Според запознати това се е случило в петък вечер в САЩ, където тимът е на турне.Тримата обяснили на Неймар, че мястото му е в Барселона, където ще печели още куп трофеи. Бразилецът бил силно разколебан, тъй като офертата от ПСЖ не е за изпускане.Днес обаче от Инстаграма на Меси бяха изтри всички снимки на звездата с Неймар. Световните медии приеха това като знак, че всичко е решено -  бразилецът отива в Париж.Няма Меси, няма заплахи на УЕФА към ПСЖ за финансов феърплей. Колелото се е завъртяло и Неймар няма как да бъде спрян, твърдят най-авторитетните медии в света като Скай спортс и BBC.В Париж са отличните приятелчета на Неймар от бразилския национален отбор. Но преди всичко парите на катарската държава. ПСЖ ще плати откупващата клауза на нападателя от 222 милиона евро. Самият той ще получава под Айфеловата кула по 30 милиона евро на сезон. Луда работа!Меси пък не само е бесен, но е посочил на Барса заместник на Неймар. Той иска много сънародника си Дибала от Юве. Като резервни опции са Дембеле от Борусия Дортмунд и Анхел Ди Мария от ПСЖ.Медиите в Англия пък настояват, че каталунците са вдигнали до небесата офертата към Коутиньо от Ливърпул. Със сигурност желаещи да играят до меси и Канибала не липсват. ", "date": "2017.07.23", "title": " Меси се срещна с Неймар, после изтри снимките му"}
{"url": "https://m.offnews.bg/news/Futbol_18793/Sadiia-spasi-zhivota-na-futbolist-v-Arzhentina-video_661218.html", "text": "Съдия показа истински героизъм на мач в Аржентина. Главният съдия Яел Фалкон спаси живота на футболиста Исасиу Олариаге, съобщи \"Оле\".Драмата се разигра на мача от четвърта дивизия между Сан Мигел и Дефенсорес Унидос. След удар в пеналта Исасиу загуби съзнание и си глътна езика.Реферът не само спря веднага играта, но изтича, за да види какво става. Той усети накъде отиват нещата и сам се зае да спасява положението.Фалкон бръкна и извади езика на футболиста. Едва след това се появиха медицински екипи. Лекарите отбелязаха, че играчът дължи живота си на рефера.\"Видях, че момчето е в конвулсии. По правило това означава, че си е глътнал езика. Поставих просто езика на безопасно място, докато лекарите дойдат и свършан своята работа\", скромен беше Фалкон.Иначе срещата завърши 0:0.", "date": "2017.07.23", "title": " Съдия спаси живота на футболист в Аржентина (видео)"}
{"url": "https://m.offnews.bg/news/Zvezdi_18810/Doli-Partan-i-Keni-Rodzhars-obiaviha-posledniia-si-duet-na-stcena_661215.html", "text": "Кънтри легендите Доли Партън и Кени Роджърс обявиха последното си дуетно участие на сцена. Новината анонсира пред авторитетното списание за музика Rolling Stone 79-годишният Роджърс, който преди няколко месеца официално стартира прощалното си турне. Дуетът Партън-Роджърс ще се появи на шоу в Нашвил - \"меката на кънтри музиката\", през октомври. През последните 27 години двамата са излизали на сцена само два пъти, като последният път е преди 12 години. Двамата имат няколко съвместни хита, но безпорен е Islands in the Stream.Песента е написана от британците Бий Джийс и носи заглавието на роман от Ърнест Хемингуей. Първоначално тя е била в R&B вариант и е написана за соул изпълнителя Марвин Гей, но по-късно е аранжирана за албум на Кени Роджърс.За първи път песента е пусната официално през август 1983 година като първи сингъл от албума на Роджърс Eyes That See in the Dark.Партън и Роджърс имат още два съвместни хита - \"Love is Strange\" и \"You Can't Make Old Friends.\"Кени Роджърс коментира слизането си от сцената така: \"На сцената съм през последните 60 години. Но движенията ми вече са доста неадекватни на моменти, а не искам да излизам на сцената и да трябва да се извинявам за това. Имах прекрасен живот, не мога да се оплача, но е време да се \"откача\", каза кънтри легендата. ", "date": "2017.07.23", "title": " Доли Партън и Кени Роджърс обявиха последния си дует на сцена"}
{"url": "https://m.offnews.bg/news/Obshtestvo_4/Kontraprotesti-na-romi-v-Blagoevgrad-zaradi-smartta-na-tehen-sagrazhda_661225.html", "text": "Роми от Благоевград се събраха на мирен протест. Причината е смъртта на 47-годишен жител на махалата. По думите им, преди 10-на дни той бил ударен с циментова плочка по главата от бивш военен, защото седял пред входа на блока му, съобщава БНТ.След инцидента пострадалият Николай Евтимов бил транспортиран в \"Пиригов\", където починал. Протестиращите искат да се даде гласност на случая, като не желаят да се конфронтират с българите, с които се разбират добре, а настояват да бъде спазен законът и виновният да си понесе наказанието.Около стотина жители от ромската махала поискаха законът да се прилага с еднаква тежест за всички.Полицията у задържала за 24 часа извършителя - 75-годишния Радой Тодоров, но по-късно той бил освободен, съобщава БНР. На протеста някои от ромите обвиниха представителите на централната власт, че подценяват етническото напрежение.Проблемът изцяло идва от високите етажи на властта.Представители на полицията, охраняващи протеста, заявиха, че в момента се извършват процесуално-следствени действия под ръководството на прокуратурата и извършителят на престъплението ще бъде задържан след като станат ясни резултатите от аутопсията.", "date": "2017.07.23", "title": " Контрапротести на роми в Благоевград заради смъртта на техен съгражданин"}
{"url": "https://m.offnews.bg/news/Futbol_18793/Balakov-za-TcSKA-Sofiia-Razveseliavate-me_661222.html", "text": "Краси Балъков опроверга на личната си страница твърденията, че ще сменя Стамен Белчев като треньор на ЦСКА. Той седеше до президента на клуба Трифон Попов на мача с Лудогорец. Този факт, гарниран със загубата 0:1, породи подобни слухове.Краси е в отлични отношения с клуба, като водеше Литекс при Гриша Ганчев. Според немски медии сега работи за ЦСКА-София по трансферната част. Иначе другата интересна клюка е, че от няколко дни в Ловеч е Люпко Петрович. дали на гости на своя \"барт Гриша Ганчев\", дали по други въпроси, ще разберем. Но чисто географски - сърбинът е само на 151 километра от \"Армията\".Ето обаче какво написа гениалният български халф от Пеневата чета:", "date": "2017.07.23", "title": " Балъков за ЦСКА-София: Развеселявате ме"}
{"url": "https://m.offnews.bg/news/Koloezdene_18819/Shampansko-bira-i-chetvarta-za-Kris-Frum_661229.html", "text": "Холандският ас Дилан Грьоневеген от LottoNl-Jumbo спечели последния етап от Обиколката на Франция. Той издържа финалния спринт, въпреки че тръгна рано и беше зверски атакуван от Андре Грайпел (Lotto Soudal). Така немецът не успя да запише три поредни победи на Шанз-Елизе.Трети остана Едвалд Боасон Хаген от Dimension Data. Норвежецът направи изключителен тур. Разбира се, големите победители бяха други.Крис Фрум от Sky затвърди доминацията си спечели четвърта Обиколка па Франция. След финала той прегърна първо съпругата и малкия им син. Преди това пък караше на майтап. Не пропусна традицията да удари няколко гълтока шампанско със съотборниците си, докато кара. Други състезатели пък го краха направо на бира от бутилките, нищо че е забранено.\"Това е първата ми победа на Тура, при това на перфектното място за спринтьорите. Перфектният ден\", каза Дилан, \"Това беше мечта. Когато бях дете, гледах този последен етап по телевизията, разбирате какво е чувството сега\".Класирането остана непроменено, имаше интрига само около третото място, но в крайна сметка то остана за Ромен Барде от AG2R La Mondiale, а  втори е Ригоберто Уран (Cannondale-Drapac).\"Всяка победа е уникална. Различна. Но тази беше най-оспорваната ми Обиколка на Франция. Имах страхотна съпротива\", призна Фрум, който изживя няколко критични моменти, но имаше до себе си велики съотборници.Останалото е ясно от няколко дни. Майкъл Матюс от Sunweb е носител на Зелената фланелка. Уорън Баргил, също от Sunweb, е най-добър катерач. Sky продължават да са недостижими в отборното класиране.Обиколката ще се запомни още с паданията и напускане на Тура на няколко фаворита. Великият Петер Саган пък беше отстранен заради удар с лакът на един от финалните спринтове.", "date": "2017.07.23", "title": " Шампанско, бира и четвърта за Крис Фрум"}
{"url": "https://m.offnews.bg/news/Obshtestvo_4/Naj-goliamata-balgarska-svatba-kandidatstva-za-Gines_661223.html", "text": "Във великотърновското село Арбанаси днес беше поставен абсолютен рекорд, който вероятно ще бъде вписан и в книгата на Гинес - над 4500 души от цялата страна се събраха и станаха част от най-голямата сватба. Събитието ще бъде запомнено заради идеята - хиляди съмишленици заедно да пресъздадат старите български традиции, съобщава БНТ.Изключително зрелищната беше и организация - младоженците и всички гости, облечени в автентични народни носии, седнаха на трапеза от бели месали дълга километър и половина, разположена на живописните поляни край селото.Традицията повелява тежката българска сватба да почва с наддаване и крадене на булката. Младоженците Георги Георгиев от Луковит и Ива Янчева от Бургас се венчаха в храма на един от манастирите в Арбанаси, а после си казаха „Да\" и пред хилядите гости, които ги посрещнаха на поляните край селото.На събитието присъства нотариус, който удостовери наличието на рекордния брой сватбари. Над двеста фолклорни състава от цялата страна поздравиха младоженците, които посрещнаха гостите с боб сервиран в глинени паници, върху бели месали на земята.Инициаторите на събитието от Сдружение „Лудогорение\" заявиха, че има десетки желаещи влюбени двойки от цялата страна, които мечтаят за автентична българска сватба като тази.", "date": "2017.07.23", "title": " Най-голямата българска сватба кандидатства за Гинес"}
{"url": "https://m.offnews.bg/news/Futbol_18793/Kraev-zapisa-niakolko-minuti-pri-parvata-pobeda-na-Midtiland-v-Daniia_661230.html", "text": "Бившият футболист на Левски Божидар Краев записа десетина минути, влизайки като резерва при първата победа на Мидтиланд за новия сезон в датското футболно първенство.Новият тим на 20-годишния талант от Враца победи с 2:0 Силкеборг. Марк Хенде и Пол Онуачи бяха отбелязаха в 51-та и 57-та минута.Краев се появи в игра в 79-та на мястото на нигериийския халф Рилван Хасан. Мидтиланд вече е на девето място в класирането на датското първенство.Друг бивш играч на Левски - Антонио Аниете се завръна в Гърция, където ще продължи кариерата си. 31-годишният Аниете подсили състава на новакът в елита Аполон Смирнис със свободен трансфер.\"Щастлив съм да обявя преминаването ми в Аполон. Благодаря на всички, които повярваха в мен и направиха това възможно.Огромни благодарности на ПФК Левски и на феновете на Левски за любовта и обичта. Ще бъде страхотно да играя отново в тази толкова красива страна\", написа Аниете в профила си във Фейсбук.Испанецът записа 6 гола и 9 асистенции в 33 мача на Левски през миналия сезон, но договорът му изтече и не беше подновен. Аниете вече игра в Гърция в периода 2012 - 2014 година за Олимпиакос Волос и за Ники Волос.", "date": "2017.07.23", "title": " Краев записа няколко минути при първата победа на Мидтиланд в Дания"}
{"url": "https://m.offnews.bg/news/Futbol_18793/Botev-ne-se-smili-nad-Slaviia_661228.html", "text": "Страхотна седмица за Ботев Пловдив! Тимът на Николай Киров - Белия удари 3:2 Славия като гост. При това броени дни след като се раздаде до последна капчица пот и победи 4:0 Бейтар Йерусалим в Лига Европа.Част от героите на Ботев останаха резерви, но тактиката се оказа печеливша. Фернандо Виана даде отличен аванс на \"канарите\" с голове в 13-ата и 40-ата минута.Влади Узунов с феноменален удар върна интригата още преди почивката. Иван Минчев изравни с разстрелващ шут след почивката.И когато всички очакваха пълен обрат на \"Овча купел\", гостите удариха лошо. Резервата Лъчезар Балтанов донесе успеха на „жълто-черните” с глава след корнер 12 минути преди края.Това беше първи мач на Славия на неговия стадион в квартал „Овча купел” от година и два месеца насам. Железните правила на новата лига бяха нарушени и \"белите\" бяха пуснати да се върнат на своя стадион, макар че още няма поставени лампи. Правилото важи за ранните мачове. Защо Етър остава да играе по Ловеч, а Черно море - в Каварна, остава загадка.", "date": "2017.07.23", "title": " Ботев не се смили над Славия"}
{"url": "https://m.offnews.bg/news/Analizi_289/Levski-triabva-da-bade-spasen_661198.html", "text": "Тази седмица беше чествана 180 годишнината от рождението на Левски с духова музика, тържествен митинг, заря и речи, впрочем все едни и същи. Колкото, обаче, паметниците от соца казват истината и са памет за онова време, толкова и образът на Левски в общественото съзнание днес има общо с Левски. Този образ отдавна е иззет от политиците, превърнат е в държавен ритуал, който на първо място – и преди, и след 1989 година – има за цел да легитимира исторически властта. Да излезе, че тя е продължител на идеалите на борбата за национална независимост. Второ, чрез него, властта негласно мъмри населението, че е далеч от жертвоготовността на Дякона и пречи на раждането на нови герои, особено на такива, които са готови на съпротива срещу нея. Трето, Левски и другите борци срещу османския гнет през 19-ти век вършат специална работа на националистите – да създават от отминали исторически вражди съвременни геополитически противопоставяния. По същата логика любовта към Левски, неизвестно как, се оказва повод за преклонение пред Русия – от Руско-турската война та до наши дни.Няма алтернатива на политическите употреби на Левски и в учебникарския разказ за него, изпълнен с патетични клишета и литературни идеализации. Всяка митологизация на действителни герои поражда насрещна демитологизация. Изкараха Левски какъв ли не – от масон и гей до убиец. Но и да пуснем подобни компроматно-жълти писания в канала, където им е мястото, гладът за автентичност си остава. Той се прояви в проточилата се разправия къде точно е гробът на Дякона. Като оставим настрана ловците на евтина слава и любителите на псевдонаучни аргументи, разбираемо е желанието на обикновения човек да намери място, където да се поклони пред един дал живота си за България сънародник, но не според държавния ритуал, а според народния обичай. Така или иначе и паметта за Левски трябва да бъде спасявана от ерзаците на паметта.Вече всички, от министри през кметове до хотелиери са против нашите курорти по Черноморието, особено пък Слънчев бряг. Начинът, по който те се случиха през последните десетилетия прилича на атентат срещу околната среда и местната култура, но за него дори и ИДИЛ не иска да поеме отговорност. Само Валери Симеонов тръгна да се бори с бараките по плажа и изстъпленията на чужденците, но освен да задоволи ксенофобията си, едва ли може да постигне нещо друго. Самата формула – свръх застрояване + липса на инфраструктура Х лошо обслужване, предполага толкова пияни клиенти, че да им е безразлично къде са попаднали. Трудно можеш да си представиш, че на огромните територии, наблъскани с еднотипни блокове на километри от морето някое порядъчно френско или немско семейство ще реши да си купи апартамент или дори само да си изкара ваканцията.Курортите ни, естествено се ползват от природата, но сами по себе си те не са природно явление, а са политически проект или по-точно липсата на такъв. Но така, че да създава възможности за максимално усвояване на корупционен ресурс. И на ниво законодателна власт, която приема обтекаема нормативна база, и на ниво изпълнителна власт, която може да я прилага избирателно, и на ниво съдебна власт, която има свободата да я тълкува произволно.Тук може да се заподозре и геополитически проект – русификация на региона. Когато се изграждат курорти, които не са привлекателни като качество на живот, за да се заселиш там трябва да имаш някакви други мотиви – усещане за културна близост, износ на власт и прочие. Тъй или иначе, фактът е налице – собствеността на все по-голяма част от недвижимостите по Черноморието е руска.Кристиян от Триград беше намерен мъртъв, паднал от 100 метрова скала. Преди две седмици непълнолетното момче бутна минувачи на пътя и изчезна. Справедливо ли е причиняването на телесни повреди да се изкупува със смърт? Каква е ролята на медиите, и то не само жълтите, които дъвчеха вината му и я надуваха като балон?Сякаш най-после, поне ако се съди по реакциите в социалните мрежи, си дадохме сметка, че публичните разкази могат да убиват.", "date": "2017.07.23", "title": " Левски трябва да бъде спасен"}
{"url": "https://m.offnews.bg/news/112_6/Mutri-s-machete-i-elektroshokove-vilniaha-v-bar-v-Sozopol_661213.html", "text": "Десетина въоръжени мъже нахлуха в бар „Бикини” в Созопол и пред очите на десетки посетители пребиха четирима от служителите, нападнаха и управителя Христо Бардуков - секретар на Комисията за младежта и спорта в Общината и бивш репортер от „Господари на ефира”, съобщава Дарик.Екшънът се разиграл към три часа след полунощ. По това време заведението било пълно с посетители. Бардуков заяви, че атаката е непровокирана.Очевидци разказват, че групата била въоръжена с мачете и електрошокове.Една част от нападателите стояли вън и гледали за полиция, докато останалите започнали да трошат наред в бара.„Имаше жени, чужди туристи... Въобще нямаше никакво размишляване, че може да има жертви...”, каза Бардуков, цитиран от Дарик. Десетина минути по-късно бандитите се оттеглили.За случая незабавно е информирана полицията. МВР служителите успели да предотвратят още по-сериозни последици.Нападателите са задържани. Бардуков изрази благодарност към униформените за бързата реакция и професионализма.„Явно мутренските години се връщат”, коментира той.Според сайта flagman.bg наказателния отряд е ръководен от Георги Джендов, Димитър Харалампиев - Рочата и Янчо, които са сочени за близки на Митьо Очите. Джендов е сочен за т.нар. лейтенанти – ръководител на група за специални поръчки. Рочата се свързва с наркоразпространението в Бургас, той има и няколко други подобни прояви, свързани с побой. Според информацията още с влизането си те се скарали с охраната, защото не искали да плащат вход и да бъдат претърсвани за оръжие.Напрежението ескалирало и групата започнала да троши наред, обръщали маси и столове. След това се нахвърлили върху охраната на „Бикини“, пребили ги и си тръгнали. В мелето попаднал дори и управителят на заведението. Директорът на ОДМВР-Бургас старши комисар Калоян Калоянов потвърди за случката. „Задържани са петима мъже. Групата е успяла да избяга, но са извършени бързи заградитени действия и половината са арестувани веднага“, каза Калоян Калоянов.Арестуваните категорично отказали да дават показания пред органите на реда и да обяснят действията си. Според нашите източници сред задържаните със сигурност е популярният в бургаския ъндърграунд", "date": "2017.07.23", "title": " Мутри с мачете и електрошокове вилняха в бар в Созопол"}
{"url": "https://m.offnews.bg/news/Futbol_18793/Levski-kragla-nula-i-v-Plovdiv_661232.html", "text": "Локомотив Пловдив и Левски завършиха наравно 0:0 в двубой от втория кръг на Първа лига. След скучен мач на стадион \"Локомотив\", футболистите на треньора Николай Митов отново не показаха достатъчно идеи в нападение. \"Сините\" дори играха с човек повече в продължение на над 20 минути.Първият удар за Левски дойде едва в 25-ата минута. Васил Панайотов стреля извън наказателното поле, а Пиргов без сериозен проблем улови. Пет минути по-късно Жорди Гомес напарви страхотен пропуск.Испанецът пропусна да даде аванс на \"сините\" след удар с глава от пет метра, който Пиргов спаси. Първата опасност за пловдивчани бе в 35-ата минута. Тогава Бакалов стреля над гредата с глава.През второто полувреме Левски се опита да установи контрол над в мача. В 54-ата минута Мапуку успя да се пребори за топката пред наказателното поле на противника и пусна към Прохазка, който от движение стреля силно, но кълбото излезе в аут.Пет минути по-късно домакините можеха да открият резултата. Мощен шут на Пауло Сердьо от около 27-28 метра. В изстрела му имаше достатъчно сила, но не и чак толкова точност, защото Митрев само падна на място, за да улови.В 67-ата минута футболистите на Локо останаха с човек по-малко, след като Ивайло Марков бе изгонен. Защитникът задържа Жунор Мапуку и реферът Станислав Тодоров му показа втори жълт и червен картон.Накрая \"сините\" опитаха нещо като натиск, но това можеше да струва скъпо за столичани. В първата минута от добавеното време Дино Мартинович получи пас в средата на терена и чукна топката над изнесения напред Димитър Пиргов. Крилото на Локомотив профуча покрай грохналия централен бранител и пое устремно към вратата. Вече в наказателното поле той нанесе плътен шут по диагонала, който Митрев само изгледа. За късмет на стража топката премина в аут.", "date": "2017.07.23", "title": " Левски кръгла нула и в Пловдив"}
{"url": "https://m.offnews.bg/news/Politika_8/Velislava-Krasteva-Chastno-NDK-ili-Sudzhukgejt-problemat-e-v-chuvst_661189.html", "text": "Или Мирослав Боршош много се е объркал, или има чадър над него, за да си прави частно Министерство на културата с публични средства.Това каза народният представител от ПГ на ДПС Велислава Кръстева по БНТ. Кръстева изрази съмнение, че става дума за такова голямо объркване, каквото се насажда в публичното пространство.Къде са парите. 17 млн. изчезват. Има един директор, който отказва да дава бизнес план. Как така отказва? Отказва да се подчини на ресорните си вицепремиери. Как така ще отказва да се подчини на ресорните си вицепремиери? Има си собствена преценка за нещата. На всичкото отгоре назидава“, посочи Кръстева. Според нея Боршош си е позволил да назидава и прокуратурата.Казусът НДК е все едно директорът на Агенция дипломатически имоти в страната да прави сам външна политика. „Ако г-н Боршош, когото аз познавам - естет, уважавам го, има отношение към културата, е бил толкова ценен за българската култура, сигурна съм, че г-н Борисов можеше да го направи него министър на културата“, каза тя.„Същинският проблем е допускането на подобни явления, защото дали скандалът ще бъде частно НДК и отклоняване или усвояване на публични финанси в особено големи размери или скандалът ще бъде 4 тона суджук и в двата случая става дума за създаденото чувство за безнаказаност у някои. Как се допусна това? Кои и как могат да се поставят над закона и каква е диагнозата за състоянието над демокрацията, за което ние от ДПС алармираме последователно месеци и повече от година наред?“, запита Кръстева. По думите й от ДПС смятат, че трябва да се предизвика обществен дебат за състоянието на демокрацията.", "date": "2017.07.23", "title": " Велислава Кръстева: Частно НДК или Суджукгейт - проблемът е в чувството за безнаказаност"}
{"url": "https://m.offnews.bg/news/112_6/Spasiha-turist-padnal-ot-Smolianskite-vodopadi_661186.html", "text": "Турист, паднал от Смолянските водопади, е спасен от Планинската спасителна служба към Българския червен кръст. Пострадалият е транспортиран в болница. Човекът е паднал от горния водопад, съобщават от ПСС, цитирани от Фокус. В акцията са участвали четирима спасители. Мъжът, който е от Димитровград, паднал, докато си правил селфи, и си ударил главата. Той е с черепно-мозъчна травма и е в отделението по Неврохирургия в УМБАЛ \"Свети Георги\" в Пловдив. Състоянието му е тежко. Каньонът на водопадите се намира до Смолян по пътя за село Мугла. Най-големият водопад се нарича \"Орфей\" и е висок 68 метра. ", "date": "2017.07.23", "title": " Спасиха турист, паднал от Смолянските водопади"}
{"url": "https://m.offnews.bg/news/Kultura_33/Orhan-Murad-za-skandalniia-klip-na-dashteria-si-Tova-e-rolia-zabrani_661191.html", "text": "Попфолк изпълнителят Орхан Мурад защити 14-годишната си дъщеря Сузи след скандалното видео към нейна песен, който предизвика доста противоречиви коментари. „Всичко е филм, всичко е роля. На фона на повече от 1 милион гледания 200-300 хейтърски коментара какво означават? В живота е съвсем друг човек”, подчерта Орхан Мурад по bTV.Той отбеляза, че е запознат със съдържанието на клипа, и знае, че в него има „това, което се прави в почти всички клипове и песни както на западните изпълнители, така и на българските, защото ние сме бледо подобие и огледало на това, което се случва в истинския шоубизнес”. „Сузи работи изключително независимо от мен. Тя не се съобразява с моите музикални съвети, за съжаление. Моят съвет за в бъдеще е да разчита на моя музикален капацитет и да работим заедно”, подчерта Орхан Мурад.На свой ред Сузи подчерта, че не чете коментарите за себе си в интернет. „Имам много по-важни работи от това да чета коментари и да се влияя от нечие мнение”, отбеляза тя. „В клипа съм артист, играя роля”, подчерта 14-годишната изпълнителка. „В училището, което съм учила досега, ми се кефят, поздравиха ме лично и доста се радват, каза Сузи, като баща й допълни, че много изпълнители също са я поздравили за песента.„Така се прави – за да стане известен човек в България, даже и по света, тръгваш с провокация. Като наложиш името си, ако решиш, може да започнеш да възпитаваш”, категоричен беше Орхан Мурад. Провокацията е единственият начин да станеш известен, след което вече да правиш хубави неща”, обясни той. ", "date": "2017.07.23", "title": " Орхан Мурад за скандалния клип на дъщеря си: Това е роля, забранил съм й дори татуировки"}
{"url": "https://m.offnews.bg/news/Futbol_18793/Ot-TcSKA-Sofiia-obviniha-Svatbata-za-zagubata-ot-Ludogoretc_661190.html", "text": "Капитанът на ЦСКА-София Божидар Чорбаджийски говори зa cska.bg след двубоя с Лудогорец, загубен с 0:1.Защитникът е на мнение, че съдията Ивайло Стоянов е повлиял на крайния изход на сблъсъка от втория кръг на Първа лига.Чорбаджийски призна, че реферът се е държал на моменти арогантно, а картоните, които е показал на “червените” през първото полувреме, са променили коренно представянето на тима.\"Никога не съм го правил, но сега мога да заявя смело, че съдийството ни изяде главата. Казвам го най-отговорно и заставам зад думите си\", коментира националът.\"Ужасно много се накъсваше играта. Съдията не даваше да докосваме футболистите на Лудогорец. Нашари ни още първото полувреме. Беше ясно, че ще изгони някой.На едните футболисти даваше обяснение, на другите не даваше. Ние му искаме обяснение, той ни казва да се разкараме. Нито говори човешки с нас, нито нищо.. грозна история\", оплака се още Чорбаджийски.Думите му бяха подкрепени и от мениджъра Стойчо Стоилов.\"Не мога да подмина слугите в черно. Значи пак като миналия сезон започваме със същата песен на нов глас. Според мен бяхме тотално ощетени от съдията. Само един ключов момент в мача - вместо дузпа за нас, то беше втори жълт и червен картон, който реши изхода\", каза Стоилов.", "date": "2017.07.23", "title": " От ЦСКА София обвиниха Сватбата за загубата от Лудогорец"}
{"url": "https://m.offnews.bg/news/Snukar_18803/Robartsan-nadvi-O-Salivan-i-triumfira-v-Hong-Kong_661231.html", "text": "Нийл Робъртсън спечели първо отличие за новия снукър сезон, побеждавайки с 6:3 фрейма Рони О’Съливан в звездния финал на турнира по снукър \"Хонг Конг Мастърс\". Асото се извини на зрителите в зала \"Кралица Елизабет\" в събота, когато елиминира местния фаворит Марко Фу, а в мача за трофея бе в отлично състояние срещу Ракетата и не пусна инициативата в края.Освен купата, Робъртсън напуска Хонконг с тлъст чек за 100 хиляди паунда, като общият награден фонд бе 315 000.Робъртсън първи се развихри между топките в мача и направи серия от 48 точки, но спря и Рони изравни резултата, след което разчисти цветовете за 1:0 фрейма.Брейк от 73 обаче възстанови равенството, а след това осъществи обрат със серии от 80 и 53 в третия фрейм за 2:1. Двамата продължиха високия стандарт на мача и размениха поредици от 67, преди О’Съливан да изравни за 2:2 с “престрелка” по черната.Феноменално разчистване на стойност 143 изведе Гения от Чигуел напред с най-големия брейк в турнира, но това бе и последният му спечелен фрейм.Робъртсън изравни след изоставане от 1-44 в шестата партия, а после стигна до нужните снукъри във фрейм номер 7, за да затвори мача в своя полза с печеливши серии от 68 и 82 - 6:3.", "date": "2017.07.23", "title": " Робъртсън надви О'Съливан и триумфира в Хонг Конг"}
{"url": "https://m.offnews.bg/news/Gimnastika_18776/Neviana-Vladinova-se-razmina-s-medal-vav-Vrotclav_661188.html", "text": "Звездата ни в художествената гимнастика Невяна Владинова остана без медал на Световните игри във Вроцлав. Късно снощи тя се класира 4-та на лента и седма на бухалки, а в петък се нареди 5-та на топка и 8-ма на обръч.Втората наша представителка Боряна Калейн остана първа резерва са финалите на три уреда - обръч, топка и лента и втора резерва на бухалки.\"Световните игри бяха едно от най- силните състезания за тази година.Нашите момичета премериха сили с основните си конкурентки. Невяна Владинова успя да вземе участие и в четирите финала. Все още не е в необходимата форма поради което допусна някои грешки.Боряна Калейн за първи път взе участие в състезание от такъв ранг. Направи добро впечатление на съдии и специалисти и успя да се класира в топ десет.Това състезание беше важно и полезно за предстоящата подготовка и за двете момичета.До Световното първенство ще изчистим и отработим всички допуснати грешки, предстои ни усилена работа в залата\", коментира пред страницата на БФХГ във Фейсбук главният мениджър на националния отбор индивидуално Бранимира Маркова.", "date": "2017.07.23", "title": " Невяна Владинова се размина с медал във Вроцлав"}
{"url": "https://m.offnews.bg/news/Obshtestvo_4/Trigrad-se-prosti-s-Kristiian_661224.html", "text": "Роднини и приятели изпратиха в последния му път 16-годишния . Късно снощи алпинисти извадиха тялото на момчето от 60-метрова пропаст, 14 дни след изчезването му.Точно в 14.00 ч. днес десетки отдадоха почит на момчето и го изпратиха в последния му път. Хората все още не вярват на случилото се. До последно се надяваха, че момчето ще се върне живо и здраво, съобщава bTV.Самоубийство или нещастен случай - разследването тепърва трябва да даде отговор на този въпрос. Според местните хора, Кристиян не е понесъл тежестта на вината за катастрофата и най-вероятно е посегнал на живота си още същата нощ. Кристиян е полетял от над 120 метра височина – вероятно още същата вечер, когато се е случил пътният инцидент на изхода на Триград.Кристиян избяга в планината, след като на 9 юли  петима туристи на пътя за селото. Момчето се подплашило, изхвърлило телефона си и изоставило колата.Кристиян е от София и е гостувал на баба си. Днес негови приятели разпространиха призив към медиите, в който молят да не се съобщават зловещи и сензационни подробности за смъртта на момчето, за да не бъдат наранявани допълнително семейството и близките му. В знак на съпричастност към трагедията в Триград отмениха празника на селото, който е на 29 юли.Жителите в Триград алармират, че пътят е опасен за туристи заради липсата на тротоари. За да стигнат до пещерата Дяволското гърло, те трябва да се движат по пътното платно.Отсечка е малко повече от километър, с много завои, без тротоари, без осветление. Много от туристите вървят по шосето, защото няма къде другаде и така поставят в опасност не само своя живот, а и този на другите.", "date": "2017.07.23", "title": " Триград се прости с Кристиян"}
{"url": "https://m.offnews.bg/news/Obshtestvo_4/30-godishna-zhena-i-bivsh-politcaj-v-shema-za-trafik-na-chuzhdentci_661217.html", "text": "Бивш полицейски служител e част от престъпна група, която прекарва мигранти по автомагистрала \"Тракия\", съобщава БНТ.Бежанците били придвижвани с автомобил със сирена.Каналът за трафик на хора е ръководен от 30-годишна жена. Късно снощи на магистралата при спецакция бяха арестувани шестима българи и петима чужденци от арабски произход. Сред задържаните няма действащи служители на МВР. Операцията, проведена от пловдивски криминалисти, е подготвяна два месеца.Бежанците трябвало да бъдат транспортирани от българо-турската граница до София. За целта групата използвала четири автомобила. Първия бил пилотен и се движел 10 минути преди останалите. В конвоя зад него пътували двама сирийски граждани с документи за самоличност и още трима иракчани.Автомобилите, управлявани от 50-годишния Николай от София и Любомир от Костинброд, били спрени за проверка. В единия от тях имало инсталирана и звуково-светлинна система, каквато се използва в Националната служба за охрана.С нея Николай, който е бивш полицейски служител, се опитал да се изплъзне от проверката на криминалистите.На магистралата край Пловдив 40 минути по-късно е арестувана и организаторката на канала - Калина И. от Хасково. Тя пътувала с още трима души, които по думите на районния прокурор Гергана Мутафова не са участвали в престъпната група. Арестувани са обаче пътуващите в пилотната кола - Камен В. на 36 години от Костинброд, Делян Н. 31 години от Бургас и Анелия Г. 30 години от Костинброд.По първоначални данни мигрантите са платили между 500 и 1000 евро за да преминат от Турция в България. Дезориентирани са и не могат да посочат къде точно са пресекли границата.Наказанието, което заплашва задържаните трафиканти е от 1 до 6 години затвор и глоба от 5 до 20 хиляди лева. А петимата бежанци след приключване на разследването ще бъдат настанени в кризисния център в Харманли.", "date": "2017.07.23", "title": " 30-годишна жена и бивш полицай в схема за трафик на чужденци"}
{"url": "https://m.offnews.bg/news/Futbol_18793/Milan-uchi-Bajern-na-pravopis_661187.html", "text": "Обновеният отбор на Милан изнесе футболен урок на Байерн в Хонконг, като го победи с 4:0, но това не беше единствената лекция на \"росонерите\" за баварския гранд.Един от голмайсторите беше турският специалист в изпълнението на пряк свободен удар Хакан Чалханоолу.Той дойде в Милан през лятото от Байер Леверкузен и името му не би трябвало да затруднява човека, който поддържа профила в Туитър на Байерн Мюнхен.При гола на турчина в профила на баварзите се появи следния пост - Хакан Чахаланананананалглоглу вкара за Милан.Колегата му от пресслужбата на \"росонерите\" искрено се развесели от затрудненията и го посъветва да използва просто @hakanc10.\"Както и да е, поздравления за победата\", гласеше отговорът.", "date": "2017.07.23", "title": " Милан учи Байерн на правопис"}
{"url": "https://m.offnews.bg/news/Obshtestvo_4/Novi-spa-tcentrove-v-Sofiia-shte-topliat-uchilishta-s-mineralna-voda_661179.html", "text": "Нови спа центрове да бъдат изградени между софийските села Локорско и Войнеговци, както и в \"Симеоново\", \"Бояна\" и \"Панчарево\". Да се използват и минералните извори в центъра на София, \"Лозенец\", \"Надежда\", \"Свобода\", \"Овча купел\", при парк \"Възраждане\" и Железница.Това предлага главният архитект на София Здравко Здравков в \"Програма за оползотворяване на хидротермалните ресурси от минерални води на територията на Столичната община\". Докладът, внесен в СОС, предвижда девет мерки и ще бъде разгледан след лятната ваканция на общинарите.  Сред предложенията е и модерен СПА център да бъде изграден в северното крило на Централната баня в столицата, част от която е Музеят за история на София. Балнеоложкият център в \"Банкя\" също трябва да бъде възстановен, още в края на април Столичният общински съвет прие да обяви търг, с който да се намери инвеститор, който да построи хотел зад сградата на банята. Развитие на мащабна водоналивна(бутилираща) промишленост и осигуряване на геотермално отопление на училища и детски градини са други предложения за използване на минералните води на София в доклада на главния архитект. ", "date": "2017.07.23", "title": " Нови спа центрове в София, ще топлят училища с минерална вода"}
{"url": "https://m.offnews.bg/news/112_6/Zadarzhaha-politcai-v-kanal-za-bezhantci-voziat-migranti-sas-sinia-la_661176.html", "text": "Полицаи, играли основна роля в канал за трафик на чужденци, бяха задържани при спецакция на магистрала \"Тракия\". Седем организатора и петима нелегални мигранти залови МВР, съобщи бТВ. Бежанците са се возили в частна кола на служител на МВР, който сложил синя лампа и пуснал звукови сигнали, за да не бъде спрян случайно от свои колеги и схемата да се разбие.Полицаите обаче били по следите на трафикантите и ги задържали на бензиностанция на магистралата край Пловдив.", "date": "2017.07.23", "title": " Задържаха полицаи в канал за бежанци, возят мигранти със синя лампа"}
{"url": "https://m.offnews.bg/news/Politika_8/BSP-shte-spira-darzhavnoto-finansirane-na-chastnite-uchilishta_661193.html", "text": "С промени на образователния закон искаме да предотвратим влизащото от 2018 година финансиране на частните училища. Това каза Стоян Мирчев, депутат от „БСП за България”, по БНР. Народният представител обясни, че когато се финансират частните училища, на заден план остават държавните. „Частното училище взима веднъж пари от родителите, като такси, и втори път от държавата. При държавното, парите са само от държавата. Така при частните имаме двойно финансиране.Мирчев направи паралел с проблемите в здравеопазването, където в началото на прехода имаше малко частни клиники, а сега са толкова много, че държавата не може да осигури финансов ресурс на държавните болници. Народният представител добави, че системата на образованието е недофинансирана и постоянно затварят държавни училища, а със закона приет от ГЕРБ ще трябва да се отделя голям финансов ресурс към частните.„Още през 2016 година, когато управляващите приемаха Закона за училищното и предучилищното образование, предупреждавахме за проблеми и последваха редица скандали. За първи път първокласниците тръгнаха без буквари на училище, а тези от пети клас- тръгнаха без учебници”, напомни Мирчев. По отношението на предложението на левицата за минимални прагове на заплатите на преподавателите и учените, той обясни, че такива практики има в редица развити европейски държави, защото са извели науката, като свой приоритет на развитие. „В БАН младши асистент взима заплата колкото един хигиенист. При такива заплати е нормално да няма никакъв интерес на младите към науката”, отсече народният предсатвител.„Нашият вариант за антикорупционен закон ще бъде представен в началото на новата парламентарна сесия. Предложението на ГЕРБ по темата не е нищо ново. Обединяват структурите, които трябва да вършат работа, но не разрешават проблемите. Управляващите, и лично Бойко Борисов, искат да управляват с един човек цялата система”, каза Стоян Мирчев по темата за предстоящото приемане на антикорупционен закон. Той напомни, че по време на второто управление на Борисов, страната ни е достигнала първо място по корупция в ЕС и е немислимо, и не вярва - хората, които са ни довели до тази позиция да напишат закон, който да се бори с корупцията. „Те използват законодателството, за да увреждат системите в България, а не да им помагат”, каза Мирчев. ", "date": "2017.07.23", "title": " БСП ще спира държавното финансиране на частните училища"}
{"url": "https://m.offnews.bg/news/Razsledvane_68/Uvolneniiat-sled-razsledvane-na-OFFNews-shef-ot-AETc-si-priznal-za-zap_661182.html", "text": "Уволненият шеф на охраната на АЕЦ \"Козлодуй\" Пешко Караджов си признал за заплахите към полицай през февруари тази година. Караджов бил наказан със забележка от шефа на АЕЦ, преди разследването на OFFNews да разкрие скандала, довел до остраняването му от поста началник на отдел „Физическа защита“ в атомната централа.Това съобщи министърът на енергетиката Теменужка Петкова по Нова тв. Тя уточни, че проверката по случая е доказала новите данни от клипа с наглото поведение на Караджов по време на управлението на служебния министър Николай Павлов. Весела Ванева, пиар на министерството тогава, разкри, че наредената проверка от Павлов тогава не завършила, заради смяна на властта. Караджов обаче излязъл в болнични от момента, в който министърът наредил проверка, до края на управлението му.  Колегата ни Юлиан Христов, автор на разследването, определи в студиото случая като тип \"Суджукгейт\", визирайки скандала с депутата от ГЕРБ Живко Мартинов, чийто имунитет бе поискан от главния прокурор Сотир Цацаров, рекетирал бизнесмен от Добрич с 4 тона суджук, уж предназначени за Борисов. ", "date": "2017.07.23", "title": " Уволненият след разследване на OFFNews шеф от АЕЦ си признал за заплахите към полицай"}
{"url": "https://m.offnews.bg/news/Futbol_18793/Sapernikat-na-Botev-v-Evropa-zapisa-prestizhno-remi-v-poslednata-si-ko_661183.html", "text": "Отборът на Маритимо направи престижно равенство 1:1 с елитния испански Лас Палмас в последната си проверка за лятото.Както е известно, португалският тим е съперник на българския Ботев в третия предварителен кръг на Лига Европа.Срещата с испанския тим пък бе официалното представяне на отбора пред феновете му.Гостите от Лас Палмас първи откриха резултата в мача в 29-ата минута с попадение на Пласерес. В 61-ата минута обаче Пиньо от състава на Маритимо бе точен за крайното 1:1.В четвъртък Маритимо гостува на Ботев в Бургас на стадион “Лазур”.Днес в 18:45 часа пък Ботев ще играе срещу Славия в среща от 2-ия кръг на Първа професионална лига. Всеки от двата тима ще опита да постигне първа победа за сезона.В миналия кръг “белите” измъкнаха престижно равенство 1:1 срещу ЦСКА-София, докато “канарчетата” се изложиха на свой терен в Коматево и паднаха с 0:1 от Пирин (Благоевград).", "date": "2017.07.23", "title": " Съперникът на Ботев в Европа записа престижно реми в последната си контрола"}
{"url": "https://m.offnews.bg/news/Obshtestvo_4/75-godini-ot-razstrela-na-Nikola-Vaptcarov_661180.html", "text": "75 години от разстрела Никола Вапцаров се отбелязват днес. С полагане на цветя благоевградската общественост ще почете годишнината от смъртта на поета пред барелефа на Вапцаров, на фасадата на театъра, който носи неговото име.  Ще бъдат припомнени моменти от живота и делото на поета, оставил след себе си „Прощално“, „Пролет“ и други творби, съобщиха от Община Благоевград.Градският съвет на БСП – София, Българският антифашистки съюз, Съюзът на българските писатели и Съюзът на българските журналисти също ще отбележат годишнината от гибелта на Никола Вапцаров, съобщиха от БСП - София. Програмата на събитията, свързани с отбелязването на 75 години от разстрела на Никола Вапцаров и другарите му Антон Иванов, Антон Попов, Атанас Романов, Георги Минчев и Петър Богданов, започва в 10.00 часа на Гарнизонното стрелбище в парка зад НДК. На събитието ще присъства и вицепрезидентът на Илияна Йотова.", "date": "2017.07.23", "title": " 75 години от разстрела на Никола Вапцаров"}
{"url": "https://m.offnews.bg/news/Sviat-_12/Tramp-obvini-Niu-Jork-tajms-che-SASht-ne-uspeli-da-ubiiat-lidera-na-I_661178.html", "text": "Президентът Доналд Тръмп обвини вестник \"Ню Йорк таймс\", че е провалил опит на САЩ да убият лидера на \"Ислямска държава\" Абу Бакр ал Багдади. \"Провалящият се \"Ню Йорк таймс\" провали опита на САЩ да убият най-издирвания терорист, Ал Багдади\", написа в Туитър Тръмп, съобщи АФП, цитирана от Дарик. Американският генерал Тони Томас заяви вчера на конференция по сигурността в Колорадо, че специални части са били \"особено близко\" до лидера на ИД през 2015 г., но са изгубили следата му след изтичания на информация в пресата. През юни 2015 г. в.\"Ню Йорк таймс\" публикува статия, според която американските сили се сдобили с голямо количество данни, описващи как лидерът на ИД успява да избегне преследвачите си. В статията се споменава и как джихадистките лидери използват жените си, за да си разменят послания.\"Ако президентът има предвид статията от 2015 г., Пентагонът не повдигна никакво възражение пред \"Ню Йорк таймс\" преди публикуването й и никой официален представител на САЩ не се е оплакал публично от нея досега\", заявяват от вестника за сайта \"Политико\".Вчера министърът на отбраната на САЩ Джеймс Матис заяви, че Абу Бакр ал Багдади е жив въпреки слуховете за убийството му. ", "date": "2017.07.23", "title": " Тръмп обвини Ню Йорк таймс, че САЩ не успели да убият лидера на ИД"}
{"url": "https://m.offnews.bg/news/Obshtestvo_4/Zhega-i-dnes-zahlazhdane-ot-vtornik_661177.html", "text": "Слънце и жега и днес, след обяд обаче в планините ще превали. Максималните температури ще са между 33 и 38 градуса. Времето днес е идеално за море - вълните ще са 1-2 бала, ще духа слаб бриз, а термометрите на плажа няма да надхвърлят 30 градуса. Слаб вятър ще духа в планините, където обаче, според прогнозата на НИМХ, в по-късните часове на деня са възможни гръмотевици и валежи. Максимална температура на 1200 метра ще е около 27 градуса, на 2000 метра – около 19. Термометрите тръгват надолу от вторник, през следващите дни на повече места ще има летни бури. ", "date": "2017.07.23", "title": " Жега и днес, захлаждане от вторник"}
{"url": "https://m.offnews.bg/news/Sport_18752/Sportat-v-efir-na-23-iuli_661185.html", "text": "Интензивен откъм емоции за футболните фенове ще бъде днешния неделен ден, който предлага два мача от програмата на Първа лига. Славия приема евробоеца Ботев Пловдив, а по-късно през деня Левски гостува на Локо ПД в мач, който може да се окаже последен за треньора Николай Митов - Жадното.17,00 Волейбол, жени: България - Аржентина, Мтел Спорт 117,30 Последен етап на Тур дьо Франс, Евроспорт 118:45 ч. Славия - Ботев (Пловдив) пряко по Диема спорт 19:00 ч. ЕП (жени), Шотландия - Португалия пряко по Евроспорт 2 21:00 ч. Локомотив (Пловдив) - Левски пряко по Диема спорт 21:45 ч. ЕП (жени), Англия - Испания пряко по Евроспорт 1 22:00 ч. Флуминензе - Коринтианс пряко по Sport+HD 00:00 ч. Реал (Мадрид) - Манчестър Юнайтед пряко по Ринг 1:00 ч. Атлетико (Мадрид) - Васко да Гама пряко по Sport+HD 1:15 ч. Ванкувър - Портланд пряко по Евроспорт 1", "date": "2017.07.23", "title": " Спортът в ефир на 23 юли"}
{"url": "https://m.offnews.bg/news/Obshtestvo_4/Pogrebvat-16-godishniia-Kristiian-v-Trigrad_661184.html", "text": "16-годишният Кристиян, който беше открит мъртъв в скалите над пещерата Дяволското гърло, ще бъде погребан в Триград днес. Тялото на момчето бе намерено вчера от баща му, Кристиян бе издирван от 9 юли, когато блъсна петима туристи на пътя към селото и избяга. олата на своя баща без разрешение и блъсна петима туристи на пътя към Триград.„Шокът е много голям. Родителите са смазани”, каза кметът Цветан Славков по бТВ . Всички пострадали при удара от колата на Кристиян са в шок и изпитват съчувствие към семейството и близките на момчето. Според част от местните хора Кристиян сам е сложил край на живота си, други вярват, че става дума за нещастен инцидент. „Детето е изпитвало и страх, и срам, и вина. Най-вероятно в началото е допускало, че е отнело живота на някого, а това е труднопоносимо чувство, особено когато е съчетано с невъзможност рационално да се защитиш”, коментира психологът Росен Йорданов. Силно се съмнявам обаче, че той е е посегнал на живота си, допълни специалистът, според когото проблемът е бил свързан със страха, с липсата на ясна мисъл, довела до нещастен инцидент. ", "date": "2017.07.23", "title": " Погребват 16-годишния Кристиян в Триград"}
{"url": "https://m.offnews.bg/news/Obshtestvo_4/Dashteriata-na-blasnata-ot-Kristiian-Mamo-zashto-ne-mozheshe-li-bat_661194.html", "text": "Ние сме простили на Кристиян, нека Господ му прости за това, което се случи. През цялото време се молех нищо да не му се случи. Майка му се обади да изкаже съпричастност към нашата трагедия, помоли ме да я разбера като майка.Това каза Екатерина Христова, една от пострадалите при катастрофата в Триград, блъсната от 16-годишното момче, което беше открито мъртво. Тя е със счупен таз и е настанена в „Пирогов”. При инцидента пострада и нейната 6-годишна дъщеричка, която бе с комоцио.„Никой не е виновен, просто някакво идиотско нещастно съвпадение на обстоятелствата. На нито едно дете не трябва да му се дават ключове, на нито едно дете не трябва да му се позволява да поставя живота си в опасност”, заяви още тя.След катастрофата тя е изпаднала в безсъзнание. „Видяхме как колата лети от завоя, който е съвсем малък, има видимост. Видях фара, който летеше към мен, и после се събудих на земята. Не можах да си поема въздух и изпаднах в безсъзнание. После чух детенцето ми да вика: „Мамо, мамо”, и това ме накара да си отворя очите и да си поема въздух”, спомня си пострадалата.„Когато си отворих очите, вратата на шофьорскот място беше отворена и нямаше никой. Едната ми приятелка викаше Бърза помощ, а другата тичаше към хижата”, допълни тя. Екатерина призна, че дъщеря й също е много разстроена, след като по новините е чула за смъртта на Кристиян. „Каза ми: Мамо, защо трябваше така да се случва. Не можаха ли да го намерят, не можа ли да каже баткото, че съжалява. Това щеше да е достатъчно”, заяви Екатерина. Триград погребва Кристиян днес, тържествата за празника на селото на 29 юли са отменени. ", "date": "2017.07.23", "title": " Дъщерята на блъсната от Кристиян: Мамо, защо, не можеше ли баткото да се извини?"}
{"url": "https://m.offnews.bg/news/Futbol_18793/Tamni-oblatci-nad-glavata-na-Nejmar-sled-shouto-sreshtu-IUve_661197.html", "text": "Авторитетните издания Sky Sports, BBC, L'Equipe и Le Parisien не спират да твърдят, че трансферът в ПСЖ е неизбежен и само чудо може да остави Неймар в Барселона.Снощи бразилецът блесна за пореден път при победата на каталунците срещу Ювентус с 2:1 в приятелски мач от турнира \"Интернешънъл Чемпиънс Къп\".Звездата в двубоя бе именно Неймар, който за пореден път демонстрира невероятното си класа. Той отбеляза два страхотни гола във вратата на Джанлуиджи Буфон в 15-ата и 26-ата минута, след като на два пъти направи слалом през защитата на италианския тим.Веднага след мача новият треньор на каталунците Ернесто Валверде сподели, че тимът няма да се откаже от бразилеца и ще се борят той да не премине в редиците на ПСЖ.\"Барса няма да се откаже от Неймар. Познаваме динамиката на групата и го искаме с нас\", заяви специалистът на пресконференция след контролата. Вероятно всичко ще се реши след като каталунците се завърнат от подготовката си в САЩ. Следващата проверка на Барса е в четвъртък от 2:30 през нощта срещу Манчестър Юнайтед.Само три дни по-късно американските фенове на футбола ще могат да се насладят на супердербито между Реал Мадрид и Барселона на стадион \"Хард Рок\" в Маями.", "date": "2017.07.23", "title": " Тъмни облаци над главата на Неймар след шоуто срещу Юве"}
{"url": "https://m.offnews.bg/news/Futbol_18793/Valeri-Bozhinov-debiutira-v-golovo-shou_661181.html", "text": "Бившият футболен национал Валери Божинов дебютира с равенство в швейцарската Суперлига при домакинското 3:3 на своя отбор Лозана срещу Санкт Гален. Българският нападател започна като титуляр за своя тим, който губеше с 1:3 в началото на второто полувреме.  Два бързи гола на Гайсман и Сарате в рамките на 5 минути обаче донесоха равенството 3:3 за Лозана в първия кръг на швейцарското първенство. В 65-а минута треньорът на Лозана потърси промяна в атака в опит за пълен обрат и смени Божинов с Франческо Марджота, но ходът му не донесе резултат и равенството се запази до края.", "date": "2017.07.23", "title": " Валери Божинов дебютира в голово шоу"}
{"url": "https://m.offnews.bg/news/Sviat-_12/Pozhar-v-Harvatiia-vzrivi-34-mini_661199.html", "text": "Пожар предизвика експлозии на 34 мини в Хърватия. Огънят се прехвърли в сряда вечерта от Черна гора на хърватска територия и продължава да гори, предаде агенция Хина, цитирана от бТВ.Районът уж е разминиран, но тази нощ се чуха над 30 експлозии, твърди командирът на противопожарната служба в град Конавле Миро Магуд. По думите му огънят е на 500 метра от местно село, но няма опасност за хората и къщите им, защото пламъците са отвъд пътя, на който се намират пожарникарите. Огнеборците очакав помощ от въздуха в битката с пожара, който вече изпепели над 300 хектара растителност.  ", "date": "2017.07.23", "title": " Пожар в Хърватия взриви 34 мини"}
{"url": "https://m.offnews.bg/news/Drugi_18773/Siniata-planina-zavarshi-strahotnoto-si-predstaviane-v-Nagoia-s-vtor_661195.html", "text": "Звездата ни в сумото Даниел Иванов-Аоияма завърши на второ място на юлския турнир по сумо в японския град Нагоя.195-килограмовият българин се представи много силно, като допусна само две загуби и до последно бе в битката за титлата, която в крайна сметка традиционно стана притежание на Великия шампион Хакухо.\"Синята планина\" спечели схватката от последния 15 ден на турнира срещу Йошикадзе и завърши надпреварата с баланс 13 победи и 2 загуби.В последната среща от турнира лидерът Хакухо надделя над другия йокодзуна Харумафудфи и си гарантира титлата. Хакухо завърши турнира само с една загуба.При поражение на Хакухо от Харумафуджи, щеше да се стигне до тайбрек за титлата между българският ни представител в турнира Аоияма и най-титулуваният сумист в историята - Хакухо.", "date": "2017.07.23", "title": " \"Синята планина\" завърши страхотното си представяне в Нагоя с второ място"}
{"url": "https://m.offnews.bg/news/Sviat-_12/Avstriia-iska-prekratiavane-na-pregovorite-za-chlenstvo-na-Turtciia-v_661203.html", "text": "Австрийският външен министър Себастиян Курц заяви, че преговорите за членство на Турция в ЕС трябва да бъдат прекратени. В интервю за германския в. \"Велт ам зонтаг\", той заяви, че Брюксел трябва да заеме ясна позиция по отношение на Турция, която все повече се отдалечава от Европейския съюз, предаде ТАСС, цитирана от БТА.\"Моята прогноза, че тази Турция ще се отдалечава все повече от Европа, се сбъдва\", каза Курц, като подчерта, че ще продължи да се застъпва за прекратяване на преговорите за членство на Турция в ЕС.Министърът изтъкна, че вместо да предлага на Анкара да се присъедини към ЕС, Брюксел трябва да заеме ясна позиция спрямо Турция и да се стреми единствено към нормално сътрудничество с нея.\"Ние не можем да си позволим да изпаднем в зависимост от Турция\", заяви Курц.Австрийският министър осъди масовите уволнения и арести в Турция след опита за преврат миналата година и приветства мерките против Анкара, които германският външен министър Зигмар Габриел обяви тази седмица.\"Само преди няколко седмици той /Габриел/ ме критикуваше за ясната ми позиция и ме обвиняваше в популизъм\", отбеляза Курц.На 20 юли Габриел каза, че Германия ще преразгледа политиката си по отношение на Турция, включително в икономическата сфера. Последният повод за обтягане на отношенията между Германия и Турция беше арестът на шестима правозащитници в Истанбул, сред които и германеца Петер Щойтнер.", "date": "2017.07.23", "title": " Австрия иска прекратяване на преговорите за членство на Турция в ЕС"}
{"url": "https://m.offnews.bg/news/Futbol_18793/Roden-talant-shte-igrae-v-legendaren-anglijski-klub_661201.html", "text": "Българският талант от детско-юношеската школа на Барселона Кун Теменужков става част от легендарния Лийдс, който се подвизава във втората по сила дивизия на Англия - Чемпиъншип. Новината бе съобщена от неофициалния акаунт на академията на клуба \"Lufcyouth\" в социалната мрежа Туитър. Родният юношески национал се раздели с Барса след края на сезона и преминава в тима от стадион \"Елън Роуд\" като свободен агент.Според информацията нападателят от школата на Барселона ще премине като свободен агент в Лийдс и ще играе за резервния състав - този до 23 години.Теменужков направи сериозно впечатление с изявите си в \"Ла Масия\" (школата на испанския гранд) и дори заигра за националния отбор на България до 17 години.Той пристигна в Барселона през 2014 г. след като игра във Фрага, Лейда и Бордета. Освен испански, говори и бащиния си турски език.Лийдс е 3 пъти шампион на Англия, веднъж е носител на купата на страната и купата на лигата, участник е на финал на Купата на европейските шампиони.Макар през този сезон да се подвизава във втория ешелон на английския футбол, тимът не крие амбициите си да се завърне в елита.", "date": "2017.07.23", "title": " Роден талант ще играе в легендарен английски клуб"}
{"url": "https://m.offnews.bg/news/112_6/Zaloviha-alo-bandit-predstavil-se-za-politcaj-na-vazrastna-zhena_661196.html", "text": "Ало бандит заловиха при съвместна акция полицаи от Стара Загора и Русе, телефонният измамник е задържан часове, след задържаха участник в телефонна измама броени часове след опит да ограби 80-годишна жена, съобщи МВР. Сигналът в ОДМВР-Стара Загора бил подаден възрастната жена, която се оплакала, че непознат й се представил за полицейски служител и я убедил да помогне за залавянето на телефонни измамници. Жената трябвало да влезе в ролята на жертва и да даде пари на бандитите. Тя повярвала и хвърлила през терасата на дома си 2100 евро и златни накити. Служителите на ОДМВР веднага се заели със случая и организирали издирване.Същия ден, към 16 часа, на територията на Област - Русе, при съвместна акция полицаи от ОДМВР-Стара Загора и Русе спрели за проверка лек автомобил \"Фиат Мареа\", управляван от В.А, /48 г./, от Силистра. При последвалите процесуално-следствени действия в колата са открити и иззети отнетите с измама от вързстната жена 2100 евро и голямо количество златни накити. На В.А. е повдигнато обвинение за извършено престъпление по чл.209, ал.1 от НК и е задържан за срок до 24 часа във Второ РУ – Стара Загора. Работата по случая продължава.", "date": "2017.07.23", "title": " Заловиха ало бандит, представил се за полицай на възрастна жена"}
{"url": "https://m.offnews.bg/news/Futbol_18793/Pravitelstvoto-pomaga-sas-samoleti-na-Ludogoretc-i-Botev_661207.html", "text": "Правителството удари рамо на футболните Лудогорец и Ботев Пловдив за пътуванията им в Европа тази седмица. Самолети няма, тъй като всички машини обслужват туристическия сезон. Това накара шампионите и носителите на купата да потърсят държавна помощ за гостуванията съответно в Израел и на португалския остров Мадейра.Лудогорец вече пусна писмо, с което благодари на спортния министър Красен Кралев: \"\".ПФК „Лудогорец 1945“ заминава утре за Израел. Полетът е в 9.30 ч. от Летище Варна. От Ботев явно ще ползват друга машина на Авиоотряда.", "date": "2017.07.23", "title": " Правителството помага със самолети на Лудогорец и Ботев"}
{"url": "https://m.offnews.bg/news/Leka-atletika_18783/Ostanaha-7-atleti-s-normativi-za-Svetovnoto-v-London_661202.html", "text": "След като снощи сребърната медалистка от Рио 2016 Мирела Демирева Мирела Демирева нe успя да покрие норматива за Световното първенство по лека атлетика в Лондон, вече почти на 100% е ясен съставът ни за шампионата на планетата, който започва на 4 август.Сребърната олимпийската медалистка на скок височина от Игрите в Рио се пусна на турнира в Хойсден-Золден (Белгия), който е точно на прага на срока за покриване на нормативи за световното (крайният срок е 23 юли).На Мирела обаче, както през целия сезон, не й се получи и тя направи само два успешни скока – на 180 и на 184 см. Последва срив и три нули на 188. С това тя зае трето място в състезанието.Днес изтече и последният срок, който е поставен от ИААФ за изпълнение на дадените стандарти за участие. Засега се очертава следният състав, който БФЛА трябва да определи и официално тези дни.Жени:Ивет Лалова – 100/200 мГабриела Петрова – троен скокРадослава Мавродиева – гюлеМъже:Митко Ценов - 3000 м с пр. Тихомир Иванов – скок височинаГеорги Цонов – троен скокМомчил Караилиев – троен скок.", "date": "2017.07.23", "title": " Останаха 7 атлети с нормативи за Световното в Лондон"}
{"url": "https://m.offnews.bg/news/112_6/Zadarzhaha-piian-shofior-na-avtobus-prichinil-katastrofa_661208.html", "text": "68-годишен шофьор на автобус, който превозвал туристи към курорта Паничище, е задържан след сигнал, че шофира след употреба на алкохол.Мъжът е предизвикал верижна катастрофа по пътя към курорта и е задържан за 24 часа.Инцидентът станал около 18 часа снощи. При разминаване на един от завоите при тежкия планински терен шофьорът, който е от Варна, не успял да овладее автобуса и ударил три насрещно движещи се автомобила. Потърпевшите се обадили на телефон 112.Изпратените на място полицаи тествали водача за алкохол. Дрегерът показал 2,58 промила. Водачът незабавно е арестуван за 24 часа, а пътуващите в автобуса туристи са закарани до хотел в Паничище. Те ще останат там, докато от фирмата - превовач не изпратят друг водач да ги прибере във Варна.По случая е образувано бързо полицейско производство за управление след употреба на алкохол.", "date": "2017.07.23", "title": " Задържаха пиян шофьор на автобус, причинил катастрофа"}
{"url": "https://m.offnews.bg/news/Leka-atletika_18783/Grandiozen-gaf-na-evropejskoto-pred-pogleda-na-shefa-na-balgarskata-at_661209.html", "text": "Появи се видео от грандиозен гаф на европейското първенство по лека атлетика за младежи. Шампионката на троен скок Виолета Скворцова напусна стълбичката, след като не улучват химна на Беларус.В кадрите се вижда, че награждаването извършва шефът на родната атлетика Добромир Карамаринов, видимо втален и в добра форма. Е, фамилията му определено затруднява английските коментатори. Разбира се, той няма никаква вина за гафа.19-годишната Виолета отначало реагира с учудване на сгрешения химн. После девойката направо напуска почетната стълбичка. Подгласничките й гледат неразбиращо, после смутено се опитват да я върнат. Напразно.Не успяват и заплахите на организаторите. Те предупреждават храбрата славянка, че ще й отнемат медала, ако не се върне. Атлетката от Беларус обаче е непреклонна. За радост, организаторите не само не я дисквалифицират, но и нормално се извиняват.Шампионатът на Европа завършва днес, домакин е италианският град Гросето.", "date": "2017.07.23", "title": " Грандиозен гаф на европейското пред погледа на шефа на българската атлетика"}
{"url": "https://m.offnews.bg/news/Obshtestvo_4/Otmeniat-praznika-Orficheski-misterii-v-Trigrad_661206.html", "text": "Традиционният празник на Триград - Орфически мистерии, се отменя заради трагедията с 16-годишния , съобщиха от Община Девин.Празненствата бяха подготвени за 29 и 30 юли, а основна сцена на разиграване на Орфическите мистерии трябваше да бъде районът пред скалата, от която е паднал или скочил Кристиян.Триград се сбогува днес с 16-годишното момче, което бе намерено мъртво след двуседмично издирване.Според основната версия от разследването, ученикът се е самоубил, скачайки от 120-метрова скала, след като блъсна с автомобил група туристи край Триград.Погребението на момчето ще бъде днес.„Шокът е много голям. Родителите са смазани”, каза кметът Цветан Славков.Всички пострадали при удара от колата на Кристиян са в шок и изпитват съчувствие към семейството и близките на момчето. Според част от местните хора Кристиян сам е сложил край на живота си, други вярват, че става дума за нещастен инцидент.„Детето е изпитвало и страх, и срам, и вина. Най-вероятно в началото е допускало, че е отнело живота на някого, а това е труднопоносимо чувство, особено когато е съчетано с невъзможност рационално да се защитиш”, коментира психологът Росен Йорданов. Силно се съмнявам обаче, че той е е посегнал на живота си, допълни специалистът, според когото проблемът е бил свързан със страха, с липсата на ясна мисъл, довела до нещастен инцидент.", "date": "2017.07.23", "title": " Отменят празника Орфически мистерии в Триград"}
