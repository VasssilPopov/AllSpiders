{"url": "https://offnews.bg/politika/zakonodatelni-promeni-shte-zashtitavat-biznesa-ot-medijni-napadki-680931.html", "text": "Обмислят се законодателни промени, които да защитават бизнеса от нападките на недоброжелателни медии. Това обяви евродепутатът и зам.-председател на ВМРО Ангел Джамбазки пред БНТ. Става въпрос за нападки, които застрашават доброто име на дадена марка, като в момента, за да докажат правотата си в съда, потърпевшите трябва да докажат нанесени материални щети. \"Нашият интерес е да има българско производство, български предприемачи във всяка една сфера. Това, от което искаме да ги защитим, е безотговорното поведение на някои медии. Показва се някой, който има репутацията на маг контактьор и казва от позицията на тази експертиза \"Не яжте това мляко или този колбас\". Ние подозираме, че по този начин те ги изнудват за реклама\", коментира и Джамбазки. Проучване на \"Галъп\", представително за малкия и среден бизнес у нас, показва, че 55% от участниците знаят за конкретен случай, в който фирма е засегната нечестно от публикация в медиите.Проучването е поръчано от Съюз произведено в България. Според 95% от участниците медийните нападки остават ненаказани, точно защото трудно се доказва наличието на щети. 18% от анкетираните пък свидетелстват, че са били лично рекетирани, включително от медии, а две трети съгласни, че това са чести случаи, обясни социологът от \"Галъп\" Първан Симеонов. \"Социологическите агенции също получават удари в тази посока. Минава някой, каже някоя глупост и после единственият начин този човек да си получи заслуженото, защото говори глупости, е да се докажат някакви реални вреди\", допълни той. Симеонов подчерта, че в момента има съсредоточаване върху доказване на последиците, а не върху самия акт. \"Ние сме тръгнали да доказваме имал ли е актът последици, все едно актът не е бил достатъчно злонамерен\", смята социологът. Ангел Джамбазки уточни, че в момента се прави преглед на законодателството и се проучва как са решени тези въпроси извън България, за да се намери най-добрият вариант за промени на законите у нас. След това ще бъдат внесени предложения за промени. \"Например в Германия не е така, в Белгия също не е така. Във Франция, когато някой застраши доброто име на дадена марка или на търговско дружество, фирма, носи своята финансова отговорност. Да, пак се минава през съда, но при нас проблемът е, че трябва физическо лице да докаже щетите, които е понесло. Например представител на определен предприемач трябва да отиде да докаже това в съда. Това, което искаме да направим, е да затворим вратата на такива фалшиви новини, с които някой излиза и срива един български бизнес\", каза Джамбазки.По думите му се налагат промени в редица закони - в наказателното законодателство, в Закона за храните, законите, които засягат марките, авторските права и патентите. \"Тепърва предстои сблъсък. Насреща ще има много интереси - на големи вериги, на външни производители, на хора, които се опитват да откраднат бизнес от България\", коментира още той. ", "date": "2018.05.18", "title": "Законодателни промени ще защитават бизнеса от медийни нападки"}
{"url": "https://offnews.bg/ikonomika/mobilniat-internet-v-rouming-po-evtin-ot-liatoto-680919.html", "text": "Чувствително по-евтин мобилен интернет в роуминг ще ползват гражданите на ЕС и на Западните Балкани от 1 август 2018 г.Операторите са се ангажирали от тази дата да предложат пакет данни, в който цените на мегабайт ще бъдат в пъти по-ниски от настоящите. Целта е от юли 2019 година общата цена за всички страни в Западните Балкани и за всички страни в ЕС да бъде 70 цента на мегабайт. Очакванията са година по-късно, през 2020 г., цената да падне до 45 цента, а през 2021-ва да бъде 20 евроцента.Това съобщи еврокомисарят Мария Габриел след срещата на върха ЕС-Западни Балкани, на която лидерите на шестте страните от Западните Балкани подписаха и декларация за ангажиране с цифровия дневен ред на ЕС.\"Пътната карта за намаляване на таксите за роуминг е много конкретна стъпка и прекрасен пример как взаимодействието между политиката и икономиката носи ползи за обществото и предприятията\", заяви Габриел.", "date": "2018.05.18", "title": "Мобилният интернет в роуминг по-евтин от лятото"}
{"url": "https://offnews.bg/sviat/putin-odobri-novia-kabinet-vanshniat-i-voenniat-ministri-ostavat-680917.html", "text": "Руският президент Владимир Путин одобри предложения от премиера Дмитрий Медведев състав на новото руско правителство, след като двамата го обсъдиха на среща в Сочи. В новото правителство позициите си запазват ключови министри от досегашния кабинет, предадоха световните агенции.Сред тях са външният министър Сергей Лавров и министърът на отбраната Сергей Шойгу. Министри на икономическото развитие, на финансите, на енергетиката и на търговията отново ще бъдат Максим Орешкин, Антон Силуанов, Александър Новак и Денис Мантуров.Постовете си запазват също министрите на правосъдието и на вътрешните работи Александър Коновалов и Владимир Колоколцев. Начело на министерството на транспорта на мястото на Максим Соколов застава досегашният заместник-министър по транспорта Евгений Дитрих.Сменен е и министърът на селското стопанство. Досега това беше Александър Ткачов. Новият министър е Дмитрий Патрушев, който е президент на държавната Руска селскостопанска банка (Росселхозбанк). Начело на министерството на извънредните ситуации вместо Владимир Пучков ще бъде Евгений Зиничев, който бе заместник-ръководител на Федералната служба за сигурност.Вицепремиерът по спортните въпроси Виталий Мутко е преназначен за вицепремиер, отговарящ за строителството. Мутко се оказа в центъра на международен допингов скандал, припомня Франс прес, цитирана от БТА. Той бе министър на спорта от 2008 г. до 2016 г. През това време той беше главен организатор на зимните олимпийски игри в Сочи през 2014 г. Преди две години бе назначен за вицепремиер по спортните въпроси. В доклад на Световната антидопингова агенция (САДА) и на Международния олимпийски комитет (МОК) Мутко е обвиняван, че е изиграл ключова роля в \"институционализиран допингов механизъм\" в Русия в периода 2011 г. - 2015 г. В доклада на МОК и на САДА Мутко бе обвинен за 11 случая на допинг, укрити от руските власти в периода 2012 -2015 г., касаещи футболисти. В новото правителство министър на спорта си остава Павел Колобков. ", "date": "2018.05.18", "title": "Путин одобри новия кабинет, външният и военният министри остават"}
{"url": "https://offnews.bg/sviat/nad-100-dushi-sa-zaginalite-v-samoletnata-katastrofa-v-havana-680938.html", "text": "Над 100 души са загинали, след като самолет Боинг 737 на авиокомпания Cubana de Aviacion се разби при излитане на летището в кубинската столица Хавана. Падането на самолета е било последвано от експлозия. Четирима души са оцелели след катастрофата. Те са откарани в болница в критично състояние. По-късно един от тях е починал.В самолета са пътували 105 пътници и 9 души чуждестранен екипаж, съобщи Reuters. Пожарните екипи са се справили с огъня на мястото на катастрофата. Властите са започнали да изваждат телата и да ги идентифицират. Самолетът е използван от държавната компания Cubana de Aviación, но е собственост на мексиканската компания Damojh.Самолетът е пътувал от Хавана до Олгин, но паднал малко след излитането си. Самолетът паднал до магистрала близо до летището. ", "date": "2018.05.18", "title": "Над 100 души са загиналите в самолетната катастрофа в Хавана"}
{"url": "https://offnews.bg/kultura/teatar-pred-teatara-startira-za-vtora-godina-680908.html", "text": "Народният театър „Иван Вазов” обяви за втора поредна година началото на \"Театър пред театъра\". Между 30 юни и 8 юли, театърът ще постави 8 пиеси, а на една от датите ще гостува екипът на Театър София.Това съобщиха на пресконференция пред медиите днес директорът на Народния театър Мариус Донкин, зам.-директорът по техническите въпроси инж. Емил Марков, зам.-директорът по художествено-административните въпроси Цветан Николов и ръководителят Маркетинг и комуникации Катя Попчева.Началото ще бъде дадено на 30 юни, съвместно със Столична община и ще бъде изнесен концерта-спектакъл \"България – благословена земя\", с участието на певци и актьори, режисирани от Борис Радев.Достъпът до събитието, което е част от закриващата програма за финала на българското европредседателство, ще е свободен, като желаещите трябва да се снабдят с покана с място. Поканите ще могат да се получат на касите на Народния театър, като местата са ограничени.На 1 и 2 юли зрителите ще могат да видят спектакъла \"Калигула\" с номинирания за наградата \"Аскеер\" Деян Донков. Представлението ще се играе със субтитри на английски език, за да даде възможности и на чуждестранните жители и гости на София да се насладят на изпълнението на актьорите.На 4 и 5 юли Народният театър кани зрителите на друг свой хит на открито – \"Животът е прекрасен \" на режисьора Александър Морфов. Спектакълът има номинация за Икар 2013 за режисура на Александър Морфов, и награда Икар 2013 за водеща мъжка роля на Камен Донев. Носител е на наградата Аскеер 2012 за водеща мъжка роля на Камен Донев и има номинация за водеща женска роля на Светлана Янчева. Представлението има награда и от Обществото на независимите театрални критици за Светлана Янчева.На 6 юли на откритата сцена ще се играе \"Сако от велур\" на режисьора Бойко Богданов.Народният театър отваря символично вратите си и за гостуващи театри. Началото е с Театър София, който ще покаже свой спектакъл на 3 юли. На 7 юли пък Театър Българска армия ще отбележи на сцената под звездите стотното представление на \"Швейк\". С него ще бъде отбелязан и 70-годишният юбилей на режисьора Бина Харалампиева.На 8 юли театърът кани зрителите на спектакъла-хепъпинг \"Опит за летене\" от Йордан Радичков, режисиран от Стоян Радев. Премиерата на Голяма сцена на спектакъла е предвидена за 3 и 4 октомври. Музиката е дело на виртуозния Теодосий Спасов.Директорът на Народния театър Мариус Донкин коментира повторната поява на \"Театър пред театъра\".\"Изключително съм щастлив, че с още по-голям мащаб и размах пристъпваме към втората година на тази инициатива. Благодарни сме на всички над 5000 зрители, които бяха с нас миналото лято, и сега ги очакваме отново, защото за нас всяка нова година на \"Театър пред театъра\" е премиера. Вдигнахме високо летвата, сега трябва да я надскочим. Благодаря специално и на Столична община, които отново повярваха в нас и са наши партньори\", каза той.Техническият директор на театъра инж. Емил Марков разкри, че тази година конструкцията на сцената и трибуните ще е различна, още по-удобна и безопасна и за зрители, и за актьори. Освен, че ще бъде наполовина по-ниска, трибуната ще има и коридор за достъп по средата, и ще разполага с точно 1127 места. Предвидено е и пространство за достъп на хора с увреждания.Сцената на открито ще бъде широка 14 и дълбока 12 метра, и ще се издига на 90 см от земята.Всички спектакли са с начален час 21:30 ч., а билетите с цени от 10, 15, 20, 25 и 30 лв. вече са в продажба.", "date": "2018.05.18", "title": "\"Театър пред театъра\" стартира за втора година"}
{"url": "https://offnews.bg/offtopic/estonski-grad-slozhi-listo-kanabis-na-novia-si-flag-680921.html", "text": "Естонският град Канепи сложи листо канабис на новия си флаг, съобщи Би Би Си. Решението е взето след онлайн анкета. Името на града идва от естонската дума за марихуана - \"kanep\". Местните жители отглеждали мариухана и коноп за производството на дрехи, въжета, масло и др. Общината била създадена през юли миналата година чрез сливането на три предишни отделни окръга. Така жителите на региона получили възможността да гласуват за това какъв символ да се постави на флага.Във вота през януари са получени 15 000 гласа, въпреки че в региона живеят по-малко от 5000 души. 12 000 от гласовете са били в полза на поставянето на символа на флага. Окончателното решение е взето от градския съвет, като \"за\" поставянето на символа гласували 9 души, а \"против\" - 8. ", "date": "2018.05.18", "title": "Естонски град сложи листо канабис на новия си флаг"}
{"url": "https://offnews.bg/tehnologii/ueb-dizajn-ot-ueb-dizajn-balgaria-silata-na-dobriat-dizajn-e-ne-sa-680926.html", "text": "Уеб дизайн, който има силата да впечатли наблюдателите си, но и да им даде нужната функционалност, от която един уебсайт има нужда! Уеб дизайн предложен от бранда Уеб Дизайн България има една единствена цел – да създаде точния дизайн за вашият сайт, който освен визуално уникален и атрактивен, да бъде и максимално използваем, ако можем така да го наречем. Много специалисти нееднократно са обсъждали добрите черти на един добре направен дизайн. Има изведени стъпки за направата му дори, но истината е една- силата на добрият дизайн се крие до голяма степен в баланса между визия и функционалност! Именно този баланс в дизайна дава шанс на един сайт в мрежата да се задържи на топ позиции. Защото дори и най-перфектната оптимизация или реклама не задържат потребителите в сайта ви! Това го прави именно неговият визуално добър и функционално изпълним уеб дизайн. На  можете да си заявите направата на един уникален по визия и функционален по параметри уеб дизайн. Именно затова бранда Уеб Дизайн България е толкова популярен, предпочитан и работи в полза на вашето онлайн представяне. Какви са и кои са принципите, по които се води един ефективен уеб дизайн? Как тези принципи могат да бъдат приведени в ефективни решения за уеб дизайна? Защо в крайна сметка е толкова важно дизайна на вашият уебсайт да бъде на изключително високо ниво, за да не губите потребители? Отговорите на поставените въпроси, можете да намерите в следващите редове на материала ни. Затова не пропускайте да го изчетете докрай! Да започваме…Уеб дизайн – най-важните принципи на един ефективен уеб дизайн! Приложението им на практика и намирането на ефективно решение за вашето онлайн присъствие.Всеки уважаващ себе си професионалист в дадена сфера иска да даде на клиентите си ефективно решение на проблемите им. Така и професионалните уеб дизайнери се стремят максимално да удовлетворят желанията на клиентите си, но това да не навреди на цялостното изграждане на уеб дизайн за сайта им. За съжаление много малко притежатели на сайтове в мрежата могат реално да оценят достойнствата на дизайна по сайта си! Защо? Защото може би красотата е в очите на наблюдаващият я или на виждащият до голяма степен. Реално погледнато няма да се уморим да повтаряме, че не само това – как изглежда дизайна на сайта? – има значение за доброто му представяне. Факторите за това представяне са много и сред тях е и визуализацията, но никога за сметка на функционалността!!! Уеб Дизайн България са бранд изграден от професионални уеб дизайнери, които никога не забравят този факт. Затова и можете да се доверите на уменията им, да изработят перфектния уеб дизайн за вашия сайт.Ако трябва с малко факти да подкрепим изложените твърдения, то дори великият Стив Джобс определя дизайна за уеб, като не само усещане за нещо визуално, но и усещане за нещо работещо! Факт е, че уебсайтовете с посредствен дизайн, който се счита за много добре визуално оформен – имат слабо представяне в мрежата. За това най-добре говорят параметрите им получени в инструмента за измервания на Google Analytics. От получените посредствени резултати, притежателите на сайтове веднага си задават въпроса – къде е проблема? Защо сайта ми е посещаван, но потребителите не остават дълго време в него? И често търсят причините винаги другаде, а не в уеб дизайн – понеже за тях той е визуално ОК! Но всъщност пропускат функционалността.Няколко много важни принципа на ефективния  за сайт и как да бъдат приложени практически!?Както всичко в бизнеса и не само, и дизайна за уеб започва с определена цел. Именно целта на дизайна му придава смисъл и отправя посланието, което посетителите на сайта търсят да намерят! По правило или не добрите дизайни отговарят на нуждите на определен сегмент потребители. Тоест те са насочени към определени хора, които имат определени очаквания. Най-често онлайн потребителя търси от сайтовете забавление, интерактивно преживяване, информация която му трябва или точно определен продукт/услуга. Вие трябва да определите, какво предлага вашият сайт и така да го отразите в дизайна му, че той да казва:- Вие сте в сайт за забавление;- Вие посещавате сайт за бяла техника;и още много и разнообразни видове сайтове.За страниците от даден сайт и дизайна им трябва да се мисли в посока – какво предлагат и с каква цел го предлагат? Така дизайна ще спомогне потребителя да стигне до определено действие или заключение максимално бързо. Освен цел, Уеб Дизайн България предлага за уеб дизайн на сайтовете ви и добра комуникация. Тоест имаме си степенуване в сайта и дизайна му. Заглавната страница е най-важна. Заглавията и подзаглавията на страниците се степенуват по големина на шрифта, цветове, изображения. Информацията, която трябва да смели потребителя на вашите уеб страници трябва да е максимално ясна и четлива. От първата секунда потребителя да разбира в дизайна на страницата – това информация за фирмата ли е, отдел със снимки и галерия, блог ли е или нещо друго. Колкото по-ясно е посланието, толкова пътят на клиента онлайн към него е по-кратък!Цел и комуникация за ефективния и функционален дизайн не стигат. Силата на добрата изработка на сайт се крие и в навигацията, която Уеб Дизайн България прави ефективна за вашият сайт. Добрата навигация не може да се осъществи без ясна йерархия, както и без помощта на бутони, които да отвеждат потребителите ви до желаната страница или линк по най-прекия път. Има едно неписано правило в уеб дизайн – ако потребителя с 3 клика не намери, това което търси на сайта ви!? На ръба сте да го изгубите или вече сте го изгубили. Освен навигация, организацията на елементите в сайта ви също трябва да е логична и в никой случай хаотична. За тази цел уеб дизайните базирани на мрежови принцип е най-удачният. Всичко в него се организира посредством колони, кутии, карета и е степенувано по форма, цвят, големини.На опашката с принципите на ефективния дизайн се нарежда и визуалното възприятие на информацията от онлайн потребителите. Те по навик сканират заредената страница на подсъзнателно ниво – от горе надолу и от ляво на дясно. Тоест най-важните елементи в уеб дизайн на вашата онлайн страница трябва да са горе и в ляво! Днес няма, как да не говорим и за мобилна версия на уеб дизайн, както и за бързина за зареждане на сайта. Въобще уеб дизайна е сложно явление и само на www.webdesignbulgaria.net, можете да намерите нещо повече от само красива обвивка за вашият уебсайт! Можете да намерите функционално решение, което да не губи и милиметър от визуалната си атрактивност.Важна е и услугата онпейдж  на сайта, която се грижи за доброто класиране на сайта в Google. Това мероприятие е свързано с повишаване на бързодействието на сайта, изчистване на програмния код от зловредни скриптове и редиректи, изграждане на правилна структура на URL адресите на сайта и ред други изисквания, които Гугъл е налагал и ще налага във времето.Важна услуга от комплекта „успешен сайт – онлайн присъствие“ е управление на . От превантивна до кризисна, от такава в търсачките, до такава в електронните медии и социалните мрежи.Заключението на всичко казано дотук, защо е толкова важно уеб дизайн да е ефективен, би било едно! – не търсете красота и атрактивност за сметка на добрите функции и обратното – потребителя ще напусне сайта ви. Уеб дизайнът може да бъде, колкото функционален, толкова и визуално атрактивен. В това няма съмнения, защото както човек не използва само мозъкът си, за сметка на сърцето, така и дизайна не използва само очите, за сметка на разума. Успешния уеб дизайн до голяма степен трябва да предугажда желанието на потребителите и търсенето им в дадени насоки. Трябва да канализира възприята им в посока действие посредством желания и намерения. Добрият дизайн е много повече от куха визуална черупка и определено трябва да се направи от професионални уеб дизайнери, а не от аматьори. Уеб Дизайн България ви съветват:Търсете балансираният дизайн за сайта си – красотата е толкова важна, колкото и функционалността;Търсете целево насоченият уеб дизайн предлагащ на потребителите ви послание, подканящ ги към действия;Търсете професионалистите, които могат да ви направят такива уеб решения;А тях можете да намерите на www.webdesignbulgaria.net в лицето на Уеб Дизайн България!В последствие можете да ни потърсите и за интегрирани маркетинг решение като интернет реклама –  и  и др.", "date": "2018.05.18", "title": "Уеб дизайн от Уеб Дизайн България – силата на добрият дизайн е не само да впечатлява!"}
{"url": "https://offnews.bg/obshtestvo/bdzh-organizira-atraktcionni-patuvania-s-paren-lokomotiv-mezhdu-sofia-680911.html", "text": "БДЖ организира атракционни пътувания с парен локомотив между София и Банкя на 2-ри юни, събота. Възстановеният отново за движение локомотив от ретро подвижния състав ще направи два курса.Първият влак от София до Банкя ще тръгне от Централна гара София в 09:50 ч. В обратното направление композицията с ретро локомотива ще потегли от гара Банкя в 13:10 ч.Вторият влак от София до Банкя ще замине от София в 14:30 ч. В обратната посока влакът ще тръгне от гара Банкя в 17:30 ч.Атракционните влаковете ще се движат в състав от пет пътнически вагона, като билетите за тях ще се продават предварително и ще бъдат със задължителна резервация на седящи места.Цената на билет за влак с парния локомотивще бъде 18.00 лв. за пътуване в двете посоки (с включени запазени места). Децата до 7-годишна възраст ще пътуват безплатно без да ползват отделно седящо място. Възрастта на децата ще се удостоверява с акт за раждане или копие от него при закупуване на билети.Националният железопътен превозвач напомня, че децата на възраст до 10 години задължително пътуват с придружител.Инициативата е организирана с цел да се популяризира историческото наследство на националния железопътен превозвач.Продажбата на билети и резервацията на запазени места започва от понеделник (21-и май). Билети могат да бъдат закупени от билетните каси за предварителна продажба на Централна гара София, гара Банкя, както и от железопътните бюра в гр. София, намиращи се в Центъра за комплексно транспортно обслужване на населението (ЦКТОН) в НДК и на ул. „Гурко” № 5.Парният локомотив от серия 01.23 е произведен в локомотивната фабрика SLM Winterthur, Швейцария през 1935 г. и е представител на най-масовата серия бързоходни локомотиви в историята на българските железници. През 1979 г. локомотив 01.23 (последната машина от локомотивите от серия 01) е определен за музеен локомотив и става един от експонатите от музейната колекция „Железопътно наследство”. По случай 100-годишнината на ЖП тракция и депо София през 1988 г., 01.23 е възстановен като действащ музеен локомотив на БДЖ. На 20-и септември 1989 г. локомотивът обслужва влака „Ориент експрес” при преминаването му през България.През 2003 г. локомотивът е възстановен отново за движение и към настоящия момент се използва за атракционни, юбилейни и туристически пътувания, както и за участия във филмови продукции.", "date": "2018.05.18", "title": "БДЖ организира атракционни пътувания с парен локомотив между София и Банкя"}
{"url": "https://offnews.bg/futbol/bfs-globi-levski-s-pochti-40-000-leva-zaradi-detcata-sas-svastikite-680939.html", "text": "Дисциплинарната комисия към БФС наложи глоба на Левски с 37 500 лева заради изрисуваните със свастики и неприлични изрази деца, които бяха на пистата на финала за Купата на България срещу Славия.Освен това от организацията призоваха всички съответни държавни институции да бъдат последователни, да доведат своята работа до края, да извършат необходимите действия и да вземат съответните решения съобразно компетенцията си..", "date": "2018.05.18", "title": "БФС глоби Левски с почти 40 000 лева заради децата със свастиките"}
{"url": "https://offnews.bg/ikonomika/petrolnata-asotciatcia-zashtiti-balgarskite-prevozvachi-680922.html", "text": "Българската петролна и газова асоциация излезе с позиция в защита на българските превозвачи по повод готвените промени в областта на автомобилния превоз на товари в Европейския съюз.От организацията призовават за постигане на справедлив компромис по темата и заявяват, че мерките относно командироването на работници, почивките извън превозното средство и каботажните превози, предложени за гласуване в Европейския парламент, водят до ограничаване на равния достъп на икономическите оператори до Единния европейски пазар. Ето цялата позиция на Българската петролна и газова асоциация:", "date": "2018.05.18", "title": "Петролната асоциация защити българските превозвачи"}
{"url": "https://offnews.bg/ikonomika/ek-zadejstva-merki-za-blokirane-na-dejstviata-na-sasht-sreshtu-iran-680912.html", "text": "Европейската комисия задейства днес механизъм за блокиране на действието на санкциите на САЩ срещу Иран на територията на Европейския съюз, предаде БТА.Това е първи пакет от мерки за защита на компаниите от ЕС в Иран от санкциите, наложени от президента Тръмп. Миналата седмица той обяви, че изтегля страната си от споразумението за иранската ядрена програма. Позицията на ЕС е, че страните членки продължават единодушно да подкрепят споразумението. Сделката ангажира Иран да не разработва ядрено оръжие в замяна на отмяна на санкциите, засегнали неговата икономика.\"Докато иранците спазват своите ангажименти, ЕС, разбира се, ще се придържа към споразумението, на което беше архитект\", каза председателят на ЕК Жан-Клод Юнкер и предупреди, че решението на САЩ отново да наложат санкции \"няма да остане без последици\".Според задействания днес от ЕК блокиращ регламент се забранява на компаниите от ЕС да изпълняват екстериториални санкции на САЩ, разрешава се на компаниите да си възстановяват по съдебен ред загубите от действията на трети лица, изпълняващи тези санкции, и се анулира действието на каквито и да е чуждестранни съдебни решения за изпълнение на санкциите на САЩ на територията на ЕС.Целта е мярката да влезе в сила преди да започне действието на първия пакет санкции на САЩ на 6 август. Еврокомисията също така цели да позволи на Европейската инвестиционна банка да финансира дейности в Иран.Европейският парламент и Съветът имат два месеца, за да кажат дали приемат или се противопоставят на тези мерки.\"Процедурата може да бъде прекратена, ако политическите обстоятелства не оправдават приемането на мерките\", отбелязва ЕК.Юнкер съобщи за днешното задействане на механизма на пресконференцията в София в края на срещата на върха на ЕС с лидерите на западните балкански държави, състояла се вчера.", "date": "2018.05.18", "title": "ЕК задейства мерки за блокиране на действията на САЩ срещу Иран"}
{"url": "https://offnews.bg/politika/borisov-na-balkanite-shte-si-napravim-gazoprovodi-tcentrali-da-niam-680927.html", "text": "И Русия, и Турция са важни за Балканите, заяви премиерът Бойко Борисов по време на дискусията „Виенски икономически форум – София говори”, в която участваха и лидерите от Западните Балкани. „По исторически причини и Турция през мюсюлманското население, и Русия през православното християнство, църквите, имат своето влияние. Ние не трябва да се конфронтираме с тях, а да бъдат нашите мостове за приятелство с двете държави”, коментира Борисов. По думите му основната цел е Балканите да станат \"строителна площадка\", а единственият начин това да се случи е държавите да живеят в мир. \"В Сърбия или в България да отидеш и да говориш против Русия, няма да го приемат хората. Ще си направим газопроводи, ще си направим централи. Ще направим всичко, за да нямат интерес пак да хвърлят бомби – нито в Ниш, нито в Белград, нито в Прищина. Да направим така, че всички да живеем в мир и да строим, а да не се конфронтираме\", продължи Борисов.Той спомена и вчерашната среща на върха ЕС - Западни Балкани. Преди срещата френският президент Еманюел Макрон, британският премиер Тереза Мей и германският канцлер Ангела Меркел избраха да минат пеша по Моста на влюбените до НДК, където бяха посрещнати от Борисов. Това минаване по моста според Борисов е демонстрирало единството на Европа.\"Нали не се съмнявате, че не случайно президентът Макрон в компанията на Тереза Мей и канцлера Меркел вървят по моста на НДК, за да ги срещнем? Това демонстрира единството на Европа\", каза той. ", "date": "2018.05.18", "title": "Борисов: На Балканите ще си направим газопроводи, централи, да нямат интерес пак да хвърлят бомби"}
{"url": "https://offnews.bg/lajfstajl/printc-charlz-shte-zavede-megan-markal-do-oltara-680925.html", "text": "Принц Чарлз ще заведе Меган Маркъл до олтара, тъй като баща ѝ няма да присъства на сватбата. Това съобщиха от двореца Кенсингтън.Преди дни стана ясно, че бащата на бъдещата булка Томас Маркъл няма да присъства на церемонията. Първоначално се появи информация, че причината за решението му е, че е засрамен след критики заради нагласени снимки, на които разглежда годежна фотосесия на дъщеря си или чете енциклопедия за Великобритания.По-късно беше официално обявено, че Томас Маркъл няма да присъства, защото се възстановява след сърдечна опрация. В съобщението на двореца Кенсингтън се казва, че Маркъл е помолила бащата на бъдещия си съпруг да я съпроводи, а Чарлз е приел.В същото време стана ясно, че съпругът на кралица Елизабет Втора, 96-годишният принц Филип, ще присъства на сватбата.Принц Филип излезе от болница миналия месец след прекарана операция за подмяна на тазобедрена става.", "date": "2018.05.18", "title": "Принц Чарлз ще заведе Меган Маркъл до олтара"}
{"url": "https://offnews.bg/sviat/germania-ima-strategicheski-interes-ot-rusia-kaza-merkel-na-putin-680929.html", "text": "Германия има стратегически интерес от Русия. Това заяви германският канцлер Ангела Меркел пред руския президент Владимир Путин по време на посещението си в Сочи.Тя подчерта, че се запазва и важността на отношенията между САЩ и ЕС, независимо от разногласия в момента.Меркел и Путин се обявиха за запазване на иранското ядрено споразумение и обсъдиха бъдещето на \"Северен поток 2\".\"Ние смятаме \"Северен поток 2\" за икономически проект, но той има своите усложнения и затова беше повдигнат въпросът какви гаранции ще получи Украйна в този контекст\", посочи Меркел по повод притесненията, че газопроводът ще спре доставките на газ през Украйна. Според нея преносът на газ през Украйна трябва да продължи. По този повод Путин обяви, че Русия е готова да запази доставките на газ през Украйна, но само ако това е икономически целесъобразно. \"Русия смята \"Северен поток 2\" за изгоден и ще се бори за него\", посочи Путин по повод намерението на САЩ да санкционират компании, работещи по проекта.\"Вашингтон подкрепя Украйна, която не иска да развива отношения с Русия, но с удоволствие получава парите ни за пренос, които са в рамките на 2-3 млрд. долара годишно. На САЩ им се иска малко да захранваме Украйна с нашите парички\", допълни той.По думите му позицията на САЩ за проекта е рядък пример на приемственост между Тръмп и предшественика му Барак Обама. Тръмп действа като предприемач, който защитава търговията с американски шистов газ, коментира руският президент.Путин и Меркел са обсъдили и излизането на САЩ от споразумението за ядрената програма на Иран и начините за уреждане на конфликта в Сирия.Споразумението с Иран е по-добро, отколкото такова въобще да не съществува, посочи Меркел.Според нея европейските компании не трябва да очакват крупни компенсации, ако попаднат под обсега на санкциите срещу Иран.\"Може да стане така, че компаниите, които искат да инвестират в Иран, да могат да го направят. Ние наистина обсъждаме това в Брюксел. Има блокада, блокиращ механизъм, но не бива да храним илюзия, че ще има големи компенсации\", уточни тя.", "date": "2018.05.18", "title": "Германия има стратегически интерес от Русия, каза Меркел на Путин"}
{"url": "https://offnews.bg/liubov-i-seks/bihte-li-platili-taksa-bivshe-gadzhe-680893.html", "text": "В началото на май полицията в източния китайски град Хангжу се явява по сигнал в ресторант, където барманите открили подозрителен куфар.Оказва се, че в него има два милиона юана или около 315 хил. долара - голяма сума пари, която може да промени нечий живот.Полицията успява да открие притежателя на куфарчето с пари и мистерията се разплита - това е такса \"бивше гадже\", мода при интимните взаимоотношения в Китай. Парите са били предназначени за вече бившата приятелка на човека с куфара.Цената на истинската любовВсеки знае, че излизането по срещи и хващането на гадже може да струва доста пари. В началото са питиетата и вечерите, после са скъпите подаръци и почивките. Няма лошо, любовта не би трябвало да се измерва в пари, но пък разбитото сърце явно може да се лекува с кеш.В последните години в Китай голяма популярност набра именно таксата \"бивше гадже\" - когато някой във връзката поиска раздяла, плаща за разбитото сърце и изгубеното време.Някой са прагматични - пресмятат почти до стотинка парите за подаръци, почивки, пътешествия, вечери и подобни. Други в отчета слагат и перо \"емоция\".Таксата \"бивше гадже\" се плаща предимно от мъже - в повечето случаи от чувство за вина за това, че са натъжили бившата си половинка. Въпреки това има и много случаи на жени, които си плащат за късането.Някои отдават този културен феномен на консуматорското общество, в което живеем. Други пък смятат, че идеята идва от предишни времена, когато китайската жена е била по-зависима от мъжа си. Таксата е за това тя да започне \"на чисто\" и без да е финансово затруднена.Случаите са много и често стават обект на публичното любопитство и влизат в новините. Някои са хумористични - миналият месец се разбра за жена, която пратила на своя бивш партньор списък с всеки един ресторант и хотел, в който са били, за да може да му върне парите.През януари пък мъж поиска компенсация от бившата си приятелка за това, че се разделила с него заради това, че оплешивял.Най-бруталният случай е от ноември 2014-та година. Мъж от китайската провинция Съчуан настоял да му бъде платена такса \"бивше гадже\" от неговата приятелка, след като разбрал, че тя се виждала и с други. Всъщност и двамата били женени и изневерявали на своите законни половинки, но жената явно не се задоволявала само с един любовник. Когато тя отказала да плати таксата, мъжът отишъл в дома на семейството ѝ и ги нападнал с киселина.Източник: / Превод: ", "date": "2018.05.18", "title": "Бихте ли платили такса 'бивше гадже'?"}
{"url": "https://offnews.bg/sviat/sreshtata-na-varha-v-balkanskite-medii-680891.html", "text": "Сърбия е доволна от срещата на върха ЕС-Западни Балкани в София, заявява премиерът на страната Ана Бърнабич. Според нея албанският й колега Еди Рама обаче е разочарован, тъй като не е получил дата за започване на преговори с ЕС. Това пише в. Данас, цитиран от БТА. Сърбия бе представена по най-добрия начин и получи най-голямо внимание досега, каза Бърнабич, като отбеляза, че сръбският президент Александър Вучич е получил думата веднага след Доналд Туск и Жан-Клод Юнкер и преди Ангела Меркел и Еманюел Макрон.Сърбия е приветствала препоръката за започване на преговори на Македония и Албания за членство в ЕС. Тя изрази надежда, че това ще стане по-скоро, защото без стабилен регион няма и стабилна Сърбия и няма динамично и устойчиво развитие. Агенция Танюг пък съобщава за \"студен душ за надеждите на Балканите\" от френския президент Еманюел Макрон, който на срещата в София каза, че на разширяването на ЕС трябва да се гледа предпазливо и че преди да бъдат приети нови страни, трябва да се направят промени в ЕС.Информационният сайт Дневник цитира сръбския президент Александър Вучич, според когото срещата в София е отворила \"нова глава\" в региона и е дала добър сигнал за опазване на стабилността и сигурността на Балканите. В. \"Вечерне новости\" коментира, че на срещата на лидерите на ЕС и Западните Балкани е потвърдена перспективата на региона, но Еманюел Макрон още веднъж е изразил съмнение. Вестникът съобщава, че Александър Вучич е поканил британския премиер Тереза Мей да посети Сърбия. Срещата на върха ЕС - Западни Балкани в София на 17 май внесе нова енергия в отношенията на ЕС със страните от региона, 15 години след първата среща в подобен формат в Солун, коментира македонската телевизия Нова. Фокусът на срещата не беше върху разширяването, а върху свързването с цел да се подобрят транспортът и дигиталната инфраструктура на региона и да се улесни сътрудничеството.Македонското министерство на външните работи е поискало корекция на погрешното назоваване на македонския език в официалните документи на срещата на върха ЕС-Западни Балкани в София, съобщава сайтът МКД. В графата езици в тези документи вместо македонски пише \"език на Бившата югославска република Македония\". По този повод министерството, чрез постоянната мисия на Македония в ЕС, е изпратило официален протест до съответните служби в ЕС, в което е поискало смяна на това определение с определението \"македонски език\". Македонските медии отделят голямо внимание и на срещана на премиера Зоран Заев с гръцкия му колега Алексис Ципрас в кулоарите на срещата на върха в София, на която са разговаряли за спора за името на Македония. След срещата Заев заяви, че ако спорът не бъде решен, това няма да доведе до дестабилизация, защото приятелството между двете държави е вече изградено. Заев добави, че има възможно решение, което ще се обсъжда в двете страни, като посочи само, че то е комплексно и включва не само името, а и обсега на употреба, идентичността и езика, посочва агенция Макфакс. ", "date": "2018.05.18", "title": "Срещата на върха в балканските медии"}
{"url": "https://offnews.bg/obshtestvo/ne-pozvoliha-na-alpinista-atanas-skatov-da-izkachi-everest-sam-680935.html", "text": "Българският алпинист Атанас Скатов не е получил разрешение да изкачи Еверест без шерп. След няколко дни преговори в Тингри Скатов е пристигнал на базовия лагер на връх Еверест с намерение да се опита да убеди службите на място да го пуснат да се катери сам към върха, но китайските власти не са му разрешили.Мерките за сигурност са засилени изключително сериозни и те са категорични, че без шерп няма да допуснат алпинист до върха.\"Базовият лагер е напълно празен, тъй като всички алпинисти са вече по горните лагери. Цял ден правя опити да намеря шерп на място, но удрям на камък. Накрая се е намери един, който ми поиска 10 000 долара - сума, с която не разполагам. При това положение се налага да си тръгна от Тибет. Много исках да кача връх Еверест още веднъж с посвещение и този път без кислород. Познавам маршрута и съм добре аклиматизиран. Гледам го срещу мен, времето е прекрасно вече няколко дни и още няколко ще е подходящо за качване. Направих всичко,което зависеше от мен, пробвах всякакви варианти, но властите в Тибет са непреклонни. Утре сутрин трябва да напусна лагера и да летя за Катманду. Съжалявам много\", каза българският алпинист, цитиран от БНТ.На 13 май Атанас Скатов покори връх Чо Ойо.", "date": "2018.05.18", "title": "Не позволиха на алпиниста Атанас Скатов да изкачи Еверест сам"}
{"url": "https://offnews.bg/temida/dzhok-polfrijman-se-otkaza-da-izliza-ot-zatvora-680895.html", "text": "Австралийският гражданин Джок Полфрийман, който беше осъден на 20 години затвор за убийството на студента Андрей Монов, е оттеглил искането си за предсрочно освобождаване от затвора, .През юли 2011 г. Върховният касационен съд окончателно осъди Полфрийман на 20 години затвор, но той е в ареста от края на 2007 г., когато извърши убийството в центъра на София. След спор и сбиване тогава с компанията на Монов, австралиецът намушка фатално с нож студента и рани Антоан Захариев.Тъй като вече е изтърпял половината от наложеното му наказание, Полфрийман се възползва от правото си да поиска предсрочно освобождаване. Софийският градски съд трябваше вчера да разгледа молбата му, но осъденият пожела да се запознае с внесените документи от затворническата администрация. Делото беше отложено за днес, но Полфрийман е преценил, че няма смисъл да иска предсрочно освобождаване, след като становището на администрацията е, че трябва да стои още в затвора.Адвокатът му Калин Ангелов обясни, че в документите пишело, че Полфрийман е стриктен и изпълнителен, но имало още какво да се работи с него. През последните години бил награждаван 10 пъти и нямал наказания.Името на австралиеца беше замесено в скандал, след като през 2015 година  от Българския хелзингски комитет заради дейността му за защита на правата на затворниците. Номинацията му беше оттеглена.През 2017 година пък, основаното от него Българско затворническо сдружение, беше в основата на организирано  заради завишени трудови норми.", "date": "2018.05.18", "title": "Джок Полфрийман се отказа да излиза от затвора"}
{"url": "https://offnews.bg/politika/zhelio-bojchev-vnesohme-200-000-podpisa-za-spirane-na-sdelkata-za-che-680894.html", "text": "Внесохме подписите на 200 000 българи, събрани от Националната гражданска инициатива „Държавата да спре сделката с ЧЕЗ”. Очакваме КЕВР да изпълни своите нови правомощия, които бяха гласувани от парламента и да не даде разрешение за сделката. Това заяви зам.-председателят на ПГ на „БСП за България” Жельо Бойчев. Той добави, че вчерашното решение на Народното събрание дава конкретни ангажименти на Министерски съвет. „До края на годината МС трябва да ревизира и допълни постановлението, което касае обектите от значение за националната сигурност, включвайки основни активи и дейности на електроразпределителните предприятия. Това ще гарантира сигурността на българските граждани и в бъдеще няма да бъдем свидетели на такива ситуации”, категоричен бе Бойчев. Той заяви, че очаква БНБ да изпълни вчерашното решение на Народното събрание и да предостави информацията за участието на български банки във финансирането на сделката за ЧЕЗ Груп – България.„Изпълнението на това решение ще покаже, дали България е република на гражданите или република на банките”, категоричен бе народният представител. Той заяви още, че социалистите искат българското правителство да заяви интерес към придобиване на активите на ЧЕЗ Груп в България. „Държавата не може да бяга от тази отговорност, след като продажбата е заявена от чешкото правителство”, .Народният представител от ПГ на „БСП за България” Стоян Мирчев коментира, че подписката за развалянето на сделката с ЧЕЗ се подкрепя от много български граждани, като в нея са се подписали и членове на правителството на Бойко Борисов.", "date": "2018.05.18", "title": "Жельо Бойчев: Внесохме 200 000 подписа за спиране на сделката за ЧЕЗ"}
{"url": "https://offnews.bg/temida/sadat-osvobodi-ot-aresta-gabriela-medarova-680897.html", "text": "Пловдивският районен съд освободи от ареста Габриела Медарова. 21-годишната танцьорка първоначално беше задържана след , при който блъсна 10 автомобила. След като съдът я освободи от ареста, стана ясно, че тя е участвала в друг инцидент, при който е  в нощен бар в Пловдив.Именно по това обвинение прокуратурата в града под тепетата поиска постоянен арест. Прокуратурата е повдигнала обвинения за нанасяне на телесни повреди по хулигански подбуди. В петък съдът реши, че няма основания да се смята, че Медарова ще се укрие, за това ѝ наложи мярка за неотклонение \"подписка\". ", "date": "2018.05.18", "title": "Съдът освободи от ареста Габриела Медарова"}
{"url": "https://offnews.bg/kultura/maluma-predstavi-novia-si-dalgoochakvan-album-f-a-m-e-680898.html", "text": "Световната латино звезда Малума, представя новия си дългоочакван албум „F.A.M.E.“. Новият студиен проект излиза днес и у нас се издава в деня на световната премиера от Вирджиния Рекърдс/Sony Music.Името на албума „F.A.M.E.“ е абревиатура от следните четири думи на испански: Fe (вяра), Alma (душа), Música (музика) и Esencia (същност). Албумът е трети студиен проект в дискографията на артиста след суперуспешния „Pretty Boy Dirty Boy“ през 2015 година. „F.A.M.E.“ включва 15 песни и е продуциран от имена като Rude Boyz, Edgar Barrera, Timbaland и Scott Storch. В албума има колаборации с Timbaland, Marc Anthony, Prince Royce, SID и Nego Do Borel. Всички 4 издадени сингъла от албума до момента - \"Marinero\" и видеото към него, както и издадените до момента песни \"El Préstamo\", \"Corazón\", \"Felices Los 4\" и \"Felices Los 4 Remix\" feat. Marc Anthony - имат огромен международен успех. На състоялата се неотдавна церемония по раздаването на годишните награди на Билборд за латино музика, Малума беше отличен в категорията „Артиста на годината – социални медии 2018“. Той представи за първи път на живо и сингъла \"El Préstamo\".Малума изгря и на корицата на Billboard в зашеметяваща фотосесия заедно с Шакира. По време на конференцията „Billboard Latin Music“ колумбийският изпълнител получи плакет за най-слушан латино изпълнител в платформите с 13 милиарда стрийминга по целия свят, както и сертификати за 29X платинен статус на сингъла \"Felices Los 4\" и 11X платинен статун на сингъла \"Corazón\" в САЩ.В момента Малума е в завършителната част на щатската обиколка от турнето си, което включва напълно разпродадената арена „Медисън Скуеър Гардън Арена“ и две последователни вечери в арена „The Forum“ в Лос Анжелис. Извън рамките на щатското турне, Малума изнесе миналата седмица концерт в Морелия, Мексико пред 50 хиляди души.", "date": "2018.05.18", "title": "Малума представи новия си дългоочакван албум F.A.M.E."}
{"url": "https://offnews.bg/ikonomika/evropejtcite-si-tragnaha-ot-sofia-pochvame-da-stroim-aetc-belene-680885.html", "text": "Срещата на върха на Евросъюза в София мина, отчетен бе голям успех и рестарта на строителството на АЕЦ Белене вече е чиста формалност.В парламента е внесен доклад на министъра на енергетиката Теменужка Петкова, с който в прав текст се предлага проектът, определян от премиера Бойко Борисов преди време като \"един гьол за милиарди\", да бъде възобновен, тъй като можел да бъде икономически изгоден.Според Петкова основният аргумент в подкрепа на този вариант е свързан с това, че само реализацията на проекта дава възможност на НЕК, БЕХ, респективно българската държава да възстановят напълно направените през годините разходи, свързани с проекта АЕЦ \"Белене\", както и да бъде гарантирана в дългосрочен план енергийната сигурност на страната.Замисълът на Петкова е българската държава да участва в проекта чрез НЕК ЕАД с наличните активи за проекта АЕЦ \"Белене\".Твърди се и че съществено предимство на проекта АЕЦ „Белене“ е, че същият е нотифициран от ЕК през 2007 г. в съответствие с член 43 и член 105 от Договора за \"Евратом\".В него са преписани и изводите от доклада на БАН за това при какви варианти проектът би бил икономически изгоден. Посочено е, че при параметри под 10 млрд. евро, лихва под 4,5% и съотношение дълг-собствен капитал 70 към 30% са налице редица варианти, при които проектът е финансово жизнеспособен.Според нея реализацията на проекта ще даде възможност за развитие на средното и висшето образование с цел създаване на висококвалифицирани кадри в областта на ядрената енергетика.", "date": "2018.05.18", "title": "Европейците си тръгнаха от София, почваме да строим АЕЦ Белене"}
{"url": "https://offnews.bg/sviat/patnicheski-samolet-se-razbi-v-kuba-obnovena-video-680934.html", "text": "Самолет Боинг 737 на авиокомпания Cubana de Aviacion се разби при излитане на летището в кубинската столица Хавана, съобщи ТАСС, позовавайки се на местна телевизия. Самолетът е трябвало да лети от Хавана до Олгин. Той е паднал няколко минути след излитане. Кадри показват стълб от черен дим на мястото на катастрофата.По информация на Франс прес на борда на самолета е имало 104 пътници. Екипажът е от чужденци. Снимка: diariolaverdadНа мястото има пожарни екипи и линейки. За момента няма информация за броя на жертвите. На мястото на катастрофата пристигна президента Мигел Диас-Канел. Той обяви, че има \"много жертви\".По непотвърдена информация след катастрофата има оцелели. Медии съобщиха, че трима пътници са откарани с линейки. Според информацията те са приети в болница в критично състояние. По-късно местни медии съобщиха, че един от оцелелите е починал в болницата.", "date": "2018.05.18", "title": "Пътнически самолет се разби в Куба (обновена, видео)"}
{"url": "https://offnews.bg/sviat/strelba-v-gimnazia-v-teksas-10-dushi-sa-zaginali-obnovena-680930.html", "text": "10 души са загинали при стрелба в гимназия в Санта Фе, Тексас. Повечето загинали са ученици, съобщи Би Би Си.При стрелбата са ранени 10 души. Броят на загиналите и ранените беше потвърден от губернатора на Тексас Грег Абът.Сред ранените е полицай. Той е приет в болница в критично състояние. Стрелбата започнала от една от класните стаи. Учител задействат противопожарната аларма, за да евакуира учениците. Шерифът на окръг Харис Ед Гонзалез обяви, че е задържан ученик, още един човек е отведен за разпит. В района на училището и околностите са открити взривни устройства, посочи Гонзалез.Според CBS News стрелецът е идентифициран като 17-годишния Димитриос Пагурцис. Той влязъл в училището с пушка и пистолет, собственост на баща му. Полицията е открила записки в компютъра и дневника на младежа, в които той обяснявал намерението си да открие стрелба в училището. Момчето планирало след атаката да се самоубие, но накрая се предало на полицията. Американският президент Доналд Тръмп коментира стрелбата в Туитър.\"Стрелба в училище в Тексас. Първите информации показват, че можем да очакваме лоши новини\", написа той.Президентът нарече атаката \"абсолютно ужасяваща\". \"Моята администрация е решена да направи всичко по силите си, за да защити нашите ученици, да направи безопасни нашите училища и да държи оръжията настрани от онези, които представляват заплаха за себе си и за другите\", добави той.Тръмп нареди знамената на Белия дом и на всички обществени и военни сгради да бъдат наполовина спуснати след трагедията.  ", "date": "2018.05.18", "title": "Стрелба в гимназия в Тексас, 10 души са загинали (обновена)"}
{"url": "https://offnews.bg/volejbol/plamen-konstantinov-shansovete-na-tcetco-sokolov-da-pomogne-za-svetov-680901.html", "text": "Селекционерът на националния отбор по волейбол Пламен Константинов сподели пред \"Канал 3\", че диагоналът Цветан Соколов сам е решил да се подложи на хирургическа интервенция.\"Тази година тръгнахме с някои травмирани състезатели, но хубавото е, че се присъединяват момчета, които дълго време не са играли за националния отбор\", каза Константинов.\"Цецо взе решение да се отдели. Той ще направи операция, но датите се уточняват и пропуска цялата лига. Голямата въпросителна е дали ще има шанс да помогне за Световното първенство, но те не са големи\", добави предводителят на \"лъвовете\".Припомняме, че диагоналът на Лубе Чивитанова ще се подложи на операция на коляното и ще бъде извън игра около шест месеца. ", "date": "2018.05.18", "title": "Пламен Константинов: Шансовете на Цецо Соколов да помогне за Световното са малки"}
{"url": "https://offnews.bg/sviat/putin-posreshtna-merkel-s-rozi-v-sochi-680923.html", "text": "Руският президент Владимир Путин посрещна германския канцлер Ангела Меркел в Сочи с букет рози. Путин посрещна Меркел на входа на президентската резиденция с букет кремави рози, фрезии и други цветя в пастелни тонове.Тя успя да поговори за кратко и с премиера Дмитрий Медведев, който беше на среща с Путин преди това за сформирането на новото руско правителство. Меркел поздрави Медведев за назначението на поста премиер и след това тримата с президента Путин поговориха малко на руски език, съобщи ТАСС, цитирана от БТА.Медведев изрази надежда пред Меркел за контакти на новото руско правителство с германския кабинет.\"На добър път!\", пожела Меркел на Медведев.Кадри от разговора на Путин, Меркел и Медведев на входа на резиденцията бяха излъчени от телевизия \"Русия 24\".", "date": "2018.05.18", "title": "Путин посрещна Меркел с рози в Сочи"}
{"url": "https://offnews.bg/analizi-i-komentari/pri-taksitata-sofia-ne-e-v-evropa-prevze-li-mafiata-stolichnite-obsht-680907.html", "text": "Досега Столична община удържаше на законодателното безумие да определя минимални цени на таксиметровите услуги, но всеки смел и адекватен акт в наше село явно е изключение. Абсурдното изискване, ограничаващо свободния пазар и конкуренцията, стана факт по време на правителството на Пламен Орешарски. И до ден днешен местната власт в София намираше начини да го заобиколи. В момента обаче членовете на СОС обсъждат очевадно тъпи идеи и се готвят да клекнат пред рекета на бакшишите.Друг е въпросът, дали абсурдът, който се готвят да гласуват, се дължи само страх от това да не се изсипят жълти коли пред \"Московска 33\", или има чисто финансово обяснение, подплатено с финикийски знаци...Които знаят, няма да признаят.В предложенията да се определи здрав разум няма.Защото подобно решение на общинарите в София няма да постигне абсолютно нищо друго освен наказание на хората, които са ги избирали - столичани. Също и гостите на града. Това е административно налагане на нереално високи цени за калпава услуга, често предлагана в смрадливи коли от съмнителни субекти без елементарна култура на обслужване.  В момента масовата цена на таксиметровите превози в столицата не е нито 89 ст., нито нито 1,13 лева на километър, а с 25-30 процента по-ниска. Повечето фирми возят за 77-79 ст./км, но има и по-евтини варианти между 69 и 74 ст./км. Само от това е ясно, че аргументът колко била реалната себестойност на услугата е напълно несъстоятелен. И няма как да бъде при положение, че на улиците в столицата има такси автомобили, които струват 30 000-40 000 лева, и такива, които трудно биха могли да се продадат и за 300-400 лева. Отделна тема е, че никой не спира таксиметровите шофьори да возят на каквато си искат цена под максималната, която в момента е 1,30 лева на километър през деня и 1,60 лева през нощта. Фактът, че бакшишите не вдигат цените, е показателен, че и при сегашните тарифи им е достатъчно добре и не губят.В много градове в Европа и Щатите таксиметровите превози са на фиксирана цена, от която няма мърдане и възможност за измама. Плащат се тлъсти хилядарки, ако искаш да излезеш на пиацата. Има куп ограничения и стандарти за обслужване. Но там няма да видиш мизерни и стари коли, неучтиви шофьори и помпички за надуване на сметката. В цивилизования свят никой бакшиш няма да откаже фактура.В това отношение София не е Европа. Всички изброени проблеми ще си останат дори и минималната цена да се изравни с тази в Лондон. ", "date": "2018.05.18", "title": "При такситата София не е в Европа. Превзе ли мафията столичните общинари"}
{"url": "https://offnews.bg/futbol/egipetskata-kolektcia-v-britanskia-muzej-piramidi-faraoni-i-butonkit-680903.html", "text": "Звездата на Ливърпул Мохамед Салах ще бъде удостоен с експонат при египетската колекция в Британския музей в Лондон.Нападателят е предоставил свой чифт бутонки, които ще бъдат изложени пред посетители. С тях той отбеляза един от 32-ата гола за своя тим във Висшата лига през сезона.\"Тези футболни обувка разказват историята на една съвременна египетска икона, която играе във Великобритания. Салах има огромно световно влияние\", заяви уредникът на колекцията Нийл Спенсър.\"Тази кампания е част от плановете ни да представяме предмети, които са с огромно значение за египетската култура през 19-ти и 20-ти век\", добавя той.Бутонките на Салах ще бъдат изложени преди финала на Шампионската лига между Ливърпул и Реал Мадрид на 26 май в Киев.", "date": "2018.05.18", "title": "Египетската колекция в Британския музей: Пирамиди, фараони и бутонките на Салах"}
{"url": "https://offnews.bg/obshtestvo/uchitel-za-petoklasnik-udarih-mu-edin-shamar-zad-vrata-normalni-norm-680866.html", "text": "Учител удари дете в час по математика в Димитровград. След инцидента петокласникът отказва да ходи на училище. Хванах го, разтърсих го и му ударих един шамар зад врата. Като сила и като действие в никакъв случай не нарушава, как да кажа, нормалните норми на общуване, заяви Милко Милков, който е директор на ОУ \" св. Св. Кирил и Методий\", по бТВ. 12-годишното момче, което живее в приемно семейство, твърди, че е получил три шамара. Според приемната му майка Ана Илиева окото му е било червено. Според директора той е ударил детето само по врата , защото закъснял за час и развалил дисциплината. Боят става пред очите на целия 5 „А” клас. Според децата момчето е получило два шамара по бузата и един зад врата.Директорът пък твърд, че децата лесно могат да бъдат манипулирани. Бологичната майка на дете Стефка Ангелова ще търси правата на детето си в социални грижи. Учителят е с 38-годишен стаж и дори е работил в закрила на детето. За поведението му е сезирана прокуратурата, а работата му се проверява от инспектората по образование.", "date": "2018.05.18", "title": "Учител за петокласник: Ударих му един шамар зад врата, нормални норми на общуване"}
{"url": "https://offnews.bg/tenis/grigor-dimitrov-ostava-v-top-4-za-rolan-garos-680869.html", "text": "Григор Димитров ще запази мястото си в топ 4 за схемата на \"Ролан Гарос\" и след турнира в Рим.Най-добрият ни тенисист отпадна във втори кръг, след като загуби в зрелищен мач от японеца Кей Нишикори. Единственият тенисист, който можеше да го свали от четвъртото място - аржентинецът Хуан Мартин дел Потро, обаче също приключи участието си.Той отпадна в осминафиналите след отказване във втория сет в мача срещу белгиеца Давид Гофен. Така Григор получи чудесен шанс за втория за годината турнир от Големия шлем \"Ролан Гарос\" в Париж, като в първите два кръга ще играе с непоставени в схемата тенисисти, а ако ги преодолее отново го чака сравнително лек съперник.Хърватинът Марин Чилич може да измести Григор при достигане до полуфинал в Рим. Неучастието на Роджър Федерер в Париж обаче дава шанс и на петия в ранглистата да бъде сред първите четири поставени във френската столица.", "date": "2018.05.18", "title": "Григор Димитров остава в топ 4 за \"Ролан Гарос\""}
{"url": "https://offnews.bg/sviat/putin-se-sreshtna-s-bashar-asad-v-sochi-680865.html", "text": "Президентът на Русия Владимир Путин и сирийският лидер Башар Асад са провели \"задълбочени разговори\" в руския курорт Сочи, съобщи говорителят на Кремъл Дмитрий Песков. Двамата лидери са обсъдили бъдещите стъпки за политическо уреждане на сирийската криза. Те са отбелязали необходимостта от създаване на допълнителни условия за възобновяване на \"пълноформатния политически процес\" в Сирия. Путин е поздравил Асад за значителните успехи на сирийските сили в борбата с терористичните формирования.Путин е казал на Асад, че смята, че в Сирия вече е настъпило време за възстановяване на икономиката и че предлага на сирийския президент да се обсъдят планове в тази насока. Асад е заявил, че Дамаск с въодушевление поддържа политическия процес в Сирия, който трябва да върви паралелно с борбата с тероризма. По думите му стабилността в Сирия се подобрява и това отваря вратите пред политическия процес. Сирийският президент заяви, че е взел решение да прати делегация в ООН с цел разработване на сирийска конституция по егидата на международната организация.  \"Президентът на Сирия е взел решение да изпрати свои представители, сво членове на делегацията за създаване на конституционен комитет, който трябва да работи над основния закон на Сирия. Те ще бъдат изпратени в ООН въз основа на женевския процес\", обясни Песков.Асад е отбелязал също ръста на руски инвестиции в Сирия. Путин пък е казал на Асад, че разчита на изтеглянето на чуждите войски от Сирия, тъй като след постигнатите значителните победи и успехи в борбата с тероризма от страна на сирийската армия са били създадени допълнителни условия в подкрепа на задействането на мащабен политически процес. Путин и Асад се видяха за последно на 11 декември в руска военна база в Сирия.", "date": "2018.05.18", "title": "Путин се срещна с Башар Асад в Сочи"}
{"url": "https://offnews.bg/vitc-na-denia/vitc-na-denia-18-maj-680899.html", "text": "Гърция и Македония най-накрая се споразумяха за името. Занапред Гърция ще се казва Южна Македония.", "date": "2018.05.18", "title": "Виц на деня - 18 май"}
{"url": "https://offnews.bg/sviat/makedonia-poiska-es-da-izpolzva-drugo-ime-za-ezika-%d1%9d-680892.html", "text": "Македонското външно министерство е изпратило чрез постоянното си представителство в ЕС официална реакция срещу наименованието на езика на страната в официалните документи от срещата на върха в София. Възражението е адресирано до съответните европейски служби, съобщава македонският информационен сайт MKD.В графата езици той е изписан като \"език на Бившата югославска република Македония\" вместо като \"македонски\", както настоява Скопие.От министерството посочват, че и преди се е налагало да възразяват срещу тази практика, резултат от дългогодишния спор с Гърция за името на страната.", "date": "2018.05.18", "title": "Македония поиска ЕС да използва друго име за езика ѝ"}
{"url": "https://offnews.bg/obshtestvo/gledajte-zhivata-strannopriemnitca-ili-mechtata-da-patuvash-v-tciala-680806.html", "text": "Късометражният филм \"Живата странноприемница\", заснет от режисьора Матиас Хьоне, че един от петте филма в кампания , която разказва на младите хора в ЕС за възможностите, които съюзът им предлага и начините, по които е подобрил живота им. Целия филм можете да видите на . е една от ключовите политики на ЕС и предоставя много възможности на гражданите на съюза. В какво се изразяват те?Благодарение на европейското гражданство цяла Европа може да бъде техен дом. Всичко, от което европейците имат нужда, за да стане това, е здравна застраховка и доказателство, че мога да се издържам финансово.Ако да живеете в чужбина е дългогодишната ви мечта, уебсайтът  е създаден, за да я превърне в реалност. Там има публикувани над 1,3 милиона потенциални работни позиции, а освен това можете да ползвате услугите на специален съветник. Ако сте на възраст между 18 и 35 години, можете да разчитате и на допълнителна помощ по схемата „Твоята първа работа с EURES“, като например финансова помощ при пътуване в чужбина с цел участие в интервю за работа.Ако искате да помагате на хора в нужда,  осигурява платени и неплатени възможности за млади хора между 18 и 30 години, желаещи да се включат в нови предизвикателства. Те могат да бъдат свързани например с възстановяване на разрушено при земетресение училище или с работа с хора с увреждания в обществен център.Практика в чужбина? „ЕразъмПро“ ви предоставя възможност да прекарате от 6 до 12 месеца от своята практика в друга държава от ЕС. В рамките на Европейските дни на заетостта из цяла Европа се провеждат кариерни изложения, чиято цел е да покажат възможностите за работа в ЕС, Исландия, Норвегия, Лихтенщайн и Швейцария. Много от тях се провеждат онлайн. Така че можете да открия идеалната работа в чужбина, без дори да посещавате събитието.Ако искате да учите в държава от ЕС, съюзът финансира програми за обучение чрез механизми като Европейския социален фонд и програми като „Еразъм+“, предоставяйки ви възможност за добра кариера.Програмирането и големите информационни масиви ве объркват? За да се подготвите за работа в този все по-цифровизиран свят, можете да се включа в практически курсове, обхващащи всичко от основните компютърни умения до киберсигурността, по инициативата на ЕС „Цифрова възможност“.Ако търсите практическо обучение, съществуват много области, в които можете да кандидатствате за стаж. Можете да откриете такава възможност чрез схемите „Гаранция за младежта“ или „ЕразъмПро“.70 милиона европейци срещат затруднения при четене, писане, смятане или ползване на цифрови устройства. За да наваксате, можете да се включа в курс по инициативата „Повишаване на уменията“, който ще ви помогне да придобиете основните умения, от които се нуждаете.Чрез Европейската квалификационна рамка (ЕКР) вашите квалификации могат да бъдат разбираеми и приети в целия ЕС. Затова спокойно можете да продължите обучението си, знаейки, че квалификацията ви ще бъде призната във всяка държава. Можете да представите уменията и квалификациите си във вашата автобиография във формат Europass, за да кандидатствате лесно за работа или обучение във всяка държава членка.Здравни услугиАко разполагате с Европейска здравноосигурителна карта, можете да разчитате на обществените здравни услуги, за да получите спешно лечение бързо и лесно в случай на инцидент.В случай на разболяване или инцидент, докато сте в страна от ЕС, не е нужно да се притеснявате за огромни разходи за лечение. Ако здравеопазването е безплатно за местните, то ще бъде безплатно и за вас Ако все пак се наложи да платите за лечението си, вашият застраховател после ще възстанови средствата.При спешен случай в която и да е страна от ЕС, можете да звъннете безплатно на телефон 112 от всеки стационарен или мобилен телефон.Цялата необходима информация във връзка с възстановяването на средства, наличните видове лечение, разходите и номерата за спешна помощ може да бъде намерена чрез мобилното приложение на Европейската здравна застраховка.Европейската здравноосигурителна карта ви дава право на спешно лечение в обществените здравни заведения, но като гражданин на ЕС можете също така да получите планово лечение в чужбина (за целта трябва да говорите със здравния си застраховател за това, преди да заминете).ТуризъмПри пътуване със самолет много неща могат да се объркат. Имате обаче възможности за компенсации и възстановяване на средства при закъснения и отменени полети.С едно плъзгане на пръста по екрана на телефона можете да си купите билет за полет между различни градове в ЕС – на цената на един обяд. Цената на самолетните билети се е понижила с 41% между 1992 и 2000 г. в резултат на дерегулацията и либерализацията на пазара в ЕС – това означава, че сега можете да избирате между повече авиокомпании, за да получите най-доброто предложение. Искате да използвате кредитната си карта в Барселона, Будапеща или Братислава? Тъй като сте гражданин на ЕС, таксите за извършване на трансакциите – онлайн, офлайн и по всяко време – са същите като у дома.Ако пътувате с автомобил, шофьорските книжки, издадени в държава от ЕС, могат да се ползват навсякъде в ЕС.С един личен документ можете да пътувате във всички 28 държави от ЕС. В 19 държави от съюза можете да ползвате единната европейска валута, еврото, и да не сменяте местна валута.", "date": "2018.05.18", "title": "Гледайте 'Живата странноприемница' или мечтата да пътуваш в цяла Европа с раница (трейлър)"}
{"url": "https://offnews.bg/kultura/leprous-i-agent-fresco-s-kontcert-v-sofia-680884.html", "text": "Leprous и Agent Fresco ще имат съвместен концерт в София, единственият такъв в региона, съобщават организаторите от BGTSC.Той е част от турнето по представянето на последния албум на норвежците “Malina”.Шоуто ще се състои на 7 септември от 19:00 часа в столичния клуб Mixtape 5.Билетите са в продажба онлайн и в мрежата на Евентим.До края на 25 май билетите ще са на цена от 30 лева. От 26-ти и до деня на концерта цената ще е 35 лева. В случай на останали в деня на събитието и на място в клуба цената на входа ще е 45 лева.", "date": "2018.05.18", "title": "Leprous и Agent Fresco с концерт в София"}
{"url": "https://offnews.bg/politika/mvr-proveriava-avtentichno-li-e-pismoto-na-izbiagalia-zatvornik-680876.html", "text": "Все още се проверява автентичността на , адресирано от избягалия затворник Владимир Пелов до президента и омбудсмана. Това е коментирала във Варна министърката на правосъдието Цецка Цачева.Тя добави, че експертиза трябва да установи както авторството на писмото, така и момента на написването му. Цачева каза още, че публикуването на текста вчера я е изненадало. Тя обаче отказа да коментира темата преди да е получила повече информация от компетентните органи.В писмото си Пелов твърди, че не е извършил нито едно от престъпленията, за които е осъден и това го е накрало да избяга. На 3 април той и Радослав Колев  след като стреляха по надзирател.Главният секретар на МВР Младен Маринов обясни пред БНТ, че все още не са приключили експертизите, които да докажат безспорно автентичността на писмото.Въпросното писмо ни беше предадено вчера от журналист от българска медия. Всичкото това нещо е взето с протокол. Приобщено е към досъдебното производство, което е образувано във връзка с бягството и издирването на тези лица. Предстои да се назначат съответните експертизи, да се потвърди автентичността на писмото, че всъщност авторът е господин Пелов. По отношение на съдържанието - изследва се, коментира той.", "date": "2018.05.18", "title": "МВР проверява автентично ли е писмото на избягалия затворник"}
{"url": "https://offnews.bg/bojni/targat-za-macha-na-pulev-i-uajt-e-otlozhen-680875.html", "text": "Търгът за мача между звездата ни в профибокса Кубрат Пулев и Дилиан Уайт, който ще определи официалния претендент за пояса на Международната боксова федерация (IBF), бе отложен.Вчера трябваше да стане ясно къде ще се проведе сблъсъка, както и разпределението на наградния фонд. Двете страни обаче решиха да изчакат още 7 дена, преди да оповестят някакво крайно решение.Според боксовите специалисти, това е знак, че двете страни са в напреднали преговори и сами ще решат как да разпределят приходите и къде ще се състои мача.По регламент Кубрат Пулев трябва да вземе 75% от наградния фонд, а другите 25% да останат за британеца. Промоутърът на Уайт Еди Хърн обаче не иска да дели 50:50.Двата лагера имаха неразбирателство и относно мястото на провеждане на събитието. Кобрата настояваше да е в България, където ще има огромна подкрепа от родна публика. Уайт обаче заяви, че приходите от подобен мач у нас ще са твърде малко.", "date": "2018.05.18", "title": "Търгът за мача на Пулев и Уайт е отложен"}
{"url": "https://offnews.bg/na-tozi-den/18-maj-prieta-e-zhivkovskata-konstitutcia-680834.html", "text": "На този ден през 1971 г. е приета нова Конституция на Народна република България, известна като Живковска конституция.Конституцията на Народна република България от 1971 г. (от 15 ноември 1990 – Конституция на Република България), известна още като „Живковска конституция“, е приета на 18 май 1971 г. от 5-то народно събрание.Тя е основен закон, уреждащ обществено-политическите и стопански отношения, държавното устройство и основните права и задължения на гражданите на Народна република България/Република България за периода от 18 май 1971 до 12 юли 1991 г.Осмият конгрес на Българската комунистическа партия, проведен през 1962 г., взема решение за изработване на нова конституция. За целта последователно две народния събрания избират конституционна комисия съответно от 60 и от 78 народни представители. Председател на комисията е Тодор Живков. Разделена е на 6 подкомисии. Изработеният проект е публикуван за всенародно обсъждане на 30 март 1971 г. Постъпват над 14 000 писмени предложения.Последната редакция на конституционния текст е одобрена на заседание на 5 народно събрание. Взето е и решение за провеждане на референдум на 16 май 1971 г. От 6 174 635 гласоподаватели в референдума участват 99,7 %, от които 99,96% гласуват „за“. На 18 май 1971 г. конституцията е приета на тържествено заседание на 5 народно събрание. Същия ден е публикувана в „Държавен вестник“ и влиза в сила. ", "date": "2018.05.18", "title": "18 май - приета е Живковската конституция"}
{"url": "https://offnews.bg/obshtestvo/sv-teodot-pogrebal-telata-na-7-udaveni-s-kamak-na-shiata-devitci-680725.html", "text": "Църквата почита свети мъченик Теодот Анкирски. Теодот живял по времето на император Диоклетиан, който жестоко мразел християните. Имал и страноприемница в град Анкира. Като боголюбив християнин, той с радост давал храна и подслон на бедните и гладните, ободрявал и спасявал затворниците, а телата на умрелите за Исус мъченици откупвал и погребвал по християнски.По това време жертва на гоненията срещу християните станали и седем девици - Текуса, Александра, Клавдета, Фаина, Ефрасия, Матрона и Юлия - християнки, доживели до преклонна възраст в целомъдрие и безбрачие. Заради вярата си те били подложени на големи страдания. Езичниците ги хвърлили в езерото с привързани за шиите им огромни камъни. Там светиците намерили мъченическата си смърт.Скоро телата им намерил Теодот, заедно със сродника си Полихрония, и тайно ги погребал. Разгневен, управителят на града заповядал да хванат виновните, а телата на девиците изгорил за назидание на всички християни.От страх че ще бъде смъртно наказан, Полихроний издал Теодот. Покрусен от предателството на своя събрат, светият човек сам се предал и пламенно защитил вярата Христова. Това силно разгневило местните жреци и те поискали смъртта му. След жестоки изтезания и 15 годишен затвор , свети Теодот умрял мъченически през 303 г. ", "date": "2018.05.18", "title": "Св. Теодот погребал телата на 7 удавени с камък на шията девици"}
{"url": "https://offnews.bg/obshtestvo/slantce-i-dazhd-gradushki-na-mesta-i-prez-uikenda-680863.html", "text": "Слънчево време до обяд, после облаци и дъжд, предимно в южната част от страната, прогнозират синоптиците за днес. Превалявания и гръмотевици се очакват и в Западна България вечерта.Максималните температури ще са от 24 до 29  градуса. .Над Черноморието ще преобладава слънчево време, с временни увеличения на облачността, но ще е почти без валежи. В планините обаче се очакват интензивни валежи и силен вятър на места. В събота от север-северозапад ще нахлува малко по-хладен въздух. Валежите ще обхванат страната, ще се усилят, ще има и гръмотевични бури и градушки. Дневните температури на места в Северна България ще са около 20, докато на юг отново ще надвишават 25 градуса.В неделя преди обяд ще превалява на места, главно в източната половина от страната, а след обяд - в планините. Максималните температури ще са между 23 и 28 градуса.", "date": "2018.05.18", "title": "Слънце и дъжд, градушки на места и през уикенда"}
{"url": "https://offnews.bg/kultura/preporachvame-vi-kontcert-na-ansambal-italian-wonderbrass-680828.html", "text": "Концерт на ансамбъл Italian Wonderbrass, част от Календара на културните събития на Столичната община за 2018 година, ще се състои днес от 19:30 часа в зала \"България\" в Софийската филхармония. Събитието се организира от Кантус Фитмус с подкрепата на Министерството на културата.Най-добрият брас квинтет на Италия ще покаже своето майсторство пред българската публика с музика от Ренесанса, Барока, Романтизма, а също оперни шедьоври и модерна музика. В програмата са включени творби на Лука Маренцио, Йохан Себастиан Бах, Джакомо Пучини, Пиетро Маскани и др.Квинтет “Italian Wonderbrass” е създаден през 2006 година от петима млади италиански музиканти. Тяхното желание е да представят на международната сцена един нов, динамичен и атрактивен ансамбъл. Групата изнася успешни концерти в Италия и чужбина и прави турне в Канада през 2007 г. Ансамбълът е участвал във фестивалите „Мекленбург – Предна Померания“ и “Mitte Europa” в Германия, Международния фестивал „Bagnolo Mella“ и Седмицата на музиката в Бреша (Италия). През 2008 година съставът представя Италия на Международна конференция за тромпетна музика, на която участва с две изпълнения и получава положителни отзиви от критиката.Прожекция на филма „Голямото плюскане” на режисьора Марко Ферери в Театралната зала на СУ от 18:30 часа, вход свободенСъбитието е част от Майските дни на културата в Софийския университет и включва серия прожекции и обсъждания с гост-водещ Васил Прасков. Повече информация за прожекцията ще откриете .„Спасени за поколения” в Националния исторически музей /НИМ/ от 11:00 часаВ нея се представят седемте обекта на културното наследство от България, включени в Списъка на ЮНЕСКО на световното културно и природно наследство: Казанлъшката гробница, тракийската гробница при с. Свещари, старият град Несебър, Мадарският конник, Боянската църква, Скалните църкви при с. Иваново, Рилският манастир. Изложбата е посветена на: 45-ата годишнина от създаването на музея; на председателството на България на Съвета на Европейския съюз и на 18 май – Международния ден на музеите.Повече за изложбата може да прочетете . ", "date": "2018.05.18", "title": "Препоръчваме ви: Концерт на ансамбъл Italian Wonderbrass"}
{"url": "https://offnews.bg/obshtestvo/bez-voda-v-chasti-ot-tri-rajona-na-sofia-680830.html", "text": "\"Софийска вода\" временно ще прекъсне водоснабдяването в части от столицата днес, съобщиха от дружеството. Подмяна на сградни водопроводни отклонения на ул. „Одрин“ в Център налага спиране на водоподаването от 10:00 до 17:00 часа на ул.”Одрин” от ул.”Цар Симеон” до бул.”Сливница”. Заради подмяна на редуктор за налягане до резервоар „Мърчаево“ в с. Мърчаево, се налага спиране на водоподаването от 09:30 до 13:30 часа на ул.”Трендафил”, ул. „Приморско“, ул. „Бистра река“, ул. 7-ма.Във връзка с подмяна на сградно водопроводно отклонение на ул. 1 в с. Долни Богров, се налага спиране на водоподаването от 09:00 до 17:00 часа на ул. 7 от ул. 13 до ул. 1. ", "date": "2018.05.18", "title": "Без вода в части от три района на София"}
{"url": "https://offnews.bg/sviat/tramp-es-se-darzhat-uzhasno-sas-sasht-zhan-klod-i-donald-sa-mnogo-tr-680867.html", "text": "Европейският съюз е ужасен търговски партньор на САЩ.Това е заявил американският президент Доналд Тръмп пред репортери след среща с генералния секретар на НАТО Йенс Столтенбърг. Думите на Тръмп са в отговор на изказване на председателя на Европейския съвет Доналд Туск в София, който каза, че \"с приятели като Тръмп не ти трябват врагове“. ЕС се отнасяше ужасно със Съединените щати в търговията, държеше се ужасно с нашите работници. Дефицитът ни с ЕС през миналата година беше 151 млрд. долара. Познавам се много добре с Жан-Клод и с Доналд и двамата ги харесвам много. Но те са много трудни\", заяви Тръмп, съобщи Нова тв. Малко по-рано Държавният департамент на САЩ обяви, че Вашингтон няма да преосмисли позиция си за ядреното споразумението с Иран. И дори поиска създаване на международна коалиция срещу Техеран.\"Искаме да обединим много страни по света с изричната цел да гледаме на иранския режим през по-реалистична призма”, заяви говорителката на Държавния департамент Хедър Науърт.Вчера европейските лидери обявиха на срещата си в София, че ЕС остава в сделката с Иран, като ще търси защита за европейските фирми.", "date": "2018.05.18", "title": "Тръмп: ЕС се държат ужасно със САЩ, Жан-Клод и Доналд са много трудни"}
{"url": "https://offnews.bg/politika/ninova-zashto-borisov-ne-nahrani-liderite-na-es-s-palmovo-maslo-680872.html", "text": "БСП внася днес в Комисията за енергийно и водно регулиране (КЕВР) подписката за спиране на сделката за ЧЕЗ.Това обяви лидерът на БСП Корнелия Нинова по бТВ. Левицата е събрала 200 хил. подписа, уточни тя.Нинова коментира срещата на върха ЕС – Западни Балкани с думите: „Хубаво е, че имаше такава среща, но липсват конкретни резултати”.Тя попита и защо премиерът Бойко Борисов не е изпълнил заканата си да нахрани евролидерите с палмово масло и защо не е станало въпрос за двойния стандарт при храните. Според Нинова на срещата на върха е имало много големи очаквания за конкретика за интеграция на Западните Балкани. „Няма нищо подобно, а само една декларация с добри пожелания”, коментира тя. Нинова посочи, че с 5% се намаляват средствата за кохезионната политика, която засяга бедните държави като нас. Няма нито дума за бюджета, а други държави реагираха по темата. Същото е със селскостопанската политика, където средствата отново се намаляват. По тази тема Франция реагира много остро. \"При нас правителството приема това, сякаш нищо не е станало. В същото време, обаче, се увеличава вноската ни в Европа”, обясни тя.Председателят на левицата смята, че България получи удар заради пакета за мобилност. „Не смятам, че пътят, който избра премиерът, ще реши проблема”, посочи Нинова. „Докато вървеше срещата тук и лидерите заявяваха, че ще търсят компромиси, вървяха гласуванията в Еропарламента по този въпрос. В социална и транспортна комисия евродепутатите на тези лидери гласуваха против България”, обясни Корнелия Нинова. Според нея пътят за решаване е друг – да се търси група от държави, които да формират блокираща квота и да спрат решението.Смятам, че Комисията за ЧЕЗ даде добри резултати. Тя събра онази информация, която липсваше и по която имаше противоречие”, заяви председателят на БСП Корнелия Нинова. Станало е ясно, че правителството е знаело за сделката с ЧЕЗ от докладите на службите ни и от писмото, пратено от чешката страна. Станало е ясно и как чешката страна е предложила на правителството да купи компанията, но то не е искало. Нинова обясни също, че една от констатациите е, че Инерком не отговаря на изискванията в стратегията за инвеститор, защото се изисква 700 млн. лв. собствен капитал- а фирмата има 50 000 лв., да има определен дял от доставки в енергетиката- а Инерком няма. Лидерът на опозицията каза също, че според доклада на главния прокурор Инерком и свързаните с нея фирми имат 15 предварителни производства, проверки за измами, безстопанственост и какво ли още не. „Това надежден инвеститор ли е?”, попита Корнелия Нинова. По думите й поведението на ГЕРБ, да крие информация, показва заинтересованост сделката да не се освети и да не излезе истината. Според председателя на левицата държавата трябва да се намесва при сделки, засягащи националната ни сигурност. „Благодарение на нас, променихме Закона за енергийно и водно регулиране и сделката вече може да се контролира. Днес в 10.30 ч. внасяме и подписката в КЕВР, която събирахме, с искане регулаторът да спре сделката”, заяви председателят на БСП. Тя обясни също, че за да не се случва повече това, което се случи с ЧЕЗ, левицата е подготвила списък от важни държавни инфраструктурни, здравни заведения, важни държавни сектори и иска тези предприятия да влязат в забранителен списък. Никой повече да не си позволява такива сделки, като тази с ЧЕЗ.", "date": "2018.05.18", "title": "Нинова: Защо Борисов не нахрани лидерите на ЕС с палмово масло?"}
{"url": "https://offnews.bg/futbol/valiadolid-vazdisha-po-zvezdata-na-tcska-680879.html", "text": "Испанският Валядолид е един от клубовете, които следят звездата на ЦСКА Фернандо Каранга от дълго време. Шеф на втородивизионния испански тим обаче призна, че бразилецът няма как да премине в отбора, пише \"Тема спорт\":\"Каранга ни е скъп. Имахме интерес още през зимата, но тогава не се стигна до сделка. След пролетния полусезон и с оглед появилата се информация, че е желан от Марсилия, смятам, че е невъзможно да привлечем нападателя\", коментира директорът на Валядолид.Около бъдещето на Каранга имаше редица публикации в чуждестранните медии през последните месеци, но на този етап евентуален негов трансфер е замразен заради травмата му.Иначе ЦСКА има за цел да подобри защитата си. \"Червените\" се интересуват от холандския бранител Стивън Перейра (24 г.). Той е централен защитник, а договорът му с втородивизионния МВВ Маастрихт изтича. Армейците са един от заинтересованите отбори и обмислят да му предложат договор. Перейра е използван основно като централен бранител, но може да действа и като десен бек. \"Червените\" със сигурност ще се подсилят и на двете позиции през лятото.", "date": "2018.05.18", "title": "Валядолид въздиша по звездата на ЦСКА"}
{"url": "https://offnews.bg/ikonomika/bsp-vnasia-podpiska-za-otmiana-na-sdelkata-za-chez-680874.html", "text": "БСП внася подписка с искане да бъде отменена сделката за електроразпределителното дружество ЧЕЗ. Червените предлагат това да стане чрез Комисията за енергийно и водно регулиране, предаде БНТ.По закон енергийният регулатор има правомощия да се намесва в големи сделки за енергийни и водни предприятия, когато това засяга националната сигурност.Подписката идва в продължение на представения вчера доклад на временната парламентарна комисия за продажбата на ЧЕЗ. В него депутатите възложиха на Министерския съвет анализ на заложените цели от правителството в приетата Стратегия за приватизация на ЕРП-ата у нас.Министърът на енергетиката Теменужка Петкова каза в сутрешния блок на БНТ, че специално създадената анкетна комисия за сделката е свършила своето и право на опозицията е да предприема ход, като внася подписка.", "date": "2018.05.18", "title": "БСП внася подписка за отмяна на сделката за ЧЕЗ"}
{"url": "https://offnews.bg/futbol/gerena-zatvori-vrati-predi-vazhnia-sblasak-na-levski-s-vereia-680882.html", "text": "В Левски са сериозно стресирани от предстоящото гостуване на Верея. На \"Герена\" мобилизацията е на максимум, тъй като при провал в Стара Загора \"сините\" може би ще загубят третото място в крайното класиране, кето дава право за бараж, даващ квота за Лига Европа.Все още никой от клуба не говори за предпочитания за съперник в този сблъсък, тъй като участието не е сигурно. Въпреки това сините ще пратят свой човек на \"Лаута\" да гледа реванша между Локо Пловдив и Черно море, пише \"Тема спорт\".Първият двубой във Варна завърши 2:1 за Черно море. Пратеникът ще изгледа мача на \"Лаута\" в събота и после ще отиде при отбора в Стара Загора, а срещата с Верея там е на следващия ден.Евентуален пряк двубой на Левски срещу победителя от Локо Пд и Черно море е насрочен за 24 май от 20:30 часа и ще се играе на \"ВИВАКОМ Арена Георги Аспарухов\", тъй като по правило домакин е отборът, заел трето място в крайното класиране.След като онзи ден се разбра, че ако Левски не спечели участие в Лига Европа раздялата с Делио Роси ще е почти сигурна, той и щабът му са мобилизирали до краен предел съблекалнята.Тренировките до гостуването на Верея са закрити, като охраната на тренировъчните игрища е увеличена. Немалка част от футболистите също могат да последват съдбата на треньора, независимо от това дали договорите им приключват сега или имат такива и за следващия сезон.", "date": "2018.05.18", "title": "Герена затвори врати преди важния сблъсък на Левски с Верея"}
{"url": "https://offnews.bg/temida/sadat-reshava-da-ostavi-li-v-aresta-daniela-medarova-680864.html", "text": "Ще остане ли за постоянно в ареста задържаната Габриела Медарова, която удари с юмрук студентка, докато бе под гаранция заради блъснати 10 коли в Пловдив, решава съдът днес. Очаква се прокуратурата да прокуратурата да поиска най-тежката мярка за Медарова, срещу която се води дело за нанасяне на лека телесна повреда по хулигански подбуди на 21-годишната Катя Андреева. Габриела Медарова попадна отново зад решетките, след като стана ясно, че е ударила с юмрук в лицето своя връстница, без да бъде провокирана с нищо. Само преди месец тя беше задържана, след като удари 10 паркирани автомобила след консумация на алкохол и канабис.Тогава Медарова се разплака в съда и беше освободена от ареста срещу парична гаранция. ", "date": "2018.05.18", "title": "Съдът решава да остави ли в ареста Даниела Медарова"}
{"url": "https://offnews.bg/112/silna-buria-s-gradushka-vrahletia-straldzha-680888.html", "text": "Адска буря с градушка връхлетя Стралджа в късния следобед на 17 май, съобщи пресцентърът на общината.Бурята е повалила десетки дървета и клони, счупени стълбове, скъсала е проводници и е унищожила посеви.Общината е свикала кризисен щаб за разчистване на падналите дървета и предпазване на хората от скъсаните проводници.Към момента ситуацията е овладяна, съобщават от общинското ръководство. Оттам публикуваха и дълъг списък с благодарности към всички, включили се в акцията, подписан от зам. кметът Гроздан Иванов: „Благодарности на колегата ми – зам.-кмета Иван Иванов , човек с опит и, чиято рутина беше много важна. Благодаря на началника на РУ-Стралджа Йордан Йорданов за много бързата и адекватна реакция на него и на целия състав от РУ. Благодарности на Стоян Тенев – шефът на Пожарна безопасност – Стралджа и неговите момчета. Благодарности на директора на Социалното предприятие Наньо Вълков и неговия екип. На дежурния по гражданска защита Георги Койчев и Илия Куртев. На председателите на земеделски кооперации и техните служители. На общинските съветници Димчо Стойков и Георги Узунов за това, че се отзоваха и помагаха при почистването. На всички служители от общинската охрана и общината. На всички граждани, които се включиха в разчистването на града след тежката буря. Тези хора показаха, че все още можем да сме единни. Да не се делим на бели и черни, демократи и социалисти, левскари и цесекари. Благодарности на областния управител Димитър Иванов, който дойде и помогна с наставления и съвети. На екипите на EVN (Ер юг) за бързата реакция. Пораженията по инфраструктурата ще ги оправим. Но ми е тежко и мъчно да гледам съгражданите си, които се надяваха на реколтата от градината… Дано природата повече не ни подлага на този ужас. Още веднъж благодаря на всички, които помогнаха в този тежък за града ни момент.“", "date": "2018.05.18", "title": "Силна буря с градушка връхлетя Стралджа"}
{"url": "https://offnews.bg/temida/osnovniat-svidetel-za-ubijstvoto-v-borisovata-gradina-otkaza-da-dava-p-680887.html", "text": "Основният свидетел по делото за  в Борисовата градина отказа да свидетелства. Братът на подсъдимия Йоан Матев - Марсел, който първоначално отведе разследващите до оръжието на престъплението, сега се възползва от правото си да не дава показания, съобщава БНТ. 16-годишният Георги Игнатов от Търговско-банковата гимназия в София  в безпомощно състояние с прободна рана в Борисовата градина.Марсел е ключов свидетел по делото, тъй като според разследващите именно на него Йоан е разказал за убийството.Процесът срещу Йоан Матев започна по същество през април. През ноември 2017 прокуратурата внесе обвинителния акт срещу Йоан Матев за извършено от него убийство по особено мъчителен за убития начин.Йоан Матев е предаден на съд за това, че на 2 юни 2015 г. в 11.43 ч. в Борисовата градина в София, като непълнолетен, но като е могъл да разбира свойството и значението на деянието и да ръководи постъпките си, умишлено е умъртвил непълнолетния Георги като му нанесъл един удар с нож. В резултат на това били засегнати жизнено важни органи и настъпила масивна кръвозагуба, довела до смъртта на пострадалия.Оръжието на престъплението е намерено в близост до местопроизшествието. Матев избягал и изцяло променил външния си вид, навиците си и социалните си контакти.При предишното си заседание през април съдът разпита приятелката на Георги - Лора, която разказа пред магистратите детайли около смъртта на убития младеж. По думите й, след нападението съученичка на Йоан Матев е изпратила бележка с информация, в която се описва как в деня на убийството обвиняемият е закъснял за училище, преоблякъл се, а след това по настояване на директорката, бил принуден да си извади извинителна бележка, въпреки че нямало такава практика в училището.Родителите на убития Георги Игнатов настояват за кръвнина в размер на 400 хиляди лева.", "date": "2018.05.18", "title": "Основният свидетел за убийството в Борисовата градина отказа да дава показания"}
{"url": "https://offnews.bg/offtopic/fejsbuk-humor-kade-bojko-zavede-svoiata-angela-680881.html", "text": "Една снимка, публикувана на фейсбук страницата на българското европредседателство, предизвика лавина от фейсбук закачки и роди десетки остроумни колажи.Кадърът е от София Тех Парк и показва как премиерът Бойко Борисов води за ръка германския канцлер Ангела Меркел, която пък му е отправила одобрителен поглед.Ето го оригинала.Повечето от коментарите под фотоса са \"Горчиво\", \"Сватба\" и \"Живи и здрави да са младите\".А ето и вариациите по темата къде Бойко заведе Ангела: До една банка.На Луната.До една много известна тоалетна, открита от вицето Валери Симеонов.До панелка, санирана с пари на българския данъкоплатец.До ПСА, по-известен като МОЧА.До едно диванче.На митинг на партията майка.Тука вече е подписът в гражданското. Горчиво!", "date": "2018.05.18", "title": "Фейсбук хумор: Къде Бойко заведе своята Ангела"}
{"url": "https://offnews.bg/kultura/otkrivat-izlozhba-s-arheologicheski-nahodki-ot-magistrala-struma-680883.html", "text": "В Европейската нощ на музеите в Благоевград ще бъде открита изложба с археологически находки, открити на лот 3 от АМ „Струма“, съобщава агенция \"Пътна инфраструктура\".На 19 май (събота) в Регионалния исторически музей в Благоевград ще бъде открита експозицията с име „Автомагистрала „Струма“ – Пътят към Европа. Покровник, Мощанец, Дамяница – археологически проучвания по лот 3“.В нея са представени резултатите от проучванията на трите големи обекта, разкрити по трасето на лот 3 от АМ „Струма“, преминаващи през територията на Благоевградска област. Това са: Покровник и Мощанец – антични и късноантични селища от III-VI в., и Дамяница – праисторическо селище от късен неолит до финален халколит (втората половина на VI хил. пр. Хр. до първата половина на IV хил. пр. Хр.).Проучванията на обектите се финансира от Оперативна програма „Транспорт и транспортна инфраструктура“ 2014-2020 г. и са реализирани по договор между Агенция „Пътна инфраструктура“ и Националния археологически институт с музей при БАН, с участие на археолози от Регионален исторически музей - Благоевград.Показани са най-интересните находки – над 400 броя, намерени при спасителните археологически проучвания на трите обекта. От Мощанец са експонирани изцяло запазени стъклени съдове, глинен ритуален съд – кернос, намерени в некропол от римската епоха, както и накити - пръстени, стъклена бронзова гривна, фибули, и монети от късната античност. Специален интерес представляват бронзовите пръстени с геми от червен камък.В експозицията от Покровник са изложени глинени съдове, лампи, красиви антропо- и зооморфни апликации върху съдове, оловни тежести за рибарска мрежа, тежести за вертикален тъкачен стан, накити и монети. Специален интерес заслужават военната диплома и големия бронзов печат за хляб.Находките от Дамяница са групирани в 5 теми: „жители“, „занаяти“, „мода“, „ритуали и знаци“ и „Аз съм човек и нищо човешко не ми е чуждо“ - известна фраза на римския поет Публий Теренций. Подготвен е и специален кът с интерактивни игри, предназначени за малките посетители.Откриването на изложбата на 19 май 2018 г. в Европейската инициатива „Нощ на музеите“ е от 18 ч. в Регионален исторически музей – Благоевград.", "date": "2018.05.18", "title": "Откриват изложба с археологически находки от магистрала 'Струма'"}
{"url": "https://offnews.bg/obshtestvo/nezakonni-stroezhi-na-plazh-kabakum-angelkova-razporedi-proverka-680889.html", "text": "Незаконни строежи никнат на плаж „Кабакум” край Варна. Конструкциите заемат голяма част от ивицата, но никой няма представа кой и как ги издига, съобщи Нова тв. Министърът на туризма Николина Ангелкова разпореди експерти на ведомството да направят проверка на морски плаж Кабакум за наличие на нерегламентирани постройки. Ако проверката констатира, че постройките са нерегламентирани, Министерството на туризма ще изиска премахването им.В общината не знаят кой е новият наемател на плажа, при тях няма внесени документи за обекта, разрешително или одобрена схема. Една от конструкциите е на метри от водата. Тя е дървена, няма излят бетон, но е достатъчно масивна, а до нея се е появила още една. Двете конструкции предизвикаха сериозно недоволство в социалните мрежи. „Извършени са две проверки”, заяви Николай Няголов от Община Варна. „При първата на всички работници, които са имали лични документи, са им съставени актове. Към момента на проверката, не е имало представители на възложителя”, обясни Няголов. При втората проверка проверяващите не са намерили работници.", "date": "2018.05.18", "title": "Незаконни строежи на плаж Кабакум, Ангелкова разпореди проверка"}
{"url": "https://offnews.bg/obshtestvo/taksitata-v-sofia-iskat-pone-levche-za-kilometar-680900.html", "text": "София ще въведе минимална цена на такситата, анализ обобщава като най-ниски възможни тарифи между 89 и 1,13 лв. Преговорите с бранша продължават, няма определени точни цени засега, заяви Екатерина Йорданова, шеф на транспортната комисия в Столичния общински съвет, за OFFNews. Разговорите се водят от месеци, първоначално от гилдията искаха 2,50 лв., минимална цена, обясни Йорданова. Сега докладът, поръчан от общината и изготвен от \"Грант Торнтон\" ООД, анализира ситуацията според вида на автомобила, горивото, разходите и т.н. Според документа \"Анализ на себестойността на километър пробег на база данни, предоставени от браншовите организации на таксиметровите шофьори и фирми за таксиметрови превози\" средната минимална цена излиза около 94-95 стотинки на километър. Йорданова обаче продължава да настоява за по-ниска, тъй като най-често използваната тарифа в момента е 78 стотинки. Зам.-председателят на комисията и председател на групата на БСП в СОС Калоян Паргов обаче смята, че 94-96 стотинки на километър е разумно решение за минимална дневна тарифа на таксиметровия превоз. След 4 години, в които Столична община се чувстваше над закона и не изпълняваше изискванията му, според които трябваше да има минимална дневна тарифа за превоз на таксиметровите шофьори, най-накрая дойде времето да го направи, коментира Калоян Паргов. С колегите от групата на БСП силно приветстваме това! Според представения ни анализ, има един диапазон от 0,89 до 1,13 лв. на километър, в който е възможно да бъде позиционирана минималната дневна тарифа. Нашето мнение е, че трябва да изберем среден вариант, който да е около 0,94-0,96 лв. Това би било разумно решение, въпреки че исканията на повечето превозвачи са тарифата да бъде фиксирана на 1,00 лев. Ние обаче трябва да мислим и за ползвателите на услугата. Те, все пак, трябва да могат да си я позволят\", заяви Паргов. ", "date": "2018.05.18", "title": "Такситата в София искат поне левче за километър"}
{"url": "https://offnews.bg/112/arestuvaha-mazh-za-bludstvo-s-detca-v-uchilishte-v-kv-zapaden-park-680905.html", "text": "Мъж е бил арестуван от столичната полиция след обвинения на родители, че е блудствал с децата им в четвъртък в сградата на учебно заведение в столичния квартал „Западен парк“, предаде БНР.Той е бил задържан в сградата на 17-то училище.Родителите на няколко деца са отишли в училището тази сутрин и вдигнали скандал на управата.Подаден е сигнал в полицията, а обвиненият е бил арестуван незабавно.По информация на Нова телевизия задържаният е влязъл в сградата с пропуск като представител на фирмата доставчик на храна.По разкази на ученици той е заплашил две деца.", "date": "2018.05.18", "title": "Арестуваха мъж за блудство с деца в училище в кв. 'Западен парк'"}
{"url": "https://offnews.bg/sviat/izpisaha-skripal-ot-bolnitcata-680902.html", "text": ", който бе отровен с нервнопаралитично вещество във Великобритания в началото на март, е изписан днес от болницата в Солсбъри, предаде БТА.66-годишният Скрипал бе намерен в безсъзнание на пейка заедно с дъщеря си Юлия. Тя бе изписана от болницата преди месец и оттогава се намира на защитено място, пазено в тайна.Директорката на болницата коментира, че лечението на Скрипал е било огромно и безпрецедентно предизвикателство.\"Това е важен етап от неговото възстановяване, което ще продължи извън болницата\", добавя тя.Не се съобщава къде ще се настани Скрипал след изписването.", "date": "2018.05.18", "title": "Изписаха Скрипал от болницата"}
{"url": "https://offnews.bg/112/shofiorat-na-avtobusa-e-vinoven-za-katastrofata-s-vlaka-kraj-simeonovg-680906.html", "text": "Шофьорът е виновен за катастрофата между автобус и товарен влак край Симеоновград, смята полицията в Хасково. 57-годишният водач е отнел предимството на влака, като не е спазил знак Б-2 („Спри! Пропусни движещите се по пътя с предимство“).Инцидентът стана вчера на неохраняем жп прелез. Автобусът е бил ударен от товарната композиция от ляво. При сблъсъка бяха ранени петима души. Те са служители на \"Мини Марица Изток\" и да пътували за Харманли. Били са откарани в болница, без опасност за живота. Само ниската скорост на движение на влака е предотвратила по-голяма трагедия.Пробите за алкохол на водача са отрицателни, съобщиха още от полицията. Ще бъде разследвана причината за отклонението на служебния автобус от обичайния маршрут.", "date": "2018.05.18", "title": "Шофьорът на автобуса е виновен за катастрофата с влака край Симеоновград, обяви полицията"}
{"url": "https://offnews.bg/dom/luks-imoti-luksozni-kashti-i-luksozni-apartamenti-s-iziskan-stil-680924.html", "text": "Лукс имоти, изискан стил, обстановка, която ви кара да се чувствате сякаш сте крале и кралици! Търсите доза лукс в ежедневието си, защото го заслужвате!? Искате да притежавате не просто луксозна къща или луксозен апартамент – искате жилище, което е част от вас, от ежедневните ви навици, от статуса ви на живот? Луксозни имоти създаващи качество на живот за вас и близките ви, можете да намерите благодарение на Unique Estates! Брандът работи за вашият всекидневен комфорт, така че жилището ви да не бъде само функционална необходимост, а дом отразяващ вашата собствена идентичност. Повече за уникалните предложения на брокера за луксозни имоти у нас и в чужбина, можете да намерите на страниците на сайта му. Защо си заслужава да инвестирате в луксозни имоти? Какво ви носи тази инвестиция? Къде в България можете да намерите лукс имоти на най-високо ниво? На тези и още въпроси ще ви отговорим в следващите редове от материала ни. Затова четете!Лукс имоти – привилегията да живееш на уникално място, с идеална локация и същевременно да не губиш нищо от съвременните лукс и удобства на градската среда!Луксозни къщи и луксозни апартаменти на международно ниво у нас съществуват. Като се започне от материалите, които са вложени в тях, премине се към съвременния и модерен дизайн и архитектура, стигне се до местоположение и инфраструктура – лукс имотите имат едно основно качество. То е, че те са идеалната, благоприятна и щадяща среда за живот, която всеки един човек заслужава – понеже е работил затова! Unique Estates са бранд ориентиран главно към предложенията на луксозни къщи и луксозни апартаменти към клиентите си. Всяко едно тяхно предложения за луксозни имоти крие своя чар, своята индивидуалност и отразява най-дълбоко същността на бъдещите си собственици. Независимо дали търсите вила на гръцки остров, луксозен имот на екзотичния Мавриций, лукс къща в Драгалевци или къща в Бояна с индивидуалност – вие търсите дом най-вече за вас и вашите близки.Този дом трябва да е освен уникален и луксозен – най-вече удобен. Домът е много повече от дизайн, много повече от архитектура, от стилни мебели, от местоположение и прочие. Домът е мястото, където са вашите спомени, любими моменти. В един дом всяка една вещ, всеки детайл на дизайна, на архитектурния облик говорят за притежателите му. Истината е, че няма нищо друго на този свят, което да ни описва така добре, както домът ни – затова изберете инвестицията в един уникален луксозен имот (може и парцел / ), защото именно той ви отива!Защо да инвестирате в  (луксозни къщи и луксозни апартаменти) и какво ви дава тази инвестиция?Професионалния екип на Unique Estates много добре знаят, че инвестицията в един недвижим имот е голяма финансова крачка. Не само от гледна точка на икономическото ви положение и реноме, но и от гледна точка на авторитета ви в обществото – лукс имоти работят във ваша полза. Инвестирайки в един луксозен имот, инвестирате в бъдещето на децата си, в това да осигурите за вас и тях стабилна позиция сред вашите обществени среди. От друга страна инвестицията в луксозни апартаменти и луксозни къщи ви носи не само персонални и обществени дивиденти. Тя ви носи финансова изгода, която несъмнено ще ви се отплати в бъдещето. Все повече съвременни и модерни семейства, млади и образовани бизнес предприемачи, осъзнават колко е важно да притежават лукс имоти от персонална и икономическа гледна точка. – тук нещата са ориентирани най-малко на два пласта. Разглеждайки личните ползи за дадена персона, лукс имоти ви дават идеална локация. Например къща в Драгалевци или къща в Бояна, едни от най-престижните зони за живот в столицата, ви дават възможността да живеете на спокойно място близо до природата. Витоша буквално поглежда в прозорците на вашите лукс имоти. Същевременно, обаче можете да достигнете изключително бързо до възловите места в София и извън нея, така че общественият ви живот, бизнес, обучение и прочие да не са пренебрегнати. Луксозни къщи дават на собствениците и притежателите си освен идеална локация и много съвременни удобства. Те са изградени от еко материали щадящи околната среда. Индекса им на топло ефективност е много голям, а удобствата в тях, както технологично, така и чисто естетически са на ниво.Големи озеленени площи, възможност за беседки и веранди на открито, персонални фитнес зали, открити и закрити басейни, собствени игрища за голф, тенис или друг спорт. Възможност за развиване на интереси, като уникална колекция вина в собствена винарска изба. Тоест от чисто персонална гледна точка, луксозните къщи са не просто лукс – те са качество на живот, което е необходимост!  носят възможността собствениците им да получат широки отворени и светли пространства. Перфектно местоположение и уникален персонален дизайн, както и архитектура на сградата. Като социални същества всеки един от нас бива поставен в определени обществени прослойки и цели определени социални блага.Едно от отраженията им е именно в притежанието на луксозни имоти. Затова изберете недвижимото имущество, което ви отива още днес от Unique Estates на .Къде в България можете да намерите луксозни къщи, луксозни апартаменти и луксозни имоти като цяло?Консултантите по луксозни имоти на Unique Estates ви предлагат качество на живот, както вече многократно споменахме. Те ви предлагат лично отношение, до голяма степен предлагане и намиране на недвижимите лукс имоти, които ще ви накарат да ги заобичате от пръв поглед. Те са наясно, че ако клиентите разпознаят себе си до голяма степен в едни луксозни къщи или луксозни апартаменти – те няма да пожелаят други, защото са намерили сърцето на дома си. В България в големите градове и около тях са обособени атрактивни зони и квартали със съсредоточие на луксозни имоти. В столицата най-известните такива са в района на квартали, като Бояна и Драгалевци. Те се развиват бързо и инфраструктурата в тях все повече се подобрява и усъвършенства. Къща в Драгалевци или къща в Бояна е равносилно на луксозни къщи в най-големите и популярни мегаполиси по света, като Ню Йорк, Лондон, Сидни, Париж.. С гордост може да се каже, че лукс имоти у нас са на международно ниво. И затова голям принос имат професионалистите от Unique Estates.За лукс имотите освен външната благоприятна среда, местоположението и добрите пътно-транспортни възможности – е много важен персоналния облик. Той често се постига, като комплекс от уникални гледки (градски, планински, морски), екстериори и интериори в индивидуален почерк, технологични иновации, възможности за екологично чист живот щадящ природата и осигуряващ здраве на бъдещите поколения. Затова на луксозни имоти е добре да се гледа, като на нещо с потенциал в бъдещето, а не като на израз на финансови възможности! Лукс имоти са качеството на живот, което всеки човек заслужава, стига достатъчно упорито да работи за постигането му.В заключение на всичко казано дотук, може да се обобщи:Вие заслужавате луксозни имоти, защото сте работили за качеството на живота си и подобряването му;Вие получавате от тези лукс имоти перфектна локация, модерни параметри на дизайн и архитектура, удобства с индивидуален характер;Вие може да намерите най-добрите луксозни къщи и луксозни апартаменти у нас и по целия свят на безкомпромисно международно равнище – само от Unique Estates;Затова направете само няколко клика с мишката сега и посетете домът на луксозни имоти, които заслужавате – посетете www.ues.bg и си подарете щастие, удовлетвореност, комфорт. ", "date": "2018.05.18", "title": "Лукс имоти – луксозни къщи и луксозни апартаменти с изискан стил"}
{"url": "https://offnews.bg/politika/prezidentat-rumen-radev-obiavi-programata-si-v-moskva-i-sochi-680909.html", "text": "Президентът Румен Радев ще бъде на работно посещение в Руската федерация на 21 и 22 май. В рамките на визитата си българският държавен глава ще проведе среща със своя руски колега президента Владимир Путин, с министър-председателя Дмитрий Медведев и ще участва в отбелязването на Дните на българската култура в Москва. По време на посещението си в Русия българският президент ще бъде придружаван от своята съпруга, съобщиха от Дондуков 2. Сред темите за разговор, по време на срещите на държавния глава, се очаква да бъдат перспективите за развитие на двустранните отношения между България и Русия в сферите на икономиката, енергетиката, образованието и културата, както и актуални въпроси на международната сигурност.На 21 май в Москва президентът Радев ще разговаря с министър-председателя на Руската федерация Дмитрий Медведев.По-късно през деня в Большой театър президентът ще присъства на оперната постановка „Зигфрид“ от Рихард Вагнер на Софийската опера и балет. В сградата на българското посолство в руската столица Румен Радев ще разговаря с видни български и руски културни дейци и общественици.На 22 май в Сочи българският държавен глава ще се срещне със своя руски колега Владимир Путин. Двамата президенти ще проведат среща, след което ще ръководят пленарните разговори на двете официални делегации.Румен Радев и Владимир Путин ще направят съвместни изявления за представителите на медиите.В официалната делегация на българския държавен глава участват съпредседателят на „Групата за приятелство България - Русия“ в Народното събрание Красимир Велчев, председателят на Комисията по икономическа политика и туризъм в българския парламент Петър Кънев, представители на местната власт, учени, общественици и културни дейци. ", "date": "2018.05.18", "title": "Президентът Румен Радев обяви програмата си в Москва и Сочи"}
{"url": "https://offnews.bg/politika/republika-ilindenska-makedonia-e-veroiatnoto-novo-ime-na-makedonia-680870.html", "text": "Скопие и Атина са на една ръка разстояние за името на Македония, постигнаха напредък по време на срещата в София. Доколкото чувам, името е Илинденска Македония. Това е едно от възможните имена, заяви вицепремиерът и министър на отбраната Красимир Каракачанов по бТВ. Република Илинденска Македония е новото предложение за името, съобщава и македонската медия A1 On, цитирана от агенция \"Фокус\".Ние претенции към името на Република Македония нямаме, имаме претенции да не се преиначава историята и да се преследват хората с българско самосъзнание в Македония, каза той. Важното е този изкуствен спор за името да приключи, спъва Македония за еврочленството. В България живеят повече хора с произход Македония, отколкото в самата Македония, исторически сме свързани, както Гърция и Кипър и Сърбия и Черна гора, каза министърът. За срещата на върха в София и за Западните Балкани са се събрали несъбираеми неща – косовски президент и сръбски президент, гръцки и македонски държавни глави - водят разговори помежду си. България е един от факторите за стабилност на Балканите, категоричен бе Каракачанов. Темата с Иран измести нещата и показа двоен стандарт – като темата с шофьорите. Когато искаш да вземеш бизнеса на няколко източноевропейски държави, да фалираш хиляди фирми от Източна Европа и да оставиш десетки хиляди хора без работа, не ти трябва единството в ЕС и обясняваш как спели в кабините и си загрижен за хигиената им. Това е двоен стандарт. Но когато бизнес интересите ти са засегнати в Иран от предложението на САЩ за санкции и ембарго - търсиш единството на цяла Европа. Това, че сме в ЕС не ни прави мълчаливи папагали, заяви той.Той коментира и решението на Светия синод да не участва в тържествата за 1000 г. Охридска епископия. По думите му са надделели лични конфликти, Русия и Вселенския патриарх. Той припомни на митрополитите: Вие не сте църква само за себе си, а на българския народ и трябва да ви интересува мнението на българските енориаши. В края на ноември миналата година Синодът прие да съдейства на Македонската православна църква за установяване на каноническия й статут. Патриарх Неофит заяви, че Българската църква трябва да поеме подадената ръка от Охридската архиепископия, \"защото те са наши братя и наш народ\". Преди дни обаче Синодът реши - докато патриарх Неофит бе в болница, да откаже участие в тържествата в Охрид на 27 май.  ", "date": "2018.05.18", "title": "Република Илинденска Македония е вероятното ново име на Македония"}
{"url": "https://offnews.bg/ikonomika/balgaria-e-edinstvenata-strana-v-es-s-vechni-dlazhnitci-680890.html", "text": "България остана единствената държава в ЕС, в която няма разписана процедура как се слага край на дълговете и има вечни длъжници, заяви министърът на правосъдието Цецка Цачева, цитирана от БТА.Във Варна тя участва в международна конференция за основните предизвикателства при процедурите по несъстоятелност, преструктуриране и освобождаване от дълг. Разговорите по проектодирективата по несъстоятелността са от голямо значение, защото много трудно се постига баланс между отделните държави, където тази материя е уредена по различен начин, посочи Цачева. По думите ѝ е хубаво, че все пак вече има съгласие, че трябва да се постигне хармонизация в законодателството. Правосъдният министър допълни, че за следващата сесия на българския парламент може да се продължат усилията за промени в нашето законодателство, като преди това се чуе мнението на всички възможни страни.Темата за втория шанс, обявяването в несъстоятелност и освобождаване от дългове на малки и средни предприятия е от значение за всички европейски държави, допълни евродепутатът Емил Радев. По думите му в проектодирективата, която се обсъжда във Варна, поне частично ще бъде заложена и потребителската несъстоятелност, която касае твърде много семейства у нас. Радев изрази лично мнение, че 15 години са твърде дълъг период за опрощаване на дълг, като по-добрият вариант е срокът да е 10-годишен.Идеята за частната несъстоятелност е, когато доходите не стигат за изплащане на изискуемите задължения, човекът да може да поиска разсрочване и спиране на изплащането, обясни евродепутатът. Ако длъжникът няма имущество, а има големи кредити, той да може да бъде освободен от финансовата тежест след определен период от време. Междувременно, ще му бъдат наложени рестрикции - като например да не може да заема определени длъжности, да тегли нов кредит и пр., обясни Радев. Според него премахването на вечните задължения ще даде втори шанс на хората. Те ще могат след време да започват начисто, без да се притесняват, че ако постъпят на работа, веднага ще им бъде запорирана заплатата или ако получат наследство, ще им го вземат, обобщи евродепутатът.", "date": "2018.05.18", "title": "България е единствената страна в ЕС с вечни длъжници"}
{"url": "https://offnews.bg/zvezdi/backstreet-boys-se-zavarnaha-s-nova-pesen-video-680904.html", "text": "25 години след създаването на групата, Backstreet Boys се завърнаха с нов сингъл, озаглавен “Don’t Go Breaking My Heart”. “В мига, в който чухме демо с песента, разбрахме, че това е нещо специално. Седнах зад пианото и започнахме да импровизираме. Резултатът е много груув настроение, страхотен припев и запомняща се мелодия. Песента просто те кара да я слушаш отново и отново“, казва Кевин Ричардсън от BSB.За да популяризират песента, BSB ще се завърнат на сцената на концертите, които се организират от телевизионното предаване „Good Morning America“ в Сентрал Парк, Ню Йорк и след това ще изнесат редица концерти в САЩ.В момента Backstreet Boys си партнират с голям екип от нови и млади продуценти, а сингълът “Don’t Go Breaking My Heart“ е продължение.Работим здраво вече 25 години и с подкрепата на хората от RCA и екипа около нас, се надявам, че съвсем скоро ще зарадваме лоялните ни фенове, ще привлечем нови почитатели и ще бъдем дълго време на сцената. Все едно започваме отначало“, споделя Ей Джей Маклийн от групата.За 25 години, Backstreet Boys се превърнаха в една от най-успешните групи в индустрията и едни от най-влиятелните изпълнители в световната поп музика и са официално обявени за най-продаваната бой банда на всички времена.", "date": "2018.05.18", "title": "Backstreet Boys се завърнаха с нова песен (видео)"}
{"url": "https://offnews.bg/obshtestvo/podariavame-komplekt-letni-gumi-v-igrata-na-offnews-i-nokian-tyres-680910.html", "text": "Спечелете комплект летни гуми в новата игра на OFFNews и финландските премиум производители на автомобилни гуми Nokian Tyres.Ще зададем 10 въпроса - по един за всеки ден. Два рунда от играта вече минаха, но можете да отговаряте и на старите въпроси, които вече са публикувани.Победителят ще бъде определен чрез жребий, в който ще участват всички верни отговори. Ако един човек е отговорил вярно и на 10-те въпроса, името му ще бъде включено в томболата 10 пъти. Ако е отговорил вярно само на 1, пак ще участва, но шансът му да спечели ще е 10 пъти по-малък.До всеки въпрос има жокер, който ще Ви помогне за верния отговор. Ще Ви помогне и За да участвате в играта трябва да сте регистрирани Моля, ползвайте верен e-mail, защото на него ще се свържем с победителя.", "date": "2018.05.18", "title": "Подаряваме комплект летни гуми в играта на OFFNews и Nokian Tyres"}
