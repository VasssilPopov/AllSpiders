{"url": "https://offnews.bg/politika/radev-v-jordania-ne-triabva-da-se-investira-samo-v-magistrali-a-i-v-693904.html", "text": "Центърът за научни експерименти SESAME в Йордания е изключително съоръжение, което доказва, че когато няколко държави от региона се обединят в името на науката и развитието на високите технологии, получат подкрепата на ЕС и на ЦЕРН, нещата са възможни.Това заяви президентът Румен Радев, който в първия ден от официалното си посещение в Йордания разгледа високотехнологична лаборатория, единствена по рода си в Близкия Изток. Президентът припомни, че от година и половина подпомага усилията за изграждане на Международен институт за устойчиви технологии в Югоизточна Европа.„Примерът, че държавите от Близкия Изток могат да се обединяват, е достатъчно показателен. И ние можем да подходим по същия начин и да имаме център, който да внедрява най-високи технологии и да ни позволява да извършваме изследвания в различни области на науката - физика, химия, ядрена физика - до медицина и археология“, заяви Румен Радев.Президентът посочи, че когато се взимат решения за инвестиране на средства, не трябва да се мисли само за магистрали. По думите му те са кръвоносната система на икономиката, но трябва да се мисли и за инвестиции в човешкия капитал, в наука, в лаборатории за научни изследвания. „Ние сме членове на Европейския съюз и все още не можем да направим така, че да получим помощ за такива инвестиции, а получават страни, които не са членове на ЕС“, посочи държавният глава, цитиран от неговия прессекретариат.Учредена от девет държави и под егидата на ЮНЕСКО, лабораторията SESAME цели да предостави възможност за изследвания в редица сфери и същевременно да насърчи международното научно сътрудничество.", "date": "2018.12.15", "title": "Радев в Йордания: Не трябва да се инвестира само в магистрали, а и в човешки капитал и научно сътрудничество"}
{"url": "https://offnews.bg/112/tefter-e-otkrit-do-tialoto-na-pochinalia-nachalnik-na-kat-kazanlak-693892.html", "text": "Тефтер е открит край мъртвото тяло на началника на \"Пътна полиция\" в Казанлък Тодор Николов. Тепърва ще се установява съдържанието му, съобщи пред журналисти районният прокурор на Казанлък Таня Димитрова, цитирана от БТА, след повторен оглед на местопроизшестието.Тефтерът се е намирал до разпръснати в пачки близо 10 000 лева, незаконен револвер в калъф и кутии с боеприпаси на брега на крайпътния канал.След близо две денонощия издирване Николов беше намерен в личния си автомобил с огнестрелна рана в слепоочието и служебния пистолет \"Макаров\" в ръката си на пътя между селата Бузовград и Горно Черковище, близо до стената на язовир \"Копринка\". Тялото е било заключен в автомобил. В същата кола е намерен един от трите мобилни телефона на загиналия, но не и останалите два. Те и до днес не са открити.Новината за трагичната развръзка дойде в 13.00 часа в петък, 14 декември.Назначени са различни експертизи, които да установят причината за фаталния край на полицая. Основната версия, по която работи разследването, е склоняване към самоубийство.По думите на Таня Димитрова в прокуратурата не са постъпвали данни за корупционни практики в \"Пътна полиция\" в Казанлък.", "date": "2018.12.15", "title": "Тефтер е открит до тялото на починалия началник на КАТ-Казанлък"}
{"url": "https://offnews.bg/offtopic/politikata-se-zavarna-v-muzikata-s-18-sivo-i-zhaltopavetnik-693568.html", "text": "В последните дни из социалните мрежи се завъртя песента \"Жълтопаветник\" на групата \"18% Сиво\", която вече събра над 1000 гледания в YouTube. Заглавието идва от миналогодишното гостуване на лидера на \"Да, България\" Христо Иванов в предаването \"Панорама\", в което той нарече българската демократична общност \"жълтопаветна\". Оттогава значението на термина стана обект на , като сега намери място и в музикалното творчество. Някои слушатели оприличиха стила на песента на този на \"Ъпсурт\" или \"Хиподил\" от ранните им години, както по музикален жанр, така и по наличието на елементи на политическа сатира. Самата група \"18% Сиво\" започва като училищна банда и записва първия си студиен албум \"The Truth is Not Enough\" през 2014 год. След това групата се разпада, докато не се завръща за нов концерт през април тази година. Сега вече е време и за нова авторска музика, както става ясно от новото им EP (extended play record, бел. ред.) \"Асиметрия\", част от което е и \"Жълтопаветник\".Представянето на \"Асиметрия\" предстои на 20 декември от 20:00 ч. в клуб \"Mixtape 5\", където групата ще изпълни и стари авторски творби и нови и стари кавъри.Ето я и песента.", "date": "2018.12.15", "title": "Политиката се завърна в музиката с '18% сиво' и 'Жълтопаветник'"}
{"url": "https://offnews.bg/obshtestvo/spechelete-dvojna-pokana-za-stendap-shouto-3-godini-komedi-klub-sofia-693891.html", "text": "В новата игра на OFFNews и  подаряваме двойна покана за стендъп шоуто, посветено на рождения ден на Клуба. Празникът е за 3 години от създаването на първия и единствен комедиен клуб у нас. Рожденденското събитие ще бъде на 21 декември в зала 1 на НДК. В шоуто участие ще вземат комедиантите Иван Кирков, Васил Ножаров, Николай Банков, Александър Деянски, Христо Радоев, Петя Кюпова, Филип и Николаос Цитиридис. Те ще забавляват публиката в продължение на близо 2 часа с любимите си шеги от изминалите 3 години.Освен двойния билет за шоуто в НДК, ще дадем и още две награди:- Двойна покана за шоу по избор от програмата на Комеди Клуб София;- Тениска \"Funny is The New Sexy\".За да имате шанс да спечелите някоя от изброените награди, трябва да отговорите правилно на следния въпрос:Кой от изброените световноизвестни комедианти ще посети България през 2019-та година, по покана на  и ?- Еди Мърфи- Луис Си Кей- Джон КлийзПравилния отговор поставете като коментар под тази статия. Важно е регистрацията, която ползвате, да е с действащ имейл адрес, за да може да се свържем с Вас, ако сте сред печелившите.Играта стартира днес, а победителите ще обявим на 18-ти декември.", "date": "2018.12.15", "title": "Спечелете двойна покана за стендъп шоуто '3 години Комеди Клуб София' в Зала 1 на НДК"}
{"url": "https://offnews.bg/obshtestvo/basejni-v-tcentralna-mineralna-bania-a-kak-e-v-evropa-snimki-693879.html", "text": "Защитници и противници на възстановяването на басейните в Централна минерална баня в София спорят ожесточено трябва ли да има спа център до джамията Баня Башъ, достатъчен ли е дебитът на водата или евентуалния балнеоложки комплекс ще спре водата в чешмите, от която си наливат софиянци, и необходими ли са на столицата още зали за разширение на Музея за история на София и културни прояви. А как е в Европа? Няколко примера от най-посещаваните термални комплекси. Такова място е термалният парк „Градините на Посейдон“ в Италия. Той заема площ от площ от 60 хил. кв.м., разположен на 40 км от Неапол на остров Иския. Комплексът включва повече от 20 минерални басейна с температура на водата от 28 до 38 градуса. Предлагат се и различни спа процедури с използването на горещи камъни, водорасли и специални масла. Мястото привлича също с антична сауна в пещера, винарска изба, първокласен ресторант и луксозен половинкилометров пясъчен плаж. Мястото е отворено всеки ден от април до края на октомври. Цена на абонамент за цял ден (от 9.00 до 19.00 ч.) за възрастен е 32 евро; за деца от 3 до 11 години – 16 евро; билет за половин ден (от 13.00 до 19.00) за възрастен – 27 евро, за деца – 13,50 евро. Най-големият термален комплекс в Австрия е Therme Wien. Включва 26 басейна, 24 сауни и бани на обща площ от 6 хиляди квадратни метра. Разположен е край река, която тече през комплекса и зоните са разположени по нейното течение. Сред по-уникалните услуги са ароматерапия с водни легла, басейн в пещера, шезлонги със сферична форма за дълбока релаксация и зала с камина, както и увеселителен парк за деца.Комплексът във Виена е отворен е всеки ден от 9.00 до 22.00 часа. Цената на 6 часово посещение – 26,2 евро, за деца – 14,6 евро. В Германия сред известните комплекси е „Каракала Терми“ в Баден-Баден. Представлява термален комплекс, построен на мястото на римски бани. Разполага с открити и закрити басейни, зали с течаща топла и студена минерална вода, джакузи, бар, ресторант, галерия с минерална вода, масажни зали, сауна и истинска римска баня със стенописи и скулптури. Най-популярните спа-процедури: перлени, хидромасаж, релаксиращи и парни бани, арома масаж, стоунтерапия със студени и горещи камъни, полинезийски масаж с черупки, хавайски масаж, пилинг с кафява захар и бананова обвивка. Отворен е всеки ден от от 8.00 до 22.00 часа. Цена: 4 часово посещение – 21 евро (деца до 7 години в спа центъра не се допускат, а деца над 1,5 години могат да се оставят под наблюдението на служители в игровата зона).Унгария също е сред популярните термални дестинации. В столицата Будапеща има 123 извора, захранвани с една и съща вода. Общодостъпни са около 14 комплекса/бани, като в това число не се включват частните и тези изградени в луксозните хотели. Една от най-често посещаваните бани е „Сечени“. Тя всъщност е най-големият балнеологичен комплекс в Европа. Разположена е в парк Варошлигет и включва 11 терапевтични басейни, 3 сауни, минерални и кални бани. Открити плувни басейни, където горещата вода извира от дълбочина 1240 метра и може да се посещават дори и през зимата: температурата на водата в големия басейн е +27 градуса, а в „горещия“ басейн +38 градуса. Работно време: парна баня и термална част – от 6.00 до 19.00 ч., на басейна – от 6.00 до 22.00 часа. Цена: дневен абонамент за възрастни и деца над 2 години – 16 евро. Цената варира и в зависимост от това дали посетителят иска индивидуална кабина за преобличане или е склонен на ползва обща такава и може да стигне до 30 евро за ограничен брой процедури.В Испания най-популярен е термалният комплекс Балнеарио де Арчена (Balneario De Archena), който се намира на 25 км от Мурсия. Този балнеологичен курорт се намира в непосредствена близост до град Арчена. Температурата на водата е 52,5. Разполага с два басейна с термални води, водопади, вани, джакузи, както лечебни и разкрасителни процедури. На територията на термалния комплекс са запазени руини на римски бани, а също и построен през 1660 г. параклис на Дева Мария. Баните са в паркова среда и разполагат с три хотела. Цена на дневното посещение на минералните басейни в делнични дни: слаб сезон (ноември до март) – 8 евро; за силния сезон – 12 евро; в почивните дни и на празници, съответно – 14 и 18 евро, а за деца – 6.5 и 8 евро.Най-големият СПА град в Словакия е Пиещани. Около него има най-различни СПА центрове и хотели в различна ценова категория. Известен е с лечебната си кал. Синята лагуна в Исландия е един от най-популярните горещи извори в Европа. Намира се на 50 км от Рейкявик и привлича повече от 400 000 посетители годишно. Тя е изкуствено създадена, след изграждането на геоцентрала и напора на силно минерализирана вода, която е много солена и не може да бъде използвана за отопление. Известна е и с лечебната кал, която се извлича от дъното.Обогатената вода е затопляна изкуствено, и се обновява по естествен път на всеки 40 часа. Цените за посетители варират от 50 до 400 евро. ", "date": "2018.12.15", "title": "Басейни в Централна минерална баня - а как е в Европа (снимки)"}
{"url": "https://offnews.bg/zimni/kilde-specheli-spuskaneto-zloveshto-padane-beliaza-sastezanieto-vav-v-693890.html", "text": "Александър Аамод Килде спечели спускането от Световната купа по ски-алпийски дисциплини в италианския град Вал Гардена.Надпреварата днес обаче ще се запомни повече с ужасяващото падане на Марк Гизин. Швейцарецът загуби контрол преди един от големите скокове на пистата.След това той се приземи много тежко със скорост над 100 км/ч и остана да лежи неподвижно на трасето, докато лекарите му оказваха помощ. Състезанието бе прекъснато за около половин час, а Гизин беше откаран в болница с медицински хеликоптер.Иначе Килде спря хронометрите с време 1:56.13 минута. Той изпревари австриеца Макс Франц с 0.86 сек. и швейцареца Беат Фойц с 0.92 сек.Прекъсването на надпреварата очевидно повлия на концентрацията на вчерашния победител в супергигантския слалом Аксел Лунд Свиндал. Норвежецът се спусна по трасето веднага след подовяването на състезанието и финишира на 7-о място с 1.05 секунда закъснение.", "date": "2018.12.15", "title": "Килде спечели спускането, зловещо падане беляза състезанието във Вал Гардена (видео)"}
{"url": "https://offnews.bg/zimni/ski-legendata-mark-zhirardeli-iska-sreshta-s-bojko-borisov-693896.html", "text": "Петкратният носител на Световната купа в ските и посланик на Банско по света Марк Жирардели иска среща с министър-председателя Бойко Борисов и ресорните министерства за решаване казуса с втората кабина на Банско. Това стана ясно по време на откриването на новия зимен сезон в ски курорт номер 1.\"И в навечерието на новия сезон много мои приятели от чужбина не спират да ме питат, защо все още в Банско няма втора кабина.Мисля, че е дошло време за по-решителни действия, защото в противен случай туристите от цял свят, които идват в Банско ще видят, че не искате да развивате курорта и ще сменят дестинацията.Време е за среща с премиера Борисов и министрите, които са отговорни за решението на въпроса с втората кабина и за бъдещето на Банско\", каза Жирардели.Днес с масово спускане на децата-надежди бе тържествено открит ски-сезон 2018-2019 година. За официалното откриване заради здравословни проблеми австриецът Патрик Ортлиб не присъства. Късно снощи той е предупредил домакините, че няма да е сред официалните гости на събитието и е отложил визитата си в Банско.Част от късметлиите, които се включиха в празненствата за откриване на зимния сезон, спечелиха награди. 100 от участниците си тръгнаха със златни изделия. Най-големият щастливец пък успя да отрие в сандък, заровен под снега на Бъндеришка поляна, ключовете за нов автомобил.Участниците в игрите се състезаваха още за спа почивки, уикенди за двама, златните артикули, мобилни устройства и други изненади, подготвени от организаторите.Отборите на Марк Жирардели и на българската ски легенда Мария Киркова се надпреварваха по пистите на курорта, а най-бързият състезател спечели безплатна сезонна ски карта. Публиката весели младага певица Гери Никол и балет Нова. Водещ на събитието бе Деан Славчев-Део, а за доброто музикално настроени на гостите се грижи DJ Sprite.Партито за откриване на сезона след това се пренесе в центъра на Банско и продължи с музика, танци и вкусните гозби на Ути Бъчваров. Само преди дни родният зимен курорт получи и признание от Академията на световните ски награди в Кицбюел.", "date": "2018.12.15", "title": "Ски легендата Марк Жирардели иска среща с Бойко Борисов"}
{"url": "https://offnews.bg/ikonomika/vatreshniat-turizam-i-investitciite-shte-sa-osnovnite-ni-tceli-prez-20-693894.html", "text": "Основен акцент в работата ни през 2019 година ще бъде насърчаването на вътрешния туризъм и привличането на инвестиции. Предвиждаме инвестиционни турове във вътрешността на страната, на които да показваме възможностите за инвестиции на компаниите, които проявяват интерес.Това обяви министърът на туризма Николина Ангелкова в предаването “Седмицата” на “Дарик радио”.За стимулиране на вътрешния туризъм ресорното министерство обмисля инициатива с най-известните майстори готвачи у нас. С тяхна помощ ще бъде направена карта на фестивалите, свързани с кулинарията, която ще даде възможност на туристите да знаят в кой регион на страната какво събитие има. Освен това 7 балнео- и спа десинации и 8 културно-исторически дестинации ще продължат да бъдат надграждани, за да може максимално да бъдат разширени крилата на сезона, посочи Ангелкова. Тя коментира и предстоящия зимен сезон. Според консервативните прогнози ръстът на чуждестранните туристически посещения спрямо миналия сезон ще бъде около 5%. Засилен интерес се очаква от почти всички пазари – Гърция, Румъния, Турция, Сърбия, Македония. На база ранни записвания очакването увеличение от страна на британските туристи е в рамките на 10 на сто. Прогнозите показват и интерес от страни като Израел, Русия, Австрия и Италия.", "date": "2018.12.15", "title": "Вътрешният туризъм и инвестициите ще са основните ни цели през 2019, обяви Ангелкова"}
{"url": "https://offnews.bg/medii/noviat-dramatichen-kanal-epic-drama-navarshi-1-godina-693888.html", "text": "Новият драматичен тв канал  навърши една година.Преди година, на 14 декември 2017, телевизионният дом на епичната драма стартира за пръв път. Най-новият член на семейството на Viasat History и TV1000 събра над 600 часа впечатляващи драматични сериали от цял свят в HD качество и разнообразие от поджанрове.В момента Epic Drama на Viasat World вече достига до 10 млн. зрители в 16 страни в света.Как да гледате Epic Drama в България? Изцяло преведен на български, без рекламни блокове и без допълнителна месечна такса за зрителя, Epic Drama е достъпен във VIVACOM TV, както и в мрежата на А1 България, ТЕЛЕКАБЕЛ, ТВ Сат Ком, Силистра ТВ, NetWorx и NET1.Само за първата си година в България  излъчи топ продукции, сред които \"Чумата\", \"Блудници\" и култовият .Скандалният  с Лив Тайлър в звездния актьорски състав във втори сезон - от 1 октомври тази година.Испанският трилър хит  (La Peste) тръгна ексклузивно по Epic Drama през март, само два месеца след като надмина по резултати дори премиерата на 7-ми сезон на Game of Thrones в родната Испания. През 2019 година очакваме втори сезон.През септември дебютира първата голяма фентъзи поредица по Epic Drama от тази есен –„Беоулф: Завръщане у дома“ с кино величия като Джоан Уоли и Уилям Хърт.Октомври бе премиерният месец на култовият Babylon Berlin.От 26 ноември всеки понеделник в 22:00 ефирът на  е превзет от .Създателите на канала се заричат, че най-доброто предстои.На 6 януари дебютира драматичният минисериал „Госпожа Уилсън“ с Рут Уилсън (The Affair) и Йън Глен (Game of Thrones), а на 13 януари – сагата в три сезона „Джеймстаун“ за заселването на Новия свят.Не пропускайте първата ТВ адаптация на английска телевизия на култовия “Война на световете” при предстоящата му Epic Drama премиера през февруари 2019 г.Първите епизода на някои от сериалите по канала могат да се гледат на: .Това не е стрийминг платформа за гледане на видео по поръчка, като Netflix, тъй като  не е платен канал, той няма месечен абонамент за гледане. Това е онлайн място, на което можете да вкусите от съдържанието на , отново свободно. е достъпен вече и във VIVACOM TV на позиция 55 за DTH в пакет TV 2L и на позиция 76 за IPTV в пакет TV 2L+, както и в мрежата на А1 на позиции за DTH – 60, за DTV (кабелна) – 214, за IPTV (Premium) - 201. ТВ каналът е наличен и в ТЕЛЕКАБЕЛ - на HD позиция 228, SD канал 185, Силистра ТВ – 173 канал, TV SAT COM - 23/24, в NetWorx – на позиция 230, както и в София – чрез NET1 на 129 канал.", "date": "2018.12.15", "title": "Новият драматичен канал Epic Drama навърши 1 година"}
{"url": "https://offnews.bg/obshtestvo/vselenskiat-patriarh-sadi-prinstan-zaradi-rakopisi-otkradnati-ot-balg-693898.html", "text": "Вселенският партиарх е завел дело срещу университета Принстън заради ценни ръкописи от византийската епоха.Реликвите са едновременно свещени текстове и произведения на изкуството и са на над 1000 години, пише \"Ню Йорк таймс\". От десетилетия те са в колекцията на университета, който ги е получил като дар през 1942. Дарителите - членове на настоятелството бивши възпитаници - са ги откупили на търг в Германия 20 години преди да ги предадат на Принстън.При завеждане на делото, патриархът е посочил, че ръкописите са били откраднати по време на Първата световна война от манастир в Кормища - село в северната част на Гърция, и е поискал те да бъдат върнати на православната църква. Вартоломей заявява, че българска чета ги е откраднала през 1917 г.Принстънският университет коментира случая, като обяви, че е напълно уверен, че ръкописите не са незаконно придобити.", "date": "2018.12.15", "title": "Вселенският патриарх съди Принстън заради ръкописи, откраднати от българска чета"}
{"url": "https://offnews.bg/protesti/varna-na-protest-sreshtu-nebostargach-v-tcentara-na-grada-693895.html", "text": "Жители на Варна излязоха на протест срещу намеренията 18-етажен небостъргач да бъде издигнат в центъра на града, на паркинга на сегашния хотел \"Одесос\", в близост до фестивалния комплекс.Протестиращите носеха плакати „Слънце и въздух за всички”, ”Варна не е гето” и „Не на високото строителство тук”. Демонстрацията е организирана от фондация „Гея”.Събитието срещу високото строителство в идеалния център на града се проведе на входа на Морската градина.Протестиращите обясниха, че предпочитат в центъра да има повече зеленина и паркове, а не високи сгради, които загрозяват облика и биха спрели морския бриз.На протеста дойде главният архитект на Варна Виктор Бузев. Той заяви, че в общината няма внесен проект за такава сграда, но имам ПУП, който може да се промени по искане на неправителствени организации, предаде .", "date": "2018.12.15", "title": "Варна на протест срещу небостъргач в центъра на града"}
{"url": "https://offnews.bg/sviat/prezidentat-na-ukrajna-obiavi-sazdavaneto-na-avtokefalna-tcarkva-693900.html", "text": "Украинският президент Петро Порошенко обяви днес създаването на автокефална православна църква в Украйна, предаде БТА.\"Поздравявам всички със създаването на автокефална поместна православна църква на Украйна, учредена току-що в (църквата) \"Света София\", посочи Порошенко, обръщайки се към присъстващите на площада пред църквата след приключването на обединителния събор.\"Този свещен ден ще влезе в историята като денят на създаването на обединена автокефална църква в Украйна. Ден на нашата окончателна независимост от Русия\", допълни президентът, цитиран от Франс прес.\"Каква ще бъде тази църква? Това ще бъде една църква без Путин\", допълни той и каза: \"Украйна няма да пие повече московската отрова от потира на Москва.\"Участниците в днешния обединителен църковен събор в Киев избраха начело на поместната украинска православна църква митрополит Епифаний от Киевската патриаршия, съобщава ТАСС.Епифаний е на 39 години и е смятан за приближен на Филарет, главата на Киевската патриаршия, който беше отлъчен от Руската църква, преди да бъде реабилитиран от Константинополската патриаршия през октомври, отбелязва Франс прес.Малко известен на обществеността, Епифаний, чието светско име е било Сергей Думенко, е роден през 1979 г. в село Волково в Одеска област, която е преобладаващо рускоезична. Противно на много влиятелни украински православни фигури, учили в Русия, Епифаний е учил в Украйна и Гърция, допълва Франс прес.Епифаний е ръкоположен за епископ през 2009 г. и за архиепископ четири години по-късно.", "date": "2018.12.15", "title": "Президентът на Украйна обяви създаването на автокефална църква"}
{"url": "https://offnews.bg/sviat/peta-poredna-sedmitca-parizh-e-zavladian-ot-zhaltite-zhiletki-desetki-693889.html", "text": "21 души са задържани във френската столица преди протестите на \"жълтите жилетки\" днес, предаде Асошиейтед прес, цитирана от БТА.Хиляди полицаи и други представители на силите за сигурност са разположени в Париж за пета поредна седмица на демонстрации, като правителството призова за спокойствие след насилието при предходните протести.Полицията в Париж уточни, че са били задържани 21 души. Според други източници задържаните са 60. Това е в пъти по-малко от задържаните около 500 демонстранти миналия уикенд. Силите на реда отново са използвали сълзотворен газ, за да разпръснат група, която се е опитала да пробие полицейския кордон, съобщават световните агенции.Сили за сигурност, екипирани за борба с уличните безредици, са разположени около централните жп гари и по \"Шанз-Елизе\", където магазините са затворени, а витрините са закрити с дъски в очакване на протестите. Хиляди хора се събират по широкия булевард.Малко преди обед се стигна до леко спречкване между полицията и протестиращите на \"Шанз-Елизе\". Конфликтът бързо бе прекратен, след като силите на реда използваха лютив газ, за да разпръснат тълпата, а протестиращите тръгнаха към Триумфалната арка.Според \"Франс прес\" днешната демонстрация ще събере много по-малко протестиращи от предните седмици.\"Съпругата ми и аз сме безработни и живеем със 700 евро месечно, едва се справяме\", казва демонстрант пред агенцията.Друг споделя, че ако види сцени на насилие, ще се оттегли.\"Миналия път бяхме тук заради акциза. Сега сме заради институциите: искаме повече пряка демокрация\", казва друг 28-годишен протестиращ.", "date": "2018.12.15", "title": "Пета поредна седмица Париж е завладян от жълтите жилетки, десетки арести и сълзотворен газ"}
{"url": "https://offnews.bg/112/zhena-be-blasnata-na-peshehodna-pateka-v-sofia-693902.html", "text": "30-годишна жена е била блъсната на пешеходна пътека в София.Инцидентът е станал в късния следобед днес на кръстовището на улиците \"Г. С. Раковски\" и \"Неофит Рилски\", съобщи агенция \"Фокус\".На мястото е пристигнал екип на Спешна помощ. По-късно от там съобщиха, че пострадалата е с леки наранявания на гърба. Тя е била хоспитализирана в УМБАЛ \"Царица Йоанна\" - ИСУЛ.", "date": "2018.12.15", "title": "Жена бе блъсната на пешеходна пътека в София"}
{"url": "https://offnews.bg/sviat/tramp-se-razdelia-s-ministara-na-vatreshnite-raboti-do-dni-693903.html", "text": "Президентът Доналд Тръмп пбяви, че в края на годината ще освободи министъра на вътрешните работи Райън Зинк.Това е поредна рокада на ключов за администрацията на президента човек.В туит по повод оставката Тръмп коментира, че Зинк е \"постигнал много\" по време на мандата си.Следващата седмица се очаква ново назначение на поста.Зинк е бивш военнослужещ от флота и бивш конгресмен от щата Монтана. Той стана обект на разследване от Министерството на правосъдието за злоупотреба със служебно положение. Обвиненията са, че е замесен в сделка за недвижими имоти, включваща президента на петролната компания \"Халибъртън\" Дейвид Лесър.", "date": "2018.12.15", "title": "Тръмп се разделя с министъра на вътрешните работи до дни"}
{"url": "https://offnews.bg/zimni/marten-furkad-s-vtora-pobeda-za-sezona-krasi-anev-finishira-22-i-693905.html", "text": "Мартен Фуркад стигна до втора победа за сезона, след като спечели преследването на 12.5 километра от Световната купа по биатлон в австрийския град Хохфилцен.Французинът повали всичките 20 мишени и измина трасето за 32:22.3 минути. Фуркад изпревари с 13.7 секунди Арнд Пайфер. Германецът стартира пети на 27.9 сек. зад Бьо и допусна една грешка в стрелбата, но със силно ски бягане стигна до втората позиция.Трети с изоставане от 16.1 сек. до победителя завърши Ветле Кристиансен. Норвежецът потегли десети на 50.8 сек. след Бьо, но с безгрешна стрелба стигна до първия подиум в кариерата си.От българите най-добре се представи Красимир Анев. Той завърши 22-и с една грешка на последната стрелба и изоставане от 1:47.9 мин. от Фуркад. Владимир Илиев е 38-и с четири грешки и пасив от 2:54.3 мин.Красимир Анев е 34-и с 51 точки, Антон Синапов - 52-и с 22 точки, Владимир Илиев - 59-и с 11 точки и Димитър Герджиков - 62-и с 4 точки. В неделя в Хохфилцен предстоят щафетите за мъже и жени.", "date": "2018.12.15", "title": "Мартен Фуркад с втора победа за сезона, Краси Анев финишира 22-и"}
{"url": "https://offnews.bg/sviat/salzotvoren-gaz-sreshtu-demonstranti-v-solun-zaradi-sdelkata-s-makedon-693868.html", "text": "Гръцката полиция използва сълзотворен газ, за да разпръсне антиправителствените демонстранти, събрали се снощи в Солун, за да протестират срещу споразумението с Република Македония за нейното име. Участниците в протеста провокираха плътния полицейски кордон в Солун, където премиерът Алексис Ципрас говореше пред свои привърженици, съобщи АП, цитирана от БТА и бТВ.Споразумението предвижда бившата югославска република да се преименува на Република Северна Македония, в замяна на което Гърция ще оттегли възраженията си срещу нейното присъединяване към НАТО и евентуално към Европейския съюз.Противниците на сделката в Гърция, сред които и консервативната опозиция, твърдят, че тя няма да опази гръцкото наследство на древните македонци и ще представлява потенциална заплаха за териториалната цялост на страната.", "date": "2018.12.15", "title": "Сълзотворен газ срещу демонстранти в Солун заради сделката с Македония"}
{"url": "https://offnews.bg/obshtestvo/promeniat-dvizhenieto-po-kliuchovi-ulitci-v-stolichnia-kvartal-iztok-693837.html", "text": "Две ключови улици в столичния квартал \"Изток\" стават еднопосочни. Движението се променя по \"Николай Хайтов\" и \"Атанас Далчев\". Проектът, с който се въвежда новата организация на движението, е на общинско предприятие Софинвест. Той е разгледан в експертната транспортна комисия към Столична община и е одобрен по принцип.Документът обаче е върнат на Софинвест за допълнителен анализ и детайли, след което комисията ще се произнесе окончателно. Очаква се след Нова година промените да станат факт, обясни за OFFNews кметът на района Цветомир Жеков. Той уточни, че въвеждането на еднопосочното движение и поставянето на съответните знаци ще се извърши от \"Управление на трафика\" към Столична община. Аз също искам промените да се случат възможно най-скоро, движението по тези улици е натоварено, има конфликтни точки, така че се надяваме нещата да се подобрят, каза още Жеков. Той подчерта, че еднопосочното движение по \"Хайтов\" и Далчев\" ще се въведе експериментално за 6 месеца, каквато е практиката в района. Целта е, ако се появят проблеми или пропуски в организацията на практика, те да бъдат отстранени, обясни кметът на район \"Изгрев\". ", "date": "2018.12.15", "title": "Променят движението по ключови улици в столичния квартал Изток"}
{"url": "https://offnews.bg/politika/desislava-radeva-zapoznah-se-sas-slavi-v-studentski-grad-na-filia-mas-693899.html", "text": "Съгласих се, защото предаването се казва \"Втори план\", а аз съм втори план на президента.Това заяви Десислава Радева за решението си да даде първото си телевизионно интервю за предаването на Мартин Карбовски по бТВ. Аз съм обикновена жена, майка, съпруга, родена и израсла в Бургас. В София дойдох през 1989 г., исках да кандидатствам журналистика, но нямах поне две публикации, разказа Радева. Една година тя работила в рибоконсервна фабрика, лепяла етикети. \"Всичко ми миришеше на риба\", спомни си тя. \"Циганите ме учеха как да играя кючек, но една от тях - след много учене, ми каза: нищо няма да стане от теб, ни тука имаш, ни тука\", разказа съпругата на президента. Работила съм и като сервиьорка, докато бях студентка, добави тя.Как е срещнала Слави Трифонов?Запознах се със Слави Трифонов в нашата стая в Студентски град, доведе го моята съквартирантка. Точно вечеряхме, на масата имаше мас и щафета салам, бяха най-гладните години. Като видях приятелката ми да идва с един много дълъг човек, си казах: леле, ще ни изяде вечерята. Поканихме го, а той пък взе, че прие. Остана до 3 часа, тогава взе виолата и започна да свири, спомни си Радева за запознанството си с Дългия през 1990 г. Той ме убеждаваше, да не емигрирам, аз исках да напусна България, призна Десислава Радева.Така станала и офис мениджър в \"Каналето\". С Румен Радев се запознала преди 31 години. Първоначално били само приятели, срещнали се на един 8-ми декември по време на модно ревю. \"Не знам дали хората знаят, но аз съм дете на разведени родители\", сподели Радева. Били \"бедно работническо семейство\", затова хонорарът от 10 лева на ревю ѝ изглеждал привлекателен. Заинтригуван от нея, бъдещият президент я потърсил след ревюто в агенцията, в която работела, и ѝ казал, че му дължи един танц.Той е роден пилот, изтребителите са голямата му любов, споделя още Радева.Любовта с Румен РадевВ крайна сметка ги събрала работата във ВВС. \"Видях, че там работят хора без самочувствие, потиснати. Това бе една от целите ми - да вдигна самочувствието на тези хора. Другата цел беше сплотяването на екипа вътре. След като Румен напусна, те плакаха - големите мъже\", каза Радева, която е бивш пиар.\"Ние бягахме от това, отговори тя на въпрос как е пламнала любовта им. - Но в крайна сметка се случи.\"\"Като семейство сме щастливи\", споделя съпругата на президента.През цялото време тя подкрепяла мъжа си в предизборната му кампания, не е имала колебания. Предимствата на новата си роля вижда в срещите с интересни хора и посещението на интересни места като Виенската филхармония и Болшой театър. Недостатъците обаче били повече от предимствата, смята Радева.Интервюто е заснето във вила \"Калина\" в резиденция \"Бояна\". Радева заяви, че там няма персонал. \"Никой не ми прави кафето сутрин\", каза тя. Камерата показа и кадри на кухнята във вила \"Калина\", която е далеч от представите за модерна и луксозна. Няма и щатен готвач. \"По принцип можем да назначим готвач, но къде отива тогава уютът\", заяви президентшата.Тя коментира и инцидентите с колата, в която се возеше. \"Не знаех какво се случва. Само мога да кажа, че изнесеното в медиите нямаше нищо общо с действителността.\" По думите ѝ автомобилът, в който се возела, бил спрян и в един момент заобиколен от жандармерия, без да е провокирал това.Как можеш да влияеш на един генерал, отговори Радева на въпрос дали влияе на работата на президента.Кой облича Десислава Радева?Роклите ми не ти излизат скъпо като данъкоплатец, защото не са от твоите пари. Дрехи, прически, гримове - всичко е от семейния бюджет, а той се формира от заплатата на Румен, заяви Десислава Радева. Своето пътуване до Милано, на което била поканена като патрон на събитие, платила сама. Отказвала обаче покани за други събития, \"защото не мога навсякъде да плащам\".Повечето дрехи само ги ползвам и после ги връщам, посочи тя.КаузиКато своя ключова кауза Радева посочи създаването на национална педиатрична болница. \"Изключително съм щастлива, че министър Ананиев поде тази инициатива, защото това е нещо, което не мога да направя аз сама.\" Тя разказа, че по време на посещения в чужбина често посещава детски болници и записва във въпросници как е организирана дейността там.\"В момента организирам коледно парти за децата от администрацията от президентството. След това организирам коледно парти за хората в президентството. След което ние двамата с Румен и децата ни ще се отдадем на купон\", завърши Радева. На съпруга си през новата година тя пожелава да продължава да я обича колкото сега.Втори мандат на президента?\"На мен не ми се иска. Ако щеш ми вярвай, по средата на мандата не ми се иска и първи. Наскоро си говорехме и му казах: Ако знаех какво ще е, нямаше да се съглася.\" Тя добави, че гледа на мъжа си не като на политик, защото политиците произлизали от политически партии. Предпочитала да гледа на него като държавник.", "date": "2018.12.15", "title": "Десислава Радева: Запознах се със Слави в Студентски град на филия мас и щафета салам"}
{"url": "https://offnews.bg/sviat/polovin-milion-dolara-izpadnaha-ot-kamion-v-sasht-shofiori-sabraha-i-693870.html", "text": "Над 500 000 долара са изпаднали от брониран камион на магистрала в североизточния американски щат Ню Джърси. Близо 300 000 от тях все още не са намерени, съобщи АП. Два сака с пари изпаднали от камиона в четвъртък. Единият съдържа 370 000 долара, а другият - 140 000, уточнява БТА. Парите изхвърчали през отворена задна врата, която имала механичен проблем.Много шофьори спрели и се втурнали да събират банкноти. В резултат се стигнало до две катастрофи. Хора събрали и върнали 216 000 долара. Останалите 294 000 за момента липсват.", "date": "2018.12.15", "title": "Половин милион долара изпаднаха от камион в САЩ, шофьори събраха и върнаха 216 000"}
{"url": "https://offnews.bg/politika/karakachanov-za-makedonia-ti-go-krashtavash-to-pardi-narodna-pogov-693871.html", "text": "Поръчах си чаша червено вино и си казах: ако е писано да стане, ще стане. Няма виновни, пилотите действаха абсолютно професионално. Така вицепремиерът Красимир Каракачанов коментира инцидента  който кацна аварийно във Виена, по Нова тв.28 години някой е гледал на армията като на брашнян чувал, сега правителството отпусна 117 милиона за ремонт и оборудване, каза още Каракачанов. На критиките, че хем ще се купуват нови самолети, хем ще се харчат пари за ремонт, военният министър обясни, че доставката на един самолет не става за 24 часа, още повече на 8. Ако днес сключим договор, те ще бъдат доставени за 2 години, а пилотите ще се качат да летят с тях на третата година, обясни военният министър. Не можеш да оставиш армията гладна и тук няма нарушение от страна на Министерството на отбраната, коментира той зародилия се скандал за 3-те години без сключен договор за доставка на хранителни продукти на армията. „За мен най-чистият вариант е да се направи нова обществена поръчка“, каза военният министър. И поиска тя да бъде разбита по сектори или по региони, за да могат да се включат повече фирми. Каракачанов отрече обвиненията за корупционна схема.Ако Македония не промени отношението си, няма да гласувам за приемането й в ЕС и НАТО, заяви Каракачанов по повод предизвикалите реакция на Скопие негови думи, че комисията, която се събира да реши спорните въпроси в общата история на двете държави няма никакъв напредък, а от македонска страна има нахалството да се спори и шикалкави. Има една поговорка - ти го кръщаваш, то пърди, коментира днес Каракачанов. ", "date": "2018.12.15", "title": "Каракачанов за Македония: Ти го кръщаваш, то пърди - народна поговорка"}
{"url": "https://offnews.bg/obshtestvo/svetlio-vitkov-da-napravim-referendum-za-pravata-na-homoseksualnite-693872.html", "text": "Билбордовете с хомосексуални мъже и жени имат за цел да заместят видимостта на гей двойките - двама мъже не биха се прегърнали на улицата, защото това е неприемливо за обществото, заяви Виктор Лилов, музикален мениджър и политик, който не крие сексуалната си ориентация. На тия години вече съм по-толерантен, като млад беше страшно, коментира Светльо Витков, лидер на \"Глас народен\", който подчерта, че говори като хетеросексуален мъж. Не бих отишъл да замажа  но и не бих го качил, обясни Витков. „България е една от малкото страни в ЕС, които не са легализирали съжителството на еднополовите двойки“, подчерта Лилов. Той призна, че отначало не разбирал кампанията с билбордовете, но реакцията на обществото го притеснила. Лилов дори я сравни с фашизъм.Според него обществото няма право да отнема права, затова на плаката пише: Различни хора, равни права. И хетеросексуалните сме различни - едни харесват по-пълни жени, други - по-слаби и по-високи. Конкретизирайте какви права искате, , предложи Витков. Главното му притеснение е, че подобни билбордове могат да се отразят негативно на детската психика.Ако има билборд, който рекламира паста за зъби, не знам дали всички ще станат паста, контрира Лилов. ", "date": "2018.12.15", "title": "Светльо Витков: Да направим референдум за правата на хомосексуалните"}
{"url": "https://offnews.bg/politika/kral-abdula-%d0%86%d0%86-i-kralitca-rania-posreshtat-prezidenta-radev-i-saprug-693869.html", "text": "Президентът Румен Радев заминава на официално посещение в Йордания по покана на краля Абдула II начело на българска делегация с представители на правителството и бизнеса.В делегацията са вицепремиерът и министър на външните работи Екатерина Захариева, представители на 30 български фирми, както и ръководителят на българския екип от учени в ЦЕРН проф. Леандър Литов.Задълбочаването на двустранните отношения, стимулиране на икономическото сътрудничество и партньорството между България и Йордания в сферата на отбраната и сигурността ще бъдат във фокуса на 3-дневната визита. Ще бъде обсъдена и ситуацията в Близкия изток и миграционната криза.Утре в кралския дворец в столицата Аман президентът Румен Радев и съпругата му ще бъдат посрещнати с официална церемония от крал Абдула II и кралица Рания. В Аманската търговска камара Румен Радев ще открие българо-йордански бизнес форум, в който ще участват компании от областта на информационните технологии и хранително-вкусовата промишленост.Представители на български фирми от отбранителната индустрия ще обсъдят общи проекти със свои партньори от Йордания.По време на визитата си държавният глава ще посети Центъра за подготовка на специалните сили „Крал Абдулах втори“, както и международният център за научни експерименти „Сезам“, единствен по рода си в Близкия изток.В Аман държавният глава ще се срещне с представители на общността ни и с йордански граждани, завършили образованието си в България.", "date": "2018.12.15", "title": "Крал Абдула ІІ и кралица Рания посрещат президента Радев и съпругата му в двореца в Аман"}
{"url": "https://offnews.bg/offtopic/petia-dikova-obiavi-che-chaka-bebe-prez-proletta-693887.html", "text": "Водещата на СООL...T Петя Дикова чака първото си дете.Тя спонтанно обяви новината в предаването днес и призна, че гостуването на световноизвестния илюзионист Андрю Басо я е предразположило най-накрая да сподели щастливото събитие.Басо, който е и менталист, успя да познае, че бебето ще е момче и с колко букви ще е името му. „Има нещо приказно точно магьосник да съобщи новината, че очакваш бебе”, развълнувано сподели водещата след ефир.Петя и приятелят ѝ Илиян Любомиров ще станат родители през пролетта.", "date": "2018.12.15", "title": "Петя Дикова обяви, че чака бебе през пролетта"}
{"url": "https://offnews.bg/futbol/spekulirat-s-badeshteto-na-pavel-kolev-v-levski-693874.html", "text": "Бившият спортен журналист Павел Колев най-вероятно ще отхвърли предложението на Левски и няма да заеме поста изпълнителен директор в клуба, пише \"Тема Спорт\" в днешния си брой.Почти сигурно той ще предпочете да остане на работа в БФС. Това са доверили източници от футболната централа.Колев, който в момента е заместник изпълнителен директор на БФС, не може да се пребори за достатъчно правомощия като оперативен ръководител на \"сините\".Разминаванията му със собственика на клуба Спас Русев са относно статута на някои от сега действащите кадри на \"Герена\". Основен от тях е Красимир Иванов, за когото бе обявено понижение във финансов директор. Той обаче явно ще остане на сегашния си пост. Вторият проблемен е главният скаут Кирил Вангелов, който се оказа много близък на Спас Русев, твърди изданието.Ако Павел Колев все пак размисли в оставащите дни до Нова година и реши да започне в Левски, ще стартира с уволнения още в първия си ден. На този етап обаче той предпочита да остане на работа в БФС.", "date": "2018.12.15", "title": "Спекулират с бъдещето на Павел Колев в Левски"}
{"url": "https://offnews.bg/futbol/levski-zagubi-ot-beroe-v-maglata-v-stara-zagora-693901.html", "text": "Левски загуби от Берое с 1:2 в двубой от 20-ия последен кръг от есенния дял на Първа лига, игран на стадион \"Берое\".В гъстата старозагорска мъгла двата обора спретнаха здрав мач при много неприятни метеорологични условия, в които домакините надиграха \"сините\" и заслужено се поздравиха с победата.Мартин Камбуров даде аванс на старозагорци в края на първото полувреме. Габриел Обертан изравни в 77-ата минута, но само 2 по-късно Александър Василев донесе успеха за \"зелените\".Така Левски остава на 3-ото място с 41 точки на сметката си и по време на зимната пауза ще има тежката задача да заздрави големите пробойни, които се появиха през есенната кампания. Берое пък е 4-и с 36 пункта, с 1 повече от Ботев Пловдив, който утре ще се изправи срещу ЦСКА.В друг мач от днес Локомотив Пловдив сложи край на негативната си серия. След шест поредни мача без победа, селекцията на Бруно Акрапович постигна изразителен успех при домакинството си на Ботев Враца с 4:0.\"Смърфовете\" напълно заслужиха своя триумф, който ще им подсигури една идея по-усмихнати коледни и новогодишни празници.Развръзката на тази среща бе след почивката. Преди това \"черно-белите\" сътвориха поредица от пропуски, които след това бяха компенсирани с цели четири попадения в мрежата на Красимир Костов. С два гола се отчете Вилим Посинкович, а по веднъж се разписаха Бирсент Карагарен и резервата Ален Ожболт.Черно море пък не успя да спечели гостуването си на Витоша Бистрица. Варненци можеха да се изравнят с 4-ия в класирането Берое, при загуба на заралии от Левски. Това обаче не се случи, като \"моряците\" водеха в резултата, но позволиха изравняване през второто полувреме на срещата в Бистрица.", "date": "2018.12.15", "title": "Левски загуби от Берое в мъглата в Стара Загора"}
{"url": "https://offnews.bg/futbol/dvama-si-tragvat-ot-gerena-sled-nova-godina-693877.html", "text": "Треньорът на Левски Славиша Стоянович очевидно е твърд в решението си да не разчита повече на Антони Белмонт и Ривалдиньо, които определено разочароват с представянето си и не оправдават очакванията на треньорския щаб с поведението си в мачовете и по време на заниманията, информира \"Меридиан Мач\".Французинът отказа да се поздрави със Стоянович при смяната си в злополучния мач със Септември (София) и именно той е на път да се окаже последният за него със синия екип.Междувременно стана ясно, че защитникът на Левски Давид Яблонски може и да има колебания дали да приеме предложението за нов договор с тима, но семейството му е щастливо в София. Точно желанието на неговата половинка може да натежи и той в крайна сметка да приеме условията, които му предлагат от ръководството на “сините”.Към момента другите опции пред него са свързани с Азия. Яблонски имал предложения от клубове в Китай и Япония, но освен финансовата страна, от там не можели да спечелят с нещо бранителя и близките му, които предпочитат да не сменят толкова драстично обстановката и начина си на живот.", "date": "2018.12.15", "title": "Двама си тръгват от \"Герена\" след Нова година"}
{"url": "https://offnews.bg/obshtestvo/spaseniat-mladezh-v-pirin-propadah-v-sniag-do-gardite-niama-izlizane-693880.html", "text": "Спешна спасителна акция в планината завърши с . Преходът без храна и вода в Пирин, предприет в петък от 29-годишен мъж благотворително, прие изненадващ обрат, след като Цветан Найденов подаде сигнал, че не може да продължи, защото е крайно изтощен.Ние изпълнихме нашата мисия, което беше най-важното. Първо, успяхме да заснемем страшно много материал. Второ, занесохме важните дрехи и припаси на защитените жилища. Когато видяхме хората усмихнати, много се зарадвахме, заяви днес Цветан по Нова тв. Той е категоричен, че в планината винаги има рискове и никога не знаеш какво те очаква.През целия ден валеше сняг. Започна да духа вятър. Появи се мъгла. Знаех точно накъде се движа, но в един момент просто стъпваш и пропадаш до гърдите в сняг. Няма излизане. И прецених, че това е голям риск. През цялото време държахме връзка с Планинска спасителна служба. Тогава усетих, че не мога да продължа, разказа още Найденов. ", "date": "2018.12.15", "title": "Спасеният младеж в Пирин: Пропадах в сняг до гърдите, няма излизане"}
{"url": "https://offnews.bg/obshtestvo/treta-transplantatcia-na-cheren-drob-vav-vma-za-2-sedmitci-693882.html", "text": "Трета трансплантация на черен дроб извършиха в рамките на две седмици специалисти от Военномедицинска академия, съобщиха от лечебното заведение.Реципиентът е 31-годишен мъж, а донорът - жена на 54 години. Сложната интервенция е била извършена в късния следобед вчера. По-рано през деня, въпреки сложните метеорологични условия, екипи на ВМА и на УМБАЛ \"Александровска\" са били транспортирани със самолет C-27J \"Spartan\" от транспортна авиогрупа Враждебна на Военновъздушните сили до УМБАЛ \"Света Марина\" - Варна, където е била извършена експлантацията на органите.Две донорски ситуации само за седмица, спасени са четирима душиПациентът е в добро състояние, уверява проф. д-р Никола Владов, ръководител на Клиника по чернодробно-панкреатична и трансплантационна хирургия. ", "date": "2018.12.15", "title": "Трета трансплантация на черен дроб във ВМА за 2 седмици"}
{"url": "https://offnews.bg/tenis/federer-krakata-mi-malko-treperiat-no-sam-dobre-693878.html", "text": "Швейцарската легенда в мъжкия тенис Роджър Федерер сподели, че продължава да се наслаждава на играта. Маестрото заяви, че се чувства физически и психически толкова добре, колкото през позледните 4 години.\"Имах добра година. Хареса ми начина по който играх в някои от турнирите. Спечелих трофей от \"Шлема\", бях първа ракета в света. Това са все нормални неща.Беше наистина невероятно. Не мислех, че ще преживея това отново. Знаете, че не бях печелил в един период трофей от \"Големия шлем\" в продължение на четири години. Имах и проблеми с контузии.Ето защо се чувствам добре. След Лондон започнах да се готвя за новия сезон. Краката ми малко треперят, но съм добре. Малко съм уморен, но това е напълно нормално, сезонът едва наскоро приключи.Няма никакво значение какъв ще ми бъде графика за новия сезон щом продължавам да се наслаждавам на това, което правя - да играя тенис. Чувствам, че още мога да се състезавам и конкурирам с най-добрите и това ме радва.Когато годините започнат да се увеличават, тогава става като при катеренето. Въздухът ти намалява и всичко става по-екстремно. Така е и при мен. Това обаче не значи, че трябва нещо да се обърка.Аз обаче усещам тези неща. Ето поради тази причина планирам всичко толкова добре с моя екип. Това винаги е била моята силна страна.Физически и психически през тази година се чувствам също толкова добре, както се чувствах през последните четири години например\", каза Федерер.", "date": "2018.12.15", "title": "Федерер: Краката ми малко треперят, но съм добре"}
{"url": "https://offnews.bg/kultura/preporachvame-vi-sofijski-mezhdunaroden-literaturen-festival-693855.html", "text": "Шестото издание на  се провежда в НДК, Мраморно фоайе.Представяме ви пълната програма за последните два дни от фестивала:​15 декември | събота10:30 – 12:00Детска програма: Прасчо и други приказни героиСреща-работилница с Мила Попнеделева-ГеноваЕдно събитие за най-малките, в което Прасчо ще излезе от книгите, за да дойде на литературния фестивал и да се оплаче на децата как е описан и нарисуван от Мила като свинчо и как тя харесва другите си приказни герои повече от него.За кой е писала Мила, че не си подрежда играчките? За Прасчо. Кой е нарисувала най-дебел от всички животни? Пак Прасчо!!! За кой е писала, че не си мие копитцата? За Прасчо. Честно ли е това? А кой е нарисувала да гази в калта? Отново Прасчо. За кой е написала, че говори с пълна уста? Пак за него.Прасчо ще прочете на децата къде е писала за него тези лоши работи и ще им покаже всички илюстрации, на които не харесва как е нарисуван. После ще ги помоли да поправят тази черна несправедливост с помощта на боички, моливи и глина. Да напишат хубави неща за него и да нарисуват нови илюстрации, в които той да е възпитано и чисто прасе. И да е слаб. Най-важно му е да е слаб. Иска да се види и зелен. И висок. И елегантен. И да го нарисуват, как язди кон. И слон! И как пилотира самолет.Прасчо се надява, че децата ще поправят имиджа му от книгите на Мила.12:00 – 13:00Дискусия: Аз съм тук, за да питам, не да отговарям.Въпросите на Георг Бюхнер и Бертолт Брехт.Българският театър и жалоните на драматургичното мисленеРазговор на режисьора Явор Гърдев и драматурга Константин Илиев по случай излизането от печат на книгите „Кукли сме ние…“ (пиесите „Смъртта на Дантон“, „Леонс и Лена“ и Войцек“ от Георг Бюхнер – превод на Константин Илиев и Ирина Илиева, издателство на Нов български университет) и „Към потомците“ (пиесите „Добрият човек от Сечуан“, „Господин Пунтила и неговият слуга Мати“, „Кавказкият тебеширен кръг“ и „Сватбата на дребния буржоа“ от Бертолт Брехт, ИК Жанет 45 – превод на Константин Илиев)13:00 – 14:00Дискусия: Говорим за българската драматургия: Пиеси за родината или за трудните отношения между българската театрална сцена и българските автори на пиесиПредставяне на Пиеси за родината и дискусия за отношението между българската театрална сцена и българските драматурзи.модератор: Виолета Дечевас участието на: авторите в сборника с пиеси, членове на академичното жури на Конкурс за нова пиеса, водещи на Лаборатория за писане на пиеси, актьори14:00 – 15:00Софийският международен литературен фестивал представя: Свободно поетическо общество„Поезията на Живота“, ШилерКой би желал на сенки да се наслаждаваС които същността чужд облик получаваИ мамят надеждата с чужда властДа гледам истината гола искам аз!Повече от година „Свободно поетическо общество“ мисли поетическото в широкия смисъл на словесността и отстоява правото да се говори и пише свободно с вкус и стил.Свободно поетическо общество е платформа за поезия, проза, пластични и сценични изкуства, за оперативна критика и публицистика, но също така прокарва връзки с всички науки, успоредно с които и благодарение на които литературата се развива.В този смисъл „Свободно поетическо общество” отказва, а и не може да се държи просто като сайт за литература или културна медия. Вместо това то избира по-трудния път, за да се превърне в поле, обединяващо всичко онова, от което неговите създатели, автори и читатели имат нужда.Екип от съмишленици списват и поддържат сайта жив и притеглят все повече хора към свободата и истинността в изкуството.с участието на: Александър Христов, Белослава Димитрова, Зорница Гъркова и Марианна Георгиева15:00 – 16:00Дискусия: Къде се крие богът на късия разказс участието на: Йорданка Белева, Велина Минкова и Соня ТодороваБогът на късия разказ има много имена – Чехов, Йовков, Борхес, Карвър, Селинджър, Бредбъри, Алис Мънро... Той/тя е богът на дребните неща, на неочакваните обрати, но и на нищонеставането, на безмилостните финали, но и на милостивите развръзки... Как се пишат разкази тук и сега – в днешните времена на романи и на фейсбук статуси, на глобалност, но и на нова локалност, ще дискутираме с три авторки на новоизлезли книги.модератор: Биляна Курташева16:00 – 17:00Срещи с писатели: Безименно, невидимо, родно. Проза и справедливостРазговор с Людмила Миндова, Добромир Байчев и Мехмед АтиповМалките човешки истории на голямата политическа история. Всекидневно себеотрицание и всекидневен героизъм.модератор: 17:00 – 18:00Дискусия: Измерване на съвременното. Немскоезичният роман днесс участието на: Ана Димова и Майа Разбойникова-Фратевамодератор: Борис МинковДискусията си поставя за цел да набележи пътищата, по които съвременният немскоезичен роман достига до проблема за съвременното. Каква роля има сатиричното начало; как въздейства въвличането на разпознаваеми масиви от „социология“, „политология“, „икономика“ и т.н. в художествената тъкан; какви са значенията на историческото търсене и „документализирането“ в измеренията на днешния ден; колко фикционалност може да понесе делникът ни? Съществуват ли стандарти в писането на немскоезичните романи, които съвременните автори възприемат от традицията; как ги развиват? – Тези и други въпроси ще бъдат обсъждани в хода на разговора. В активния контекст на дискусията ще присъстват излезлите през 2018 г. книги на Роберт Менасе (Столицата) и Кристоф Хайн (Щастливец с баща).18:00 – 19:00Срещи с писатели: Европа като сюжетРазговор с Роберт Менасе (Австрия) и Алек ПоповПисателите Роберт Менасе /Австрия/ и Алек Попов /България/ разговарят с Бойко Василев за това как Европа може да бъде превърната в роман. Безсмъртен ли е Европейският съюз? А интересен ли е? Или може би смешен? Кои са неговите врагове? И има ли приятели? Въобще, каква е книгата за Европа – философски роман, трилър, пародия или гротеска?модератор: Бойко Василев19:00 – 20:00Срещи с писатели: Историческото наследство: памет и истинаРазговор с Кристоф Хайн (Германия)Можем ли да носим чужда вина? Можем ли да поправим миналото? Защо синовете на просветителите се превръщат в масови убийци? Разговор с Кристоф Хайн за политическия скепсис и моралната отговорност на писателя.модератор: ​16 декември | неделя10:30 - 12:00Детска програма: Лупо, Тумба и Кутията на думитеПетя Кокудева и героите от най-новата й книга - \"Лупо и Тумба. Част 2\" - ще ви покажат вълшебната кутия на думите, пълна с истории.12:00 - 13:00Срещи с писатели: Да изобретим друго минало - белетристиката като съпротива срещу конюнктурната историяРазговор с Христо Карастоянов и Крум ФилиповМодератор: Ани Бурова13:00 - 14:00Срещи с писатели: Хайку - за чудесата на всекидневиетоРазговор с Владислав Христов, Илиана Илиева и Петър ЧуховУспехът на българските хайку автори и множеството публикации в световните специализирани издания показват, че теоретичната им подготовка е на високо ниво. Какво ни е нужно, за да напишем едно добро хайку? Със сигурност, освен талант, са ни необходими и познания за спецификата на този поетичен жанр с милиони почитатели от цял свят. Можем да наречем „Основи на хайку” първи учебник по хайку на български. Той е написан на популярен език и ни дава основна информация, която ни е нужна както за четенето, така и за писането на стихове в най-кратката поетическа форма. Книгата включва текстове от Джейн Райкхълд и Алексей Андреев – двама от най-изявените познавачи на това лаконично поетическо изкуство.14:00 - 15:00Срещи с писатели: Поезията, поставена пред скобиРазговор с Кристин Димитрова,  и Яна БуковаНякой може да е открил Яна Букова и Кристин Димитрова като преводачки и авторки на проза или да познава  като журналист, редактор и преподавател, но те са преди всичко имена, свързани с поезията. С мощна, концентрирана, остроумна, (раз)очарована или деликатно заявяваща ликувания и откази поезия.Модератор: Стефан Иванов15:00 - 16:00Срещи с писатели: Поезията като скандал в епохата на разградените дворовеРазговор с Фердинанд Шмац (Австрия)Поезията не иска да се отучи от жаргона на автентичността - и това е екологична катастрофа. Още през 1987 г. заедно с Франц-Йозеф Чернин Фердинанд Шмац фокусира вниманието върху темата за непрекъснато връщащата се на власт автентичност - публикувайки антологията \"Пътувания. В осемдесет стихотворения по целия свят\" с преднамерено тривиални стихове, като малко след това двамата представят книга с разобличение на случая (\"Пътуването. В осемдесет плоски псета в дълбокия трап\"). Вършат го, за да покажат колко ниски са художествените критерии на съвременната австрийска литература. Сякаш не е имало никога авангарди, нито преди тях саморефлексивни и критични епохи. Но днес вече съществува конкуренцията на пишещите машини. Онези, които са флиртували или спорили с ботове, добре го знаят. Но силно ли е днес усещането за илюзията на автентичността? Не сме ли постоянно изложени на ударите на желанието да се изрича някаква истина, която е винаги банална? И не е ли по-остроумна машината, ненуждаеща се от емпатия?Модератор: Йордан Ефтимов16:00 - 17:00Срещи с писатели: Зелените очи не са случайниРазговор със  и Палми Ранчев и Палми Ранчев - едни от най-изявените български писатели с остро социално чувство и непревзето око както за литературата, така и за живота, в откровен разговор с Митко Новков.Модератор: Митко Новков19:00 - 21:30Тайно поетическо четенеИмената на поетите и музикантите, както и мястото, на което ще се проведе четенето, ще останат тайна до последния момент. Броят на хората, които ще присъстват, ще бъде ограничен, а предварителното записване ще е задължително. Със сигурност се знае единствено, че поетите имат поставена задача: те трябва да прочетат две свои стихотворения, едно стихотворение от немскоезичен автор, което е важно за тях, и да „реагират“, както намерят за добре, на тайната.С предварително записване, след което ще получите допълнителни инструкции, които ще ви отведат до Тайното поетическо четене. ​Вход свободен", "date": "2018.12.15", "title": "Препоръчваме ви: Софийски международен литературен фестивал"}
{"url": "https://offnews.bg/obshtestvo/promeni-v-dvizhenieto-v-sofia-dnes-693862.html", "text": "Коледни празненства и концерти променят движението в части от София днес, съобщи Столична община. Заради прием в посолството на Република Полша на ул. „Хан Крум” № 46 от 08:00 до 14:00 часа се забранява престоят и паркирането на пътни превозни средства с изключение на автомобилите на гостите на ул. „Хан Крум” между бул. „Евлоги и Христо Георгиеви” и ул. „Любен Каравелов”; на ул. „Любен Каравелов” между ул. „6-ти септември” и ул. „Хан Крум”. От 12:00 до 14:00 часа се забранява влизането в двете посоки на пътни превозни средства с изключение на автомобилите на гостите, поканени на приема, само при необходимост и по преценка на отдел „Пътна полиция” при СДВР, по тези улици в посочените участъци. Заради отразяване на концерт в зала „България” от 08:00 до 19:30 часа се забранява престоят и паркирането на пътни превозни средства с изключение на автомобилите, обслужващи мероприятието, на ул. „Г. Бенковски“ между ул. „Аксаков“ и бул. „Цар Освободител“. Във връзка с провеждането на Коледен благотворителен базар и концерт от 10:30 до 15:30 часа се забранява престоят и паркирането на пътни превозни средства в крайната дясна лента на бул. „ Никола Вапцаров”, в частта от служебния паркинг на НСО и входа на училището, с изключение на автомобилите, обслужващи мероприятието. ", "date": "2018.12.15", "title": "Промени в движението в София днес"}
{"url": "https://offnews.bg/obshtestvo/sv-elevterij-zaginal-ot-mech-majka-mu-bila-obezglavena-do-nego-693764.html", "text": "Християните почитат днес Св. свещеномъченик Елевтерий и неговата майка Антия. Св. Елевтерий бил римлянин от знатен произход. Той получил от майка си Антия, приела християХристияните почитат днес Св. свещеномъченик Елевтерий и неговата майка Антия. нство от самия апостол Павел, възпитание във вярата. Получил и добро образование, от младини се посветил да служи на Бога.На 15-годишна възраст бил ръкоположен за дякон на папа Анаклет, а като станал 18-годишен получил сан презвитер.На 20 г. бил възведен в сан епископ Илирийски и скоро се показал на висотата на своето звание със светостта на живота си и с дейно разпространение и укрепване на християнството сред паството си.Слухът за неговата успешна дейност в полза на преследваното християнство достигнал до Рим. Император Адриан го извикал и след много изтезания заповядал да обезглавят този Христов изповедник.Поразен от чудесата, станали при изтезанията на Елевтерий, до когото не се докоснали пуснаните срещу него зверове и който сред огъня останал невредим, сам перфектът Коривон се обърнал към Христа и приел заедно с Елевтерий мъченическа смърт.Пострадала и майката на Елевтерий, Антия, която дошла да целуне умрелия си син. Тя също била обезглавена. Били посечени с меч и двамата мъчители на Елевтерий, които по време на мъченията повярвали в Христа.Мощите на свещеномъченик Елевтерий сега се намират в Рим, в църквата \"Св. мъченица Сусана\".", "date": "2018.12.15", "title": "Св. Елевтерий загинал от меч, майка му била обезглавена до него"}
{"url": "https://offnews.bg/obshtestvo/dazhd-i-sniag-prez-uikenda-4-bala-valni-v-moreto-693860.html", "text": "Облачно ще е времето днес, ще вали и ще духа умерен вятър. В северозападната част от страната, както и по поречието на Дунав ще има условия за поледици. Максималните температури ще варират между 0 и 12 градуса, според прогнозата на НИМХ. Край морето ще бъде облачно, ще вали дъжд и ще умерен източен вятър. Максималните температури на въздуха и сред вълните от 3-4 бала ще са около 9 градуса. По южното Черномория термометрите ще се качат до 12 градуса. Мъгли ще има в планините, синоптиците прогнозират превалявания от сняг. Ще духа умерен до силен юг-югозападен вятър и с него температурите ще се повишават - на височина 1200 метра те ще достигнат до около 5, а на 2000 метра – около минус 1 градус. Утре ще вали на повече места в страната, така ще е и в първите дни на новата седмица. ", "date": "2018.12.15", "title": "Дъжд и сняг през уикенда, 4 бала вълни в морето"}
{"url": "https://offnews.bg/kultura/vladislav-hristov-pri-hajku-uspehat-i-neuspehat-sa-ednakvo-vazhni-i-t-693865.html", "text": "Представянето на първия учебник по хайку на български „Основи на хайку“ е част от Софийския международен литературен фестивал. Събитието ще се състои на 16 декември от 13.00 ч. в Мраморното фоайе на НДК. В него ще участват Илиана Илиева, Петър Чухов и съставителят на книгата Владислав Христов.Кога за пръв път срещна хайку през живота си?Преди близо 15 години, покрай интересите ми, свързани с дзен философията, по същото време започнах да се занимавам и по-сериозно с фотография. Вълнуваше ме минимализма във всичките му форми. От своя страна хайку също може да бъде наречено минималистична литературна форма. В него ме привлече това, че всеки текст има много пластове на разчитане, дава на читателя богат спектър от подсмисли, отваря различни врати в подсъзнанието. Авторът само дава кода, две трети от работата остава на читателя. Освен това при писането на хайку има постоянно преследване на т.н. хайку моменти, с които сме заобиколени в ежедневието си и които после да пресъздадем чрез написването на хайку. Тази своеобразна гонитба я има и във фотографията и продължава да ме инспирира и вълнува все така силно както и в началото.Вечният въпрос: Трябва ли да бъде спазена задължителната схема 5-7-5 срички, за да кажем, че една поетична форма е хайку?Правилата за писане са важно нещо, но не бива твърде много да им се предоверяваме. Хайку не е математика и ако си мислим постоянно къде бъркаме, има голяма вероятност да създаваме едни стерилни и емоционално изсушени текстове. Както казват на Изток: „Научи правилата, а после забрави за тях“. Хайку отдавна не е това, което и било преди векове, когато е възникнало в Япония. Един от последните големи японски майстори Масаока Шики в края на 19-ти век го освобождава от строгите правила, така те стават от задължителни - препоръчителни. Това се отнася както за наличието на сезонната дума „киго“ в хайку, така и на прословутата подредба на сричките по схемата 5-7-5. Напълно съм съгласен с това разкрепостяване на хайку. Защото какво значение има спазени ли са сричките, ако в текста няма хайку момент?Самото създаване на \"Основи на хайку\" има собствена дълга история. Разкажи за нея.Идеята за книгата се роди преди 5 години. Разговаряхме с покойната вече Мая Любенова, една от най-талантливите и отдадени на хайку български поетеси, за това, че е време да бъде издадено четиво, което да ориентира и четящите, и пишещите хора в базовите понятия и техники на писане. Започнахме работа по осъществяването на проекта, за съжаление Мая не успя да се пребори с рака. В крайна сметка продължих делото с преводаческата помощ на Илиана Илиева, Ваня Стефанова и Радостина А. Ангелова. Книгата видя бял свят тази година, подкрепена от Министерството на културата и издадена от изд. „Агата-А“. Разделена е на две части, написани от двама от големите познавачи на хайку. „Уроци по хайку“ на американката Джейн Рейкхълд е първата част. Втората част се нарича „Що е хайку?“. В нея са включени текстове на руснака Алексей Андреев. Езикът на книгата не тежък и научен, в нея се усеща приятелският дух. Читателите й ще бъдат поощрени и окуражени. Кой знае дали сред тях не се крие някой бъдещ майстор на хайку.Можеш ли да различиш хайку на дебютант от това на наложен автор в жанра? Хайку стига до читателите като чист текст, без пол, възраст и всичко останало. Или е уловено, или не. Празната рибарска мрежа си остава празна независимо от опита на рибаря. Пишещите не бива да се разочароват. Успехът и неуспехът са еднакво важни и ценни.Има ли комерсиално хайку и злоупотребява ли рекламата с жанра?Със сигурност наричането на всяко тристишие с името  девалвира жанра. Ниската автоцензура също. Писането на хайку изглежда лесно, но изобщо не е така. Въпреки всичко през последните години то набира голяма популярност. Истинските майстори обаче си остават все така малко. Забавно е из социалните мрежи да видим някое тристишие, в което има падащо листо, но това не го прави автоматично хайку. До написването на съвършеното хайку има много път. Тръгналите никога не пристигат. Това е причината всички пишещи хайку да са вечни ученици, което всъщност е прекрасно.Кои български автори на хайку трябва задължително да прочетем?Няма да се впускам в изброяване на имена, защото това винаги крие риск някой да бъде пропуснат. Хайку и поезията като цяло не бива да бъде състезание, но в последно време за съжаление се превръщат точно в това. Има няколко български автори, които имат успех и сред международната хайку общност. При порастването ми в хайку важна роля са изиграли Петър Чухов, Мая Любенова и Илиана Илиева. Разбира се, четенето на старите японски майстори като Башо, Бусон, Исса, Шики е неизбежно. Но и в момента има пишещи хора от цял свят, които имат чудесни попадения. Хайку няма националност, то е усещане на духа, отвориш ли веднъж вратите му, то ще бъде с теб през целия ти път.", "date": "2018.12.15", "title": "Владислав Христов: При хайку успехът и неуспехът са еднакво важни и ценни"}
{"url": "https://offnews.bg/futbol/mari-ima-retcepta-za-prekasvane-na-hegemoniata-na-ludogoretc-693876.html", "text": "Селекционерът на Казахстан Станимир Стоилов посочи как може да бъде прекъсната хегемонията на Лудогорец, която продължава вече седем години в родния елит.Според бившия треньор на Левски претендентите първо трябва да се изравнят с шампионите и след това да започнат да ги надиграват постоянно.\"Левски и ЦСКА имат още доста да се потрудят, ако искат да свалят Лудогорец чисто от игровия връх. Аз лично ще подходя, ако съм на работа в конкурент на този тим, както беше в случая с Ботев, да изравня първо по игрови стил отбора.Да играе толкова добре, колкото и те играят и да ги надиграва. И това да се случва постоянно\", сподели Мъри Стоилов пред \"Нова телевизия\".\"Аз от дълго време повтарям, че на Левски проблемът никога не е бил финансов в последните години, винаги е бил спортно-технически за решаване.През годините съм казал за Левски всичко. Убедих се, че никой от хората, които ръководят, не искат да го чуят, те се обиждат или се сърдят\", добави българският специалист.\"Надявам се Левски най-после наистина да успее да спечели титлата. Това ще бъде един наистина дългоочакван подарък за всички левскари\", каза още Стоилов.", "date": "2018.12.15", "title": "Мъри има рецепта за прекъсване на хегемонията на Лудогорец"}
{"url": "https://offnews.bg/horoskop/horoskop-za-15-21-dekemvri-ot-antonia-mechkova-692337.html", "text": "До вторник сте настроени за по-сериозни промени в делови и личен план, ала действайте внимателно. През уикенда Овните следва да се пазят от спорове, има начин да използват ситуацията в интерес на работата, а и за реализация на своите цели. В сряда задълженията ви стават повече, амбициите ви нарастват, но сте и по-уязвими за интриги. Наложете си сдържаност и гъвкавост даже ако се разделяте с досегашния си екип, съмишленици, любими, нека да е по-тихо и кротко. Вземате решения след точен анализ, има кой да ви помогне да успеете.Предстоящите дни изискват повече постоянство в работата, задачите ви не са малко или леки, така че не поемайте и допълнителни ангажименти. Финансови въпроси излизат на по-преден план. За Телците има риск още в понеделник да се изнервят, лесно започват спорове, а в куп теми и области тепърва навлизат. Част от знака смятат, че като държат някакъв коз в ръце, могат да пренебрегват мнението на околните, не е така. Не показвайте дребнавост в сряда, посветете четвъртък на проучвания, пътища, срещи, познанства. Щадете чужди чувства.Това 7-дневие е уморително за вас, в петък е редно да намалите доста темпото, да помислите за нови проекти и насоки в дейността си. Мнозина от Близнаците сега предпочитат самостоятелни изяви, съгласували са нещата с шефове или стриктно изпълняват такива заръки. От понеделник до четвъртък ще гледате и да не коментирате темата. В сряда възникват още шансове, преценявайте ги, но не давайте воля на сребролюбието. В личен план необвързаните да разчитат на добро партньорство, коректността печели повече отколкото разни хитрувания.За вас 7-дневието не е леко, от вторник пречките в работата се трупат, налага се да общувате с различни хора. Раците ще вложат голяма енергия в работата, наясно са и с рисковете, и с шансовете, които им откриват сегашните задачи. В сряда и четвъртък стабилизирате нови партньорства, обаче проверявайте кой колко коректен е с вас, за да се предпазите от предателства по-сетне, вие няма да измените на принципите си. Някои оставят старите дружби на заден план, новите връзки се развиват бързо, а и наистина изискват цялото им внимание.През уикенда ви се откриват делови шансове и следва бързо да се захванете с тях. Лъвовете на лидерска позиция ще увлекат с идеи колеги и съюзници в бизнеса, редовите изпълнители ще дават всичко от себе си за осъществяването на екипните цели, приносът им може да се окаже по-решаващ. Понеделник ви насочва към наистина ефективни партньорства, влагате енергия и находчивост в своята дейност, тя може да е на път или в необичайна за вас сфера. Обичате печалбите, ала сега е по-важно да се радвате на любовта, която ви съпровожда.Пред каквито и пречки да ви изправят следващите дни, ще залагате на добро взаимодействие с околните и старателно ще изпълнявате поети задължения. За Девите това обещава печалби, подходящи партньори и много спестени укори към останалите в екипа. От понеделник до петък те май ви дават доста поводи за критика. Ех, приемете, че са по-нетърпеливи за успехи и печалби, но не се подвеждайте по настроението им, иначе загубите ще сподирят и вас. Вторник ви окуражава за хармонични връзки, а някои не са избрали подходящ любим...Дни, в които трудностите не са малко, но радостта от сполуката и споделените чувства ги засенчва. Везните имат точно определен план за действие, още от уикенда знаят къде ги чакат разни спънки, къде могат да минават метър като истински дипломати. Във вторник и сряда напрежението е повече, обаче резултатите ще си струват. В четвъртък има неясноти, в петък първо следва да приключите всяка започната вече работа, пък после да тръгнете по купони. В любовта се изкушавате от флиртове, но ако сте обвързани, не го забравяйте...Напрегнато 7-дневие, което няма защо да усложнявате с припряност в делови и личен план. Група Скорпиони май често ще стигат до разправии с околните, а спорове едва ли ще променят положението към по-добро, във вторник ще им пропилеят ценна енергия за работа. Запасете се с търпение към близки, колеги, даже непознати. В понеделник може да попаднете на бъдещи партньори, в четвъртък ще стабилизирате ритъма на работа, в петък ще обмислите новата си стратегия. Упорството ще бъде наградено, в любовта неочаквано хубав развой.Периодът ви изправя пред куп делови трудности, бъдете много внимателни с финанси, на път, в нови партньорства. Стрелците са настроени оптимистично и сигурно ще се справят с пречките, ала да не забравят, че особено във вторник-четвъртък реализацията им доста зависи от благосклонност на влиятелни хора. От понеделник някои се увличат от гонитбата на големи печалби, а тя може да усложни отношенията им или да ги подведе да пропилеят време. Във флирт ви върви, но едва ли ще създадете здрава връзка сега, опознайте себе си по-добре.Тези дни ви подтикват към общуване и за дела, и за лични неща. Козирозите ще се радват на разбирателство с околните, шефове ги подкрепят, а на колеги, клиенти и познати те ще подадат ръка в труден момент. Все пак не поемайте прекалено много ангажименти за услуги до Игнажден, от понеделник се очертават напрежение и пречки, във вторник се отдръпвате на заден план в екипи, преориентирате се към други дейности и съюзи. В петък допринасяте за успех в общите начинания, а в любовта се радвате на още по-голяма хармония.Задават се големи празници и трябва да сложите в ред служебните и личните си дела. Няма да е лесно, много Водолеи са се нагърбили с куп задачи, а от уикенда обещават още услуги на познати, близки. Понеделник е тежък, вие трябва също да търсите съдействие, от сряда - и важна информация, и връзки с шефове. За Игнажден изяснявате стратегията си, укротявате малко темпото на работа, за да осъществите идеите си добре. Ако водите екип, възнаграждавайте точно според заслугите. В любовта - трудна хармония, но без нея няма щастие.Динамичен период, от вас зависи да го изпълните с радости, не с тъга. Едни Риби кипят от енергия за ефективно партньорство в работата още от уикенда, втори от понеделник се взират най-критично в детайли, трети се отдръпват от всеки проблем, който не ги засяга лично във вторник. По-добре е да заложите на сътрудничество с колеги и роднини, да овладявате критичните ситуации с такт. Не сте безгрешни и вие, но ако се постараете, ще извлечете максимални ползи и в тях. Мнозина възраждат любовта каквато ги е пленила в началото си.", "date": "2018.12.15", "title": "Хороскоп за 15 – 21 декември от Антония Мечкова"}
{"url": "https://offnews.bg/obshtestvo/prasentceto-dzhordzhi-chaka-gosti-v-zooparka-dnes-podaratci-za-koleda-693744.html", "text": "Виетнамското мини-прасенце Джорджи чака гости днес в Софийския зоопарк. Заедно с две бели магаренца той ще посреща за Коледа в специален кът зад Екологичен научно-образователен център, съобщиха от Столична община. Магаретата Азинара пък произхождат от едноименния остров край Сардиния и ще бъдат с коледни премени. Началото на срещата с животните и техните гледачи, които обещават да разказват интересни истории, е в 13 часа.Ще може да се снимате с Джорджи и неговите приятели, уверяват от зоопарка. От 14 ч. в Зала \"Големи котки, терариум и аквариум\" пък посетителите ще имат уникалната възможност да видите как лъвовете, тигрите, ягуарите, леопардите и пумата ще получат своите коледни подаръци. ", "date": "2018.12.15", "title": "Прасенцето Джорджи чака гости в зоопарка днес, подаръци за Коледа ще получат големите котки"}
{"url": "https://offnews.bg/obshtestvo/tcgm-podpisa-dogovor-za-tiket-sistemata-sled-2-g-telefon-i-debitna-k-693886.html", "text": "Центърът за градска мобилност подписа договор за изграждане на тикет системата за градския транспорт в София. Избраният за изпълнител е консорциум \"Си Ен Си София тикетинг систем\", в който влизат българските технологични компании \"Компютърнет сървисиз\" и \"Тикси\" и турското дружество \"Асис електроникс\".През юли консорциумът спечели обществената поръчка, след като получи сто точки и обяви най-ниската цена  73 248 150 лева без ДДС.  съобщи ЦГМ. Съгласно условията на обществената поръчка консорциумът трябва да изгради новата тикет система в рамките на 24 месеца като се предвижда въвеждане в експлоатация на повече от 15 000 устройства, на над 1 350 напълно оборудвани превозни средства от 4 типа транспорт, монтаж на оборудване в 11 депа, 52 метростанции, над 80 търговски обекта, интеграция на съществуващите системи, обучението на 3 000 служители на ЦГМ и транспортните оператори. Тук влиза и Центърът за видеонаблюдение.Тикет системата ще донесе повече удобства за пътниците, тъй като ще може да се използва 1 превозен документ за различните видове транспорт. Този документ ще може да се зарежда и от всички видове мобилни устройства. Това ще сложи край на опашките. Ще се монтират камери във всички превозни средства, което ще повиши сигурността, както и борбата с гратиса ще е по-ефективна. Чрез системата в реално време ще се знае натоварването на линиите и ще се взимат бързи решения, за да няма претъпкани автобуси, тролейбуси или трамваи.Тикет системата предвижда електронни билети, за които да може да се плаща и през телефон чрез приложения. Пътниците ще могат да ползват собствените си дебитни карти като документи за пътуване, ако платят с тях месечната си карта за транспорт. ", "date": "2018.12.15", "title": "ЦГМ подписа договор за тикет системата, след 2 г. телефон и дебитна карта вместо билет"}
{"url": "https://offnews.bg/futbol/grisha-ganchev-sabira-tcska-na-vecheria-za-kraia-na-polusezona-693875.html", "text": "Финансовият благодетел на ЦСКА Гриша Ганчев планира да събере футболистите на традиционната вечеря за края на есенния дял веднага след двубоя с Ботев (Пловдив) в неделя.На 10 декември Ганчев отпразнува 56-ия си рожден ден в ресторанта на столичен хотел, но играчите не присъстваха. Там обаче бяха треньорският щаб, почетният президент Димитър Пенев, консултантът Люпко Петрович и изпълнителният директор Пламен Марков, припомня “Тема спорт”.Играчите на ЦСКА излизат във ваканция от понеделник. За тогава са резервирани самолетни билети и за всички чужденци. Първата тренировка за 2019-а е планирана за 9 януари (сряда), а на 7-и и 8-и футболистите ще минават прегледи.За старта е очакван шведският бранител Ерик Бьоркандер, за когото медиите в Скандинавия съобщават, че ще подпише с ЦСКА като свободен агент. За последно 22-годишният защитник е играл в Сундсвал.Ръководството на клуба ще има среща с треньора Нестор Ел Маестро и консултанта Люпко Петрович в понеделник. На нея ще се реши окончателно с кои футболисти ще се раздели отборът през зимата и ще се уточнят последните детайли около подготовката, голяма част от която ще премине в чужбина.", "date": "2018.12.15", "title": "Гриша Ганчев събира ЦСКА на вечеря за края на полусезона"}
{"url": "https://offnews.bg/obshtestvo/proveriavat-fazanite-v-lovnia-park-sled-signal-che-ima-10-martvi-ptit-693885.html", "text": "Мястото, на което бяха пуснати в четвъртък 120 фазана, е подходящо за тях, както и сезонът. В това уверяват от Националното ловно рибарско сдружение \"Съюз на ловците и риболовците в България\". От сдружението успокояват софиянци, след като 10 от пуснатите в Ловния парк птици бяха намерени мъртви. Днес експерти ще направят проверка по случая.\"Сезонът и подбраното местообитание са подходящи за разселването на вида. Фазаните са отгледани във ферми, но по технология, която не ги прави пряко зависими от човека. Те могат да се адаптират успешно в градска паркова среда и естественото отсяване на част от заселените птици е естествен процес. Представители на софийските ловни сдружения са направили хранилки, а в Ловен парк има достатъчно естествени водоизточници за птиците, така че те не само да оцелеят, но и да се размножат. В Ловен парк живеят, макар и все още малко на брой, лисици и зайци, което е още едно доказателство за оцеляването на популациите от диви животни в този район\", посочват от Съюза на ловците и риболовците, цитирани от Дарик.\"По повод сигналите за дезориентирани птици, които навлизат в градската среда, можем да ви уверим, че още в събота колеги от НЛРС – експерти по птиците, ще направят проверка. Апелираме към всички загрижени столичани в случаите, когато видят неподвижен фазан, да запазят дистанция, за да бъде оставена птицата в покой. Трябва да се има предвид, че фазанът е кокошева птица и той не се движи през тъмната част на денонощието, както и става бавно подвижен, когато е мокър. Молим за проява на търпение, за да бъде предоставена възможност за адаптация на птиците в новата среда\", апелират от сдружението.В случай, че бъдат регистрирани случаи на дезориентирани птици или такива в безпомощно състояние, гражданите се умоляват да сигнализират своевременно, за да се изясни причината, довела до това състояние: \"Надяваме се не само да установим дали поведението на птиците е нормално, но и каква е причината за смъртта на тези от тях, за които алармират от Фондация „Дивите животни”.", "date": "2018.12.15", "title": "Проверяват фазаните в Ловния парк след сигнал, че има 10 мъртви птици"}
{"url": "https://offnews.bg/obshtestvo/40-000-klienti-na-sofijska-voda-zvaniat-vseki-mesetc-na-bezplatnia-t-693873.html", "text": "- Можете ли да ни разкажете повече за обслужването на клиенти в „Софийска вода“ и каква според Вас е ролята на кол центъра?- Отдел „Обслужване на клиенти“ осъществява средно месечно 53 000 контакта с клиентите ни - чрез писма и имейли, посещаване на нашите центрове за обслужване или се обаждания на безплатната ни телефонна линия. Телефонният център на „Софийска вода“ е най-използваният канал за комуникация. Близо 80% от всички контакти с клиенти са по телефона, което е приблизително 40 000 обаждания на месец.Ако се върнем назад във времето, ще видим, че телефонният център на „Софийска вода“ е създаден през 2000 г. с един служител и е първият за компания от ВиК сектора в България. Малко по-късно, когато служителите стават петима, всеки един от тях е трябвало да обслужва по 5 линии едновременно през мини централа. За сравнение, към момента имаме 60 линии, т.е. едновременно с нас могат да разговарят 60 клиента. Днес телефонната ни линия е денонощна, което е от изключително удобство за всеки, който е решил да ни се обади, защо така по всяко време може да бъде поискана справка, да се потърси консултация, да се подаде незабавно сигнал, ако има аварии или ситуации, за които клиентите имат нужда от спешно съдействие или съвет.  - „Софийска вода“ снабдява с питейна вода и отвежда отпадъчните води на над 1 500 000 жители на София. Колко често се обаждат те и най-вече по какъв повод?- Ежемесечно постъпват около 40 000 обаждания, като 15 000 от тях намират нужната информация в нашата система за автоматичен отговор. И отново, за да улесним максимално клиентите ни, през юни 2017 г. първи от всички дружества за комунални услуги направихме нашия телефон безплатен за всеки, който има нужда да се свърже с нас. Така пестим и време на нашите клиенти, защото на голяма част от запитвания им, те могат да получат отговор по телефона, без да им се налага да пътуват до нашите центрове за обслужване.- Какви нововъведения правите, за да отговорите на технологичните изисквания на света около Вас?- През месец юли тази година обновихме и софтуерната платформа в телефонния център. Това ни даде възможност да обогатим и информацията, достъпна чрез системата за автоматичен отговор. Към днешна дата 45% от всички обаждания са към тази система. Чрез нея клиентите ни се информират за текущи спирания на водата, за графика си за реален отчет или самоотчет, за баланса си или за текущото местоположение на нашия мобилен център за обслужване на клиенти. На тези, които са решили да изчакат, но не са се свързали с наш сътрудник, връщаме обаждане до 2 часа. Резултатът от нововъведенията е, че към момента средното време за изчакване е под 10 секунди, а пропуснатите обаждания са под 2%. - Как се убеждавате, че работата и нововъведенията наистина са в полза на клиентите Ви?- Това, което направихме, е да предоставим възможността нашите клиенти да оценят проведения разговор. На базата на получената обратна връзка установихме, че 95 е процентът на удовлетвореност както от получената информация или съдействие, така и от начина на обслужване. Тези цифри нямаше да бъде толкова добри, ако зад тях не стоеше един екип, обединен от идеята, че нашите клиенти трябва да бъдат обслужени бързо, ефективно, любезно, но най-вече с нужното уважение. Мотото на Софийска вода е „Услуги като по вода“ и всички се стремим ежедневно да му даваме смисъл и реално съдържание – от отличната питейна вода и качествените услуги до професионалното обслужване.", "date": "2018.12.15", "title": "40 000 клиенти на 'Софийска вода' звънят всеки месец на безплатния телефон"}
{"url": "https://offnews.bg/bojni/sedem-operatcii-na-rakata-sa-prichinata-uajldar-da-ne-nokautira-fiuri-693881.html", "text": "Световният шампион по бокс в тежката категория на WBC Дионтей Уайлдър разкри, че не е можел да използва нормално дясната си ръка в битката срещу Тайсън Фюри. По всяка вероятност причина за това са седемте операции, които американецът е претърпял.Двамата стигнаха до равенство на 1 декември в зала \"Стейпълс център\" в Лос Анджелис, в което Бронзовият бомбардировач на два пъти прати в нокдаун Циганския крал.\"Битката с Фюри беше изключителна. Не можах да изпъна дясната си ръка. Струваше ми се, че нещо ме спира да я изпъна докрай.Наистина исках да го нокаутирам, но не можах да го направя. Продължих да се връщам в ъгъла си и те ме питаха: Защо не можеш да го удариш нормално?Претърпях седем операции на ръката. Чупил съм я, късал съм бицепс, късал съм връзки. Но аз съм истински войн. Трябваше да продължавам да се бия. В реванша ще се опитам да поправя всичко\", каза Уайлдър.", "date": "2018.12.15", "title": "Седем операции на ръката са причината Уайлдър да не нокаутира Фюри"}
{"url": "https://offnews.bg/obshtestvo/preobrazuvaneto-na-hartiena-vinetka-v-elektronna-niama-da-e-zadalzhite-693846.html", "text": "Преобразуването на валидните през 2019 г. винетни стикери в електронни няма да е задължително. Закупените през 2018-а винетки ще могат да се ползват залепени върху стъклата на автомобилите до изтичане на техния срок, съобщиха за OFFNews от Агенция \"Пътна инфраструктура\".Уточнението е във връзка с пускането в продажба на електронните винетки, които от понеделник, 17 декември, могат да бъдат закупени от сайта .Всички шофьори, чиито винетки стикери все още са валидни и през 2019 г., не трябва да ги отлепят от стъклото. Водачите ще имат възможност да ги преобразуват в електронни. Конвертирането е препоръчително, защото ще улесни системата, но не е задължително, уточняват от АПИ.Ако камера на пътя засече шофьор с непреобразувана в електронна винетка, той може да бъде спрян за проверка от мобилните екипи на тол контрола. При установяване на валиден винетен стикер обаче санкция няма да му бъде налагана, увериха от пътната агенция.Възможно ли е шофьорите с винетни стикери да не предприемат нищо до изтичане на техния срок и едва след това да закупят електронна винетка? Отговорът на АПИ е \"да\". \"Закупените винетни стикери са валидни до срокът на тяхното изтичане и тяхното конвертиране е въпрос на личен избор на собствениците на моторните превозни средства.\"Запитването на OFFNews бе провокирано от разнопосочни информации за това задължително или не ще бъде трансформирането на хартиените винетки в електронни. В Закона за пътищата (в преходните и заключителни разпоредби) е записано, че на 31 януари 2019 г. всички хартиени хартиени винетки губят, ако не бъдат трансферирани в електронни:В същото време, един от експертите в екипа, внедряващ тол системата - проф. олег Асенов, обяви в интервю пред \"Дарик\" на 22 ноември, че: ", "date": "2018.12.15", "title": "Преобразуването на хартиена винетка в електронна няма да е задължително"}
{"url": "https://offnews.bg/politika/borisov-se-sreshtna-s-dzhon-salivan-i-poluchi-bravo-ot-tramp-693883.html", "text": "Министър-председателят Бойко Борисов се срещна със заместник-държавния секретар на САЩ Джон Съливан. Във фокуса на разговорите бяха сигурността, енергетиката, инвестициите и двустранните отношения, съобщиха от Министерски съвет.Премиерът Борисов отново увери, че България напълно изпълнява поетите ангажименти към НАТО и препотвърди повишаването на разходите за отбрана на 2% от БВП до 2024 г., както и за отделяне на повече инвестиции във въоръжение и оборудване.Заместник-държавният секретар на САЩ Джон Съливан подчерта, че България е стабилен и предвидим партньор в рамките на Алианса и на двустранна основа. Съливан предаде на премиера Борисов послание от американския президент Доналд Тръмп за значимостта за САЩ на приятелските и партньорски двустранни отношения с България, и високата оценка за тях.Акцент в срещата между Бойко Борисов и Джон Съливан бе още енергийната сигурност и сътрудничеството между двете страни в тази област. Министър-председателят запозна Съливан с напредъка по интерконектора между България и Гърция, с амбициите на страната ни да съхрани ролята си в преноса и търговията с газ, както и с проекта „Белене“.„България води политика, насочена към гарантиране на енергийната сигурност както за страната, така и за ЕС“, заяви премиерът Бойко Борисов. Той посочи, че работим активно за енергийна диверсификация и по проектите за газови връзки със съседните страни.", "date": "2018.12.15", "title": "Борисов се срещна с Джон Съливан и получи 'браво' от Тръмп"}
