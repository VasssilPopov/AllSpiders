{"url": "https://offnews.bg/politika/fandakova-vodi-listata-na-gerb-simo-ot-bg-radio-v-neia-711770.html", "text": "ГЕРБ - София регистрира листата си за общински съветници в ОИК, водач е столичният кмет Йорданка Фандъкова. Това обяви областният координатор на партията Цветомир Паунов. Втори е кардиологът д-р  а трети е досегашният председател на СОС Елен Герджиков. Председателят на групата на ГЕРБ Малина Едрева заема четвъртото място. След нея е а. Следват Николай Стойнев, досегашен заместник-председател на Общинския съвет, д-р Антон Койчев, председател на СДС-София, и от \"Майчин дом\".От гражданската квота влизат още Симо от БГ Радио - водещият Симеон Колев, бившият зам.-министър и директор на 119-то училище Диян Стаматов и адвокат Георги Георгиев, който е и преподавател в СУ.В листата на ГЕРБ и СДС за вота през октомври са досегашните съветници от синята партия Борислав Бориславов и Радослав Абрашев, както и герберите Лорита Радева, Силвия Христова, Зафир Зарков и др. ", "date": "2019.09.23", "title": "Фандъкова води листата на ГЕРБ, Симо от БГ Радио в нея"}
{"url": "https://offnews.bg/politika/pargov-pri-desnite-e-chugunena-rabota-nadiavam-se-da-se-razkrepostia-711774.html", "text": "След 30 години БСП може да направи исторически пробив в София, но трябва да бъдем умни.Това каза лидерът на БСП в столицата Калоян Паргов по БСТВ. Водачът на листата на социалистите в София обясни, че формулата граждански кандидат за кмет на града, подкрепен от БСП, дава възможност за разтваряне на ветрилото.\"От 30 години в София господства дясната политика, неолибералният модел на управление, коментира Калоян Паргов. Всички виждаме той до къде доведе града ни. Ако ние се държим егоистично към нашия кандидат, няма да можем да дадем възможност на онази част от обществото, която иска промяна, да го припознае. Казвам това предвид нагласата към БСП в София. Това е наш голям проблем\", добави Паргов. Лидерът на БСП в столицата каза още, че за разлика от десните, социалистите са по-широко скроени. \"В предишни местни избори на балотажите за районни кметове сме подкрепяли не един и двама десни кандидати, които са печелили - в \"Лозенец\", във \"Витоша\", в \"Красно село\", в \"Средец\", в \"Оборище\", припомни той. За съжаление, от другата страна е чугунена работа. Десните трудно преглъщат егото си. Трудно им е да подкрепят някого, за да може да се промени нещо. Надявам се, да се разчупят с кандидат като Манолова на балотажа\".Калоян Паргов за пореден път отбеляза, че лявото е консолидирано, а това е един от основните фактори за успех.   \"Три са важните условия, за да може БСП да се представи добре на избори, продължи той. - И всичките се събират в думата консолидация. Консолидация на партията - да няма дрязги между нас. В София това е факт. Консолидация на лявото - видяхте, че АБВ, Д-21 и по-малки социалдемократически партии подкрепиха Мая Манолова още за първи тур. И консолидация на онази част от обществото, която иска промяна. Вижте какво става с дясното. Те се разделиха на 4. ГЕРБ и СДС стоят зад Фандъкова, Демократична България си има кандидат, Спаси София - също, а една група десни, която разтваря ветрилото към центъра, подкрепи Мая Манолова. Всички, искащи промяна на модела на управление на ГЕРБ, който господства вече 10 години, трябва да припознаят един такъв кандидат. Този кандидат излиза от рамките на чисто партийна кандидатура\".Калоян Паргов обясни, че е нормално партийните членове да се вълнуват. \"Но нека да е ясно, че БСП сама в София към този момент не може да спечели избори, заяви той. - БСП има нужда от съюзници. Този въпрос от 30 години тормози партията и тежи като воденичен камък. За да осъществим историческия пробив след вече 30 години, трябва да работим умно. Мая Манолова е известна в нашите среди, все пак тя произлиза от БСП. Целта ни за предстоящите избори е да дадем възможност на всички софиянци, без да имат предубеждения, да гласуват за различен модел на управление на града като подкрепят Мая Манолова. За първи път ще го кажа - имаше два варианта за нашия кандидат. Първият беше да повторим модела с президента Румен Радев - чисто граждански кандидат да бъде издигнат от БСП. Избрахме втория - да използваме естествената притегателна сила на националния омбудсман, като я издигне инициативен комитет, а БСП я припознае и я подкрепи\".Лидерът на столичните социалисти призова опонентите на предстоящите местни избори за позитивна, честна и прозрачна капания. \"Оценяваме усилията на кмета Фандъкова през последните 10 години. Тя, каквото можа - направи. Може да бъде и по-добре. Ние имаме решение за това\", завърши Калоян Паргов.", "date": "2019.09.23", "title": "Паргов: При десните е чугунена работа, надявам се да се разкрепостят и подкрепят Манолова"}
{"url": "https://offnews.bg/politika/palnata-lista-na-bsp-za-vota-v-sofia-11-e-gen-mechkov-ot-komunist-711777.html", "text": "БСП регистрира кандидатите си за районни кметове, кметове на кметства и листата за общински съветници в София. Лидерът на столичните социалисти Калоян Паргов, заедно със заместник-председателя на СОС от БСП Милка Христова и кандидати за общински съветници внесоха документите в ОИК. В първата десетка попадат 6 от общо седемте досегашни общински съветници от групата на БСП. Водач е Калоян Паргов, №2 е Милка Христова, №3 - Иван Таков, Владимир Данев е №5, Альоша Даков е №8, Николай Николов - №9. Седмият досегашен общински съветник - Борис Цветков, е №19.Под №6 в листата е бившият областен управител на София Диана Тонова, а на първото място, определено за гражданска квота, е представителят на коалиционния партньор Комунистическа партия на България ген. Иван Мечков, който е №11.\"Все по-убеден и по-сигурен съм, че най-после ще можем да поставим начало на друго, различно и далеч по-успешно за софиянци управление на града, коментира Калоян Паргов след регистрацията. - Желая успех в кампанията на всичките ни кандидати. Мотивирани сме и вярваме, че ще спечелим надпреварата. За да променим досегашния модел на управление и да наложим нов, който е основан на професионализъм, прозрачност и с участието на гражданите\".След като регистрираха листата с кандидати за общински съветници на Местна коалиция \"БСП за България\", Калоян Паргов и Милка Христова присъстваха на официалното представяне на платформата на гражданския кандидат за кмет на София Мая Манолова. БСП подкрепи досегашния омбудсман на Република България в надпреварата за столичен градоначалник. На събитието, на което Мая Манолова представи 23 мерки в Програмата за управление на столицата до 2023 година, бяха поканени всички кандидати на БСП за общински съветници и за районни кметове.\"Програмата на Мая Манолова за управление на София е добра основа за бъдещето. В центъра й са проблемите на хората. Тези 23 мерки, които тя представи днес, са резултат от много срещи и разговори през последните месеци, коментира Калоян Паргов. - Както знаете, ние, от БСП, настоявахме основните стълбове в нашата платформа да бъдат припознати и включени и в програмата за управление на кандидата ни. Това стана факт и подписахме споразумение, заедно с другите леви партии АБВ, Д-21 и социалдемократите. Общите ни приоритети са ясни, но по-важното е, че ние имаме по-добри решения на проблемите. Защото основната цел на нашата работа е да осигурим по-качествен живот за гражданите на София\".Листата с кандидатите на Местна коалиция \"БСП за България\" за общински съветници:1. Калоян Драгомиров Паргов2. Милка Христова Христова3. Иван Янчов Таков4. Иван Максимов Пешев5. Владимир Димитров Данев6. Диана Нинова Тонова7. Михаил Иванов Ставрев8. Альоша Маков Даков9. Николай Милчев Николов10. Васко Любомиров Тодоров11. Иван Николаев Мечков - представител на коалиционния партньор Комунистическа партия на България12. Иван Митьов Виделов13. Николай Вельов Велчев14. Албена Александрова Кръстева15. Петко Емилов Димитров16. Краснодар Иванов Беломорски - представител на коалиционния партньор ПК \"Тракия\"17. Даниел Сергеев Тунчев18. Орлин Георгиев Ваташки19. Борис Цветков Цветков20. Евгений Николаевич Белий21. Христо Цветанов Монов - гражданска квота22. Гергана Сашова Алексова23. Пламен Стоилов Фердов24. Николай Йорданов Белалов25. Любомир Любомиров Черногорски26. Цецка Димитрова Кочкова27. Ленко Николов Петканин28. Мариана Неделчова Божкова29. Александър Спасов Грозданов30. Миглена Китанова Иванова31. Костадин Кирилов Стоичков - представител на коалиционния партньор партия \"Нова зора\"32. Анатолий Христов Станкулов33. Ивайло Илиянов Павлов34. Юлиян Асенов Генов35. Явор Николов Димитров36. Атанас Нанов Минев37. Пламен Веселинов Пувков38. Валентина Василева Узунова39. Борислав Райчев Борисов40. Добромир Мартинов Задгорски - гражданска квота41. Мария Стоилова Димитрова42. Кристина Любомирова Иванова43. Тони Владов Попов44. Димитър Пламенов Петров45. Даниела Тодорова Гълъбова46. Елмира Иванова Котева47. Александър Любомиров Кьосевски48. Тихомира Жорж Костова49. Марина Спасова Богданова50. Станка Йорданова Калева51. Методи Володиев Крумов52. Георги Стоянов Георев53. Калоян Любомиров Малинов54. Десислава Боянова Димитрова55. Георги Александров Томов56. Светослав Георгиев Стойков57. Евелина Петрова Петрова58. Боян Петров Златев59. Михаил Бориславов Михайлов60. Христо Стоянов Чакъров61. Симеон Василев Иванов", "date": "2019.09.23", "title": "Пълната листа на БСП за вота в София, №11 е ген. Мечков от Комунистическа партия на България"}
{"url": "https://offnews.bg/dw/s-borisov-veche-ne-sa-priateli-kakvo-oznachava-tova-711771.html", "text": "Само два месеца, след като конгресът на ГЕРБ се събра за час, за да смени човека, който от 2006 насам изграждаше партията, Цветан Цветанов възкръсна чрез нов проект - неправителствената организация “Евроатлантически център за сигурност”.Обяви го миналата седмица, след което се появи с интервюта в две големи медии.Завръщането на ЦветановКато за първи публични изяви, Цветанов каза и намекна твърде много - че с премиера и лидер на ГЕРБ Бойко Борисов, чийто гръб пазеше близо 13 години, вече не са приятели; че има нужда от защита и утвърждаване на евроатлантическите ценности в една страна, която вече повече от десетилетие е член на НАТО и ЕС; че ГЕРБ преднамерено отстъпва на ДПС завоювани позиции в смесените райони.С учредяването на неправителствената организация Цветанов даде заявка, че няма да се оттегли от политическата сцена. Няма да потъне в забвение. И няма да създаде поредната маргинална партия - грешка, която допуснаха други низвергнати като него. Макар политическата му кариера да бе прекъсната, макар вече да не е в групата на хората, които взимат важните решения, Цветанов ще продължи да участва в правенето на политики. Именно това намерение прозира зад оглавения от него “Евроатлантически център за сигурност”.За проекта си Цветанов има солида външна подкрепа: високопоставени експерти от САЩ, работили като сътрудници на американски президенти, представители на Световния еврейски конгрес, германски политици от Бавария - все хора, с които се е сближил по време на политическата си кариера. А сред първите членове на Центъра са известни личности като журналиста Христо Христов, проф. Румен Кънчев, проф. Евелина Келбечева. Казано накратко: лъгали са се тези, които след “Апартаментгейт” смятаха, че с Цветанов е свършено.С Борисов вече не са приятели. Какво означава това?Иронично, но най-потърпевш от неговото отстраняване се окачва човекът, с когото довчера бяха “семейство” (по думите на самия Борисов). Докато двамата бяха тандем, ролята на “лошото ченге” беше отредена на Цветанов. На негова сметка бе записан скандалът с подслушването в първия кабинет на ГЕРБ, а “доброто ченге” Борисов се правеше, че това не го засяга. За “лошото ченге” все се появяваше по някой компромат с апартаменти, за “доброто” - нищо. “Лошото ченге” каза, че трябва да изгоним руски дипломати заради аферата “Скрипал”, “доброто” - че никого няма да гоним. \"Лошото ченге” подкрепяше твърдите санкции срещу Русия заради анексията на Крим, “доброто” се молеше на Бог да паднат.Сега “лошо ченге” вече няма. И никой от обкръжението на Борисов не смее да каже нещо, което добрият вожд няма да одобри. Намекна го и Цветанов - по неговите думи, премиерът бил обграден от хора, които му казват това, което иска да чуе. “Подмазвачи ли?”, попита интервюиращата журналистка. “Вие го казахте”, отвърна Цветанов. Който, впрочем, вече говори по-различно - стегнато и ясно.Познаваме ли този Цветанов?Тепърва ще се запознаваме с новия Цветанов. Позицията на шеф на НПО му дава по-голяма свобода на изразяване. Така например той обяви в прав текст, че България е редно да говори за “Черно море и за нарушаване на международното право от страна на Русия”. Каза също така, че в Северна Македония все повече свързват София с аферата около Орце Камчев. Говори и за енергийни проекти, свързани с Русия.Във фокуса на вниманието му попаднаха и политическите борби покрай местните избори. Прогнозата на Цветанов: ГЕРБ ще са първа политическа сила, но няма да имат сегашните над 130 кмета, а най-печеливши ще са ДПС - не без помощта на ГЕРБ, които ще направят отстъпление в смесените райони. Защо? Заради решение на Изпълнителната комисия на ГЕРБ “не навсякъде и не на всяка цена ГЕРБ да има представителство\". Това води до отдръпване и демотивиране на достойните мюсюлмани и българо-мохамедани, които припознаха ГЕРБ като единствена алтернатива, обясни Цветанов.Безспорен факт е, че десетки хиляди български мюсюлмани гласуваха за управляващата партия - и така бе нарушен монополът на ДПС над етническия вот. Неслучайно сега припомнят едно изявление на Валери Симеонов, в което той бе коментирал отстраняването на Цветанов със следните думи: „За мен е показателно, че след като лично Цветанов постигна много сериозен пробив в смесените общини и откъсна доста сериозен електорат от ДПС, той беше освободен от работа, което говори за една предполагаема връзка между г-н Борисов и ДПС\".Един епизод от май 2013 годинаВпрочем, паметен е един парламентарен сблъсък между Цветанов и Пеевски през май 2013, когато се гласуваше кабинета “Орешарски”. Тогава депутатът от ГЕРБ заяви, че когато като вътрешен министър отишъл на среща с главния прокурор, там изненадващо за него се появил и Пеевски. Наред с това Цветанов атакува Пеевски за влиянието му в новия кабинет, в отговор на което депутатът от ДПС изригна и заплаши, че с Цветанов “ще се занимава правораздавателната система”. Това обаче не попречи осем месеца по-късно Цветанов да обяви публично, че “Делян Пеевски управлява прокуратурата чрез огромното си влияние във Висшия съдебен съвет и чрез главния прокурор Сотир Цацаров”. Нещо, което никога няма да чуем от “доброто ченге”. Нито пък от когото и да било другиго във властта. В същото време трябва да кажем, че към момента съдебната система не е сред обявените приоритети на оглавявания от Цветанов „Евроатлантически център за сигурност\".Назрява и този въпрос - сега, когато Цветанов е свален, кой ще отиде през февруари догодина на Националната молитвена закуска във Вашингтон...Б. ред. - Коментарът на Емилия Милчева е от  Оригиналното заглавие е \"Лъгали са се тези, които смятаха, че с Цветанов е свършено\".", "date": "2019.09.23", "title": "С Борисов вече не са приятели. Какво означава това?"}
{"url": "https://offnews.bg/politika/borisov-vodi-4-ministri-v-seul-shte-razshiriavat-satrudnichestvoto-ni-711778.html", "text": "Министър председателят Бойко Борисов ще бъде на официално посещение в Република Корея от утре до 27 септември. Визитата на българския министър-председател Борисов се провежда в навечерието на 30-тата годишнина от установяването на дипломатически отношения между двете страни през 2020 г. Това е първото посещение на български министър-председател в Република Корея, съобщиха от \"Дондуков\" 1. Целта на посещението е разширяване на сътрудничеството между България и Република Корея в политическия, икономическия и културния диалог между двете страни.В рамките на визитата Борисов ще проведе срещи с премиера Ли Нак-йон и с президента Мун Дже-ин. ще посети Центъра за научноизследователска и развойна дейност на компанията „Hyundai Motor Group“ в град Хуасонг, както и Университета за чужди езици „Ханкук“ в Сеул. В официалната делегация, ръководена от министър-председателя Бойко Борисов в Република Корея, са заместник министър-председателят по обществения ред и сигурността и министър на отбраната Красимир Каракачанов, министърът на финансите Владислав Горанов, министърът на транспорта, информационните технологии и съобщения Росен Желязков и министърът на икономиката Емил Караниколов. ", "date": "2019.09.23", "title": "Борисов води 4 министри в Сеул, ще разширяват сътрудничеството ни с Република Корея"}
{"url": "https://offnews.bg/bojni/isus-velichkov-boris-se-sastezava-pod-moeto-ime-ot-2018-godina-711779.html", "text": "Починалият на ринга в Албания български боксьор Борис Станчов се е боксирал под чужда самоличност от 2018 г. По този начин той е участвал в осем мача. Това разкри пред bTV Исус Величков, неговият братовчед, чийто боксьорски лиценз е използвал Борис. Първоначално Исус беше обявен за мъртъв, тъй като така е бил записан сред участниците. Той се оказа обаче жив и здрав и даде интервю след фаталния за братовчед му мач в Албания.\"Той играе от 2018-а с моята карта. Каза няма проблем, треньорът знае\", заяви Исус Величков, който разказа, че братовчед му е дошъл у тях преди една година с тази молба.\"Казах му - \"Няма проблем, само да не ме вдигнат\", обясни Исус пред камерата.Интересното е, че двамата боксьори нямат съществена визуална прилика и лесно може да бъдат различени.В момента тече заседание на УС на Българския професионален боксов съюз, на което трябва да се изясни цялата ситуация. Все още не е ясно как се е стигнало до смяната на имената и размяната на документите.", "date": "2019.09.23", "title": "Исус Величков: Борис се състезава под моето име от 2018 година"}
{"url": "https://offnews.bg/politika/ivancheva-niama-da-vlizame-v-koalitcia-s-demokratichna-balgaria-otiv-711776.html", "text": "Няма да влизаме в коалиция с Демократична България за местните избори.Това обяви днес на страницата си във фейсбук Дисислава Иванчева, която се кандидатира за кмет на София, но води кампанията си под домашен арест заради присъда за подкуп на първа инстанция. Преди седмица тя съобщи, че са поканили Демократична България за коалиционно споразумение за районни кметове в София, защото \"при общи кандидатури имат огромни шансове поне за 11 балотажа\". За общински съветници няма да се коалираме, както и за кмет на София, уточни тогава Иванчева. И допълни: Нямам никакво намерение да бъда \"погълната\" от ДБ, още повече, че не съм съгласна с доста неща, които се случват там. Днес става ясно, че коалиране няма да има, а кандидатите за кметове, районни кметове и общински съветници за София, Варна, Пловдив, Сливен и Хасково \"ще бъдат издигнати само и единствено от Християндемократическата партия на България, която прие да е мандатоносител на нашата гражданска инициатива\".Кои са кандидатите на Иванчева ще бъде обявено на 25 септември заедно с номерата им в бюлетината, които ще бъдат изтеглени чрез жребий в ЦИК на тази дата. ", "date": "2019.09.23", "title": "Иванчева: Няма да влизаме в коалиция с Демократична България, отиваме сами на вота"}
{"url": "https://offnews.bg/sviat/devet-dushi-sa-raneni-pri-eksplozia-v-avstria-711781.html", "text": "Девет души са ранени при взрив в хранителен магазин в австрийската провинция Тирол. Възрастна жена все още е под развалините, съобщава „Курир”, цитиран от Нова тв. Експлозията е предизвикала пожар, вследствие на което обитателите на съседните домове е трябвало да бъдат евакуирани.Предполага се, че причината за инцидента е изтичане на газ. Строителни работници са сигнализирали за проблема, след което подаването на газ е било преустановено. Малко по-късно е проехтяла експлозията. Ранени са намиращите се в и пред магазина хора, уточнява БГНЕС. От детонацията са счупени стъклата на намиращата се наблизо банка.Разрушена е и една къща.Няма опасност за живота на пострадалите, съобщават от спасителната служба.", "date": "2019.09.23", "title": "Девет души са ранени при експлозия в Австрия"}
{"url": "https://offnews.bg/ikonomika/angelkova-falitat-na-tomas-kuk-shte-dovede-do-spad-na-turistite-u-nas-711783.html", "text": "2500 туристи има у нас, пристигнали в страната ни чрез фалиралия днес британски туроператор „Томас Кук“. Когато почивките им свършват, те ще бъдат превозени със самолети, като организация за това е създадена от британските цивилни авиационни власти и британското посолство, съобщи министърът на туризма Николина Ангелкова.Засега министерството няма информация дали има български туристи някъде по света, които ползват услугите на „Томас Кук“. Но дори да има, ако са платили пакетна почивка, тя задължително е застрахована, обясни Ангелкова. Утре в министерството на туризма ще се проведе среща на хотелиерските и туроператорските организации с представители на британското посолство, които на място да разяснят какви са процедурите за получаване на обезщетения и за разплащане на вече консумирани почивки. На сайта на туристическото министерство, както и на сайта на британското посолство у нас вече е качен формуляр на английски език, който всеки засегнат хотелиер трябва да попълни и изпрати по имейл, за да се задейства процедурата за ползване на обезщетенията.„Томас Кук“ работи с около 6000 хотела по целия свят, в България под този бранд има десетина хотела по Черноморието. По-лошото обаче е, че това бе един от най-големите чужди туроператори, които докарваха чужди туристи у нас, не само от Великобритания, а също от Германия, Франция и скандинавските страни. „През последните години летните туристи, дошли у нас с купени от „Томас Кук“ почивки, бяха между 350 и 450 хиляди“, каза Ангелкова. „Със сигурност фалитът ще доведе до спад на чуждите туристи у нас през лятото на 2020 г. и тепърва ще видим дали и как ще го компенсираме“, коментира Ангелкова. Тя подчерта, че самолетите на „Томас Кук“ държат между 35 и 50% от трафика през летния сезон на летищата във Варна и Бургас. ", "date": "2019.09.23", "title": "Ангелкова: Фалитът на Томас Кук ще доведе до спад на туристите у нас"}
{"url": "https://offnews.bg/bojni/ot-balgarskia-boksov-saiuz-utochniavat-imame-predpolozhenia-che-bori-711772.html", "text": "От Българския професионален боксов съюз разпространиха отворено писмо с ново уточнение по повод трагичната кончина на младия български боксьор Исус Величков, който почина по време на мач в албанския град Шкодра.Впоследствие се оказа, че българинът, излязъл на ринга със самоличността на Величков, е Борис Станчов като стана ясно, че двамата са братовчеди. Към момента все още не е ясна причината за подмяната.\"\".Сестрите на починалия Станчов пък се опасяват, че той е бил умишелно убит. Малката му сестра Ани е убедена, че той \"1000% е жертва на убийство\", като дава като аргумент изрязаната част от видеото, когато родният състезател се свлича на ринга. Според нея, целият случай е щял да бъде потулен.\"Брат ми не се казва #Исус #Розов #Величков а #Борис #Александров #Станчов е името на така наречения Исус който уж починал при инцидент. Искам да кажа че се съмнявам на 1000% че той бе убит\".Другата му сестра Лили също потвърди трагичната новина с пост в социалните мрежи: \"Все още не мога да повярвам че те няма вече бати, оставаш в сърцето ми като белег че те няма за цял живот! Обичам те бати, и ми липсваш много\".Ситуацията около смъртта на българския боксьор се заплита, като се забелязва нова промяна в името. От федерацията обявяват името като Борис Станчев, докато сестрите му го споменават като Борис Станчов.", "date": "2019.09.23", "title": "От Българския боксов съюз уточняват: Имаме предположения, че Борис Станчов е ползвал чужди документи"}
{"url": "https://offnews.bg/lajfstajl/nil-5000-godini-istoria-711636.html", "text": "Историческият тв канал  ще ви отведе на епично откривателсто пътешествие и ще ви разкаже истории за живота и смъртта по бреговете на най-дългата река в света - Нил.„Нил: 5000 години история“ можете да видите в четири поредни вечери в 23:00 часа, от вторник, 24 септември. Поредицата ще пропътува почти 1000 мили от устието на могъщата река почти до границата със Судан.В четирите ѝ части проф. Бетани Хюз – отличен историк, автор, водещ на тв предавания и страстен презентатор, ще използва уникалния си достъп и мрежа от контакти, за да се срещне лично с археолози, изследователи и местни хора, като разкрива изумителните останки на гробници, храмове и артефакти по бреговете на Нил.В последните 25 години, Бетани се посвещава на това да разказва за миналото с обаяние. Специалист по древна и средновековна история и култура, тя посещава най-великите и най-необикновени паметници на Египет. Следвайки пътя на древните египтяни, Бетани пътува с няколко лодки (традиционни и модерни), спирайки на най-знаковите, впечатляващи и важни забележителности и разказва изумителните, мрачни и изненадващи истории на тази велика империя.С ексклузивния си достъп до най-новите открития, тя ще декодира техните писания, сложни резби и изумително запазени рисунки, както и ще се срещне лично с изследователи, за да ни поднесе най-новите теории и за мрачната, и за бляскавата страна на тази цивилизация.„Нил: 5000 години история“ е по  на 24, 25, 26 и 27 септември, от 23:00 часа.", "date": "2019.09.23", "title": "Нил: 5000 години история"}
{"url": "https://offnews.bg/futbol/berbatov-e-sred-variantite-za-sporten-direktor-v-manchestar-iunajted-711773.html", "text": "След като преди няколко дни българската футболна звезда Димитър Бербатов официално обяви края на активната си кариера на футболист, вече е спряган за ново поприще.Според британското издание \"Манчестър Ивнинг Нюз\", той е сред възможните опции за поста на спортен директор в бившия му клуб Манчестър Юнайтед.Вестникът твърди, че трима бивши играчи на \"червените дяволи\" са в надпреварата за тази позиция, за която обаче официално все още не се търси назначение. Освен нападателя, сред спряганите имена са още Рио Фърдинанд и Патрис Евра.Французинът напомни за себе си и директно се обърна към ръководството на английския клуб с послание да бъде привлечен в управата с пост в профила си в Инстаграм, дошъл веднага след поражението от Уест Хем с 0:2.\"Мисля, че е време да си изцапаме ръцете. Към ръководството на Манчестър Юнайтед: Готови ли сте да ни оставите да ви помогнем, момчета?\", написа Евра в социалната мрежа.Той е много добър приятел с Бербо и това засили спекулациите за активността на бившите играчи на Юнайтед и амбициите им да ръководят клуба и да го извадят от кризата.", "date": "2019.09.23", "title": "Бербатов е сред вариантите за спортен директор в Манчестър Юнайтед"}
{"url": "https://offnews.bg/politika/ataka-na-protest-sreshtu-osvobozhdavaneto-na-polfrijman-v-poslednia-de-711775.html", "text": "Протест пред Съдебната палата организира утре партия Атака.Поводът е предсрочното освобождаване от затвора на Джок Полфрийман, който излежа 12 от наложените му 20 години затвор за убийството на студента Андрей Монов. Председател на съдебния състав, взел решението за освобождаването на австралиеца бе Калин Калпакчиев, шеф на Софийския апелативен съд. Неговата оставка искат от Атака. На протеста ще присъстват лидерът на партията Волен Сидеров и народните представители от партията. Съдът обяви на Джок Полфрийман на 19 септември. Гражданска инициативна група Волен Сидеров да се кандидатира за кмет на София, съобщиха от партията вчера.Днес изтича срокът, в който партиите, коалициите, местните коалиции и инициативните комитети регистрират кандидатите си в общинските избирателни комисии. ", "date": "2019.09.23", "title": "Атака на протест срещу освобождаването на Полфрийман в последния ден за регистрация за вота"}
{"url": "https://offnews.bg/obshtestvo/esenta-zapochva-sas-slanchevo-i-toplo-vreme-711752.html", "text": "Днес, точно в 10,50 часа настъпва астрономическата есен.Преходният сезон идва с топло време и слънце, показва прогнозата на НИМХ.След обяд обаче облачността ще се увеличава, но без да има превалявания. Максималните температури ще са между 24 и 29 градуса.В Източна България ще духа слаб до умерен вятър от юг-югозапад. Атмосферното налягане ще се понижава и ще бъде по-ниско от средното за месеца. По Черноморието ще бъде слънчево с максимални температури между 22 и 25 градуса. Температурата на морската вода ще е 21-22 градуса.", "date": "2019.09.23", "title": "Есента започва със слънчево и топло време"}
{"url": "https://offnews.bg/obshtestvo/tcarkvata-pochita-zachatieto-na-sv-joan-predtecha-i-sv-iriada-711751.html", "text": "Църквата почита днес св. мъченица Ириада, чества се и зачатието на св. Йоан Предтеча и Кръстител.Ириада живеела в Александрия. Веднъж, като отишла на извора за вода, видяла кораб на брега, пълен с оковани във вериги хора. Внезапно Ириада пламнала от голяма любов към Господ. Тя се отказала от носенето на вода и доброволно се присъединила към Христовите затворници. Била окована във вериги заедно с тях.След като корабът пристигнал в египетския град Антинопол, света Ириада преди всички други претърпяла жестоки изтезания и била посечена с меч. Всички останали християни също загинали за вярата си в Исус Христос.Днес църквата чества и зачатието на св. Йоан Предтеча и Кръстител.В град Хеврон живеел свещеникът Захарий с жена си Елисавета - братовчедка на св. Анна. Двамата страдали много, че нямат деца. Макар и в напреднала възраст, непрестанно и горещо се молели за наследник. И молитвата им сторила чудо - Елисавета заченала и родила син, точно както било известено на Захарий от св. архангел Гавриил. Ангелът му казал още, че детето ще се нарича Йоан и не само ще проповядва идването на Месията, но и ще го посочи на хората.", "date": "2019.09.23", "title": "Църквата почита зачатието на св. Йоан Предтеча и св. Ириада"}
{"url": "https://offnews.bg/obshtestvo/pochina-prof-nikola-georgiev-711780.html", "text": "Отиде си проф. Никола Георгиев. \"Неговата последна заръка е изпращането му да стане в най-тесен семеен кръг. Моля за разбиране и тишина\", написа съпругата му във фейсбук, цитирана от БТА. Никола Георгиев е български литературен критик, структуралист, културолог, фолклорист, есеист, публицист и общественик. Той е доктор на филологическите науки с дисертация на тема„Цитиращият човек в художествената литература“ (1995), професор по теория на литературата в Софийския университет (1995).Ръководи Катедрата по теория на литературата към Факултета по славянски филологии (1991 – 1995). Бил е лектор по български език и литература в университетите в Прага, Санкт Петербург,Залцбург, Кардиф, Лондон, Киев, Пенсилвания. Доктор хонорис кауза е на Пловдивския университет „Паисий Хилендарски“.Носител е на Хердерова награда за литература (2000) и на Националната награда за литературна критика „Иван Радославов и Иван Мешеков“. Дисидент по време на комунистическия режим, той страни от политиката и след демократичните промени. ", "date": "2019.09.23", "title": "Почина проф. Никола Георгиев"}
{"url": "https://offnews.bg/knigi/strashni-istorii-za-detca-vdahnoveni-ot-alfred-hichkok-711754.html", "text": "Тази година се честват 120 години от рождението на прочутия английски режисьор Алфред Хичкок, майсторът на съспенса. Годишнината съвпада със старта в България на световноизвестната детска криминална поредица за деца – Трите въпросителни (Трите???), която е създадена през 20 в. в САЩ с участието на Хичкок. По-късно тя се доразвива в Германия. Преведена на много езици, днес поредицата наброява над 150 книжки и за нея продължават да пишат различни писатели.“Трите въпросителни” е поредица от детективски истории за деца над 10 г., публикувана за първи път под името “Алфред Хичкок и тримата следователи”. Създадена от писателя Робърт Артър-младши, поредицата става любима на поколения деца с любопитните криминални загадки, които разрешават три момчета детективи: Юстъс, Питър и Боб. Те имат собствена детективска агенция, а на визитната им картичка пише Трите???Действието на всички истории се развива в измисленото градче Роки Бийч край Холивуд. Кои са Тримата детективи? Юстъс Йонас е детектив №1 – наблюдателен, умен и съобразителен. Вторият детектив – Питър Шоу, е много добър в спортовете, бърз, силен и да не му излизаш насреща! Боб Андрюз или детектив № 3, отговаря за проучванията и архива в детективската агенция. Понякога помага в местната библиотека и не е чудно, че носи очила, защото чете много.В първата книжка от поредицата Трите ??? и Призрачният замък, тримата детективи се заемат да намерят истински Призрачен замък за известен режисьор на филми на ужасите,чийто прототип е самият Алфред Хичкок в ролята на разказвач на историята. И го намират! Там обаче има странни загадки за разрешаване, а от детективите (и от читателите) се иска доста смелост.Поредицата Трите ??? се издава от ИК „Авлига“, преводът е на Виолета Вичева. Издателството използва оригиналната корица на Айга Раш.След световния успех на Трите ???, с началото на новото столетие възниква въпросът за половото равноправие – защо има поредица с трима детективи момчета, а няма детектви момичета? Поредицата Трите удивителни или Трите !!! се появява като отговор на момчешката поредица за Юстъс, Питър и Боб и бързо я настига по успех. На сцената излиза смелото трио Ким, Франциска и Мари. Всичко започва със създаването на един детективски клуб за момичета по идея на Ким. Така трите момичета се запознават. Но освен през вълнуващата детективска работа Ким, Франциска и Мари трябва да преминават и през изпитанията на приятелството.В първата книжка от поредицата „Телефонна клопка“ внезапно телефоните започват да звънят със странна мелодия, а тези които я чуят, изпадат в паника. Какво се крие зад това? Ким, Франциска и Мари започват разследване. Междувременно се убеждават, че този първи случай е много по-опасен, отколкото са предполагали…Преводът на първата книжка от поредицата Трите !!! – „Телефонна клопка“, е на Диана Караш, а корицата е на оригиналното издание и е с автор Ина Бибер. Издава „Авлига“.Призрачният замък и Телефонна клопка вече са в книжарниците.", "date": "2019.09.23", "title": "Страшни истории за деца, вдъхновени от Алфред Хичкок"}
{"url": "https://offnews.bg/politika/zaharieva-se-sreshtna-s-parvata-zhena-vanshen-ministar-na-sudan-711782.html", "text": "Вицепремиерът и министър на външните работи Екатерина Захариева се срещна с първия дипломат на Судан г-жа Асма Абдала в рамките на 74-ата сесия на Общото събрание на Организацията на Обединените нации (ООН) в Ню Йорк.  Г-жа Абдала е първата жена външен министър на Судан, новото правителство ще ръководи страната след 30-годишното управление на президента Омар Башир. “Поздравления за формирането на правителство. Вече давате позитивен пример с първите успешни стъпки към преходно управление. Надяваме се да рестартираме отличните ни двустранни отношения”, каза министър Захариева. “Благодаря за вашата оценка. Искаме да изградим нов Судан с нова политика”, заяви министър Абдала. През 2016 г. търговският стокообмен със Судан е възлизал на 3,56 млн.щ.д. Дейността на Смесената комисия за икономическо и научно-техническо сътрудничество между двете страни на практика е прекратена. По данни на Суданско-българското дружество, в нашата страна са получили висшето си образование около 3 000 судански граждани, които може да бъдат мост между нашите две страни, изтъкна министър Захариева и предложи да се сключи двустранно споразумение за обучение на судански студенти. Познавам много мои сънародници, завършили в България, и ще оценим високо, ако отново започнете да приемате наши студенти, каза министър Абдала. Съживяването на икономиката на третата по големина страна в Африка, опустошена от корупция, санкции и авторитарно управление на президента Башир, ще бъде голямото предизвикателство за правителството, което наследява разорен банков сектор, годишна инфлация над 40% и недостиг на всички стоки от първа необходимост - от гориво до брашно и банкноти - ситуация, която през декември предизвика размириците, довели до свалянето на Башир.В края на срещата Захариева приветства суданския колега в силния отбор на жените външни министри и поздрави усилията на новото правителство на Судан да привлече повече дами в управлението на страната.", "date": "2019.09.23", "title": "Захариева се срещна с първата жена външен министър на Судан"}
{"url": "https://offnews.bg/ikonomika/po-patia-po-kojto-varvim-vinagi-shte-sme-naj-bedni-v-es-711755.html", "text": "Следващите години са много важни за България поради това, че се очаква голяма промяна в ЕС, особено ако се финализира излизането на Великобритания и по този начин се преустроят бюджетът и финансите. В този смисъл България може да прави прогнози за развитието си с променлив успех, защото някои от параметрите може да се променят драстично. Преди всичко финансирането от ЕС по линия на еврофондовете. Там се очаква да има промяна, вследствие на което да се променят и очакванията за българската икономика, която е силно зависима от европарите.Друго, което би повлияло, са плановете на ЕС за повече сигурност, което би пренасочило европейски ресурси от кохезия към вътрешен ред, сигурност и въоръжаване.Освен това трябва да видим и наченки за по-сериозни реформи. Бих искал да ги видя тези реформи в пет основни области.Първо - административна реформа, т.е. промяна в публичните разходи, които касаят издръжката на държавната администрация, на цялото това чиновничество, което доста се разрасна напоследък.Друга важна област е данъчната реформа. Не виждам намерение за понижаване на косвени данъци, като ДДС. Не виждам намерение да се въведе и диференциран Данък добавена стойност за стоки и услуги от първа необходимост, което е широка практика в другите европейски държави, което със сигурност ще повлияе на покупателната способност и ще подобри стандарта на живот на всеки българин.Друга област е реформа в образованието. Трябва да реформираме като цяло системата в образованието ни, така че да се наблегне много повече на качеството, а не на количеството.Реформата в здравеопазването е крайно време да се случи. Според тази прогноза монополът на НЗОК ще се запази и през следващите три години, а монополът на касата е една от основните причини да е винаги на дефицит, т.е. тези хронични проблеми ще продължат.И не на последно място - пенсионна реформа. Демографията в България е доста неблагоприятна, следствие на което трудовоактивното население намалява, което е проблем за осигурителните системи. Намалява населението, а при намаляващ брой на потребители би следвало много по-бързо, изпреварващо, да се движат нагоре доходите, за да се компенсира спадащото потребление. Иначе това, че се предвижда постепенно увеличение на минималната заплата, е добре, но в същото време България пак ще бъде на последно място в ЕС по минимална заплата. Т.е. не се променя радикално възможността на населението у нас да си промени стандарта на живот от гледна точка на доходите, което отново ще е мотивация за продължаваща емиграция от България. И по минимална пенсия ще останем на последно място, защото и там няма да има драстично покачване.Продължаваме в руслото на неголямо изменение на нещата. Просто се движим инерционно и за следващите години. Не виждам някакви мерки в посока увеличаване на преките инвестиции, а те са критично важни за развитието на икономиката ни, а не само да е зависима от еврофондове и от държавни поръчки.", "date": "2019.09.23", "title": "По пътя, по който вървим, винаги ще сме най-бедни в ЕС"}
{"url": "https://offnews.bg/kultura/pitar-dinklidzh-ot-igra-na-tronove-i-chernobil-s-nagradi-emi-711756.html", "text": "\"Игра на тронове\" на HBO спечели наградата \"Еми\" в категорията \"Изключителен драматичен сериал\", а Питър Динклидж спечели наградата \"Еми\" за най-добра поддържаща роля в фентъзи сагата за превъплащението си в ролята на Тирион Ланистър (Джуджето).Сериалът „Чернобил“, разказващ за аварията в едноименната атомна електроцентрала през 1986 г., спечели престижните награди „Еми“ в три категории. Петсерийният драматичен сериал получи наградите в престижните категории за най-добър мини-сериал, за режисура на минисериал и за сценарий.Сценаристът Крейг Мейзин заяви в речта си при получаването на наградата, че сериалът показва колко е важна истината и опасността от лъжата.Били Портър отнесе приза за най-добър актьор в драматичен сериал. Той беше награден за играта си в сериала \"Поза\". С това той стана първият носител на тази награда, който не крие, че е хомосексуалист.Наградата за най-добра актриса в драматичен сериал получи Джоди Комър („Убивайки Ийв“).", "date": "2019.09.23", "title": "Питър Динклидж от Игра на тронове, и Чернобил с награди Еми"}
{"url": "https://offnews.bg/ikonomika/bez-kamioni-po-magistralite-poveche-platna-za-vlizane-v-sofia-711758.html", "text": "Днес от 14 ч. до 20 ч. се спира движението на камионите над 12 тона по автомагистралите и най-натоваренитe пътища. Целта е повишаване на безопасността и увеличаване на пропускателната способност на инфраструктурата в края на почивните дни, съобщават от Агенция „Пътна инфраструктура“ (АПИ).От ведомствито призовават шофьорите да карат разумно и със съобразена скорост, да спазват правилата за движение и да не използват аварийните ленти по автомагистралните участъци за по-бързо придвижване. Рисковото и емоционално шофиране не гарантира по-кратко пътуване, но застрашава живота и здравето на всички останали, които спазват правилата, посочват от АПИ.Съвместната заповед за спиране на движението на камионите над 12 тона е на АПИ, ГД „Национална полиция“ и ИА „Автомобилна администрация“. Тя предвижда ограничаване на движението по следните участъци от републиканската мрежа:• автомагистралите;• път I-1 с. Ребърково - Ботевград, като движението се пренасочва по път II-16 Ребърково - Своге - Софийски околоврестън път в посока София;• път I-1 - от Благоевград до ГКПП „Кулата“;• път I-4 п. в. „Коритна“ - Велико Търново - Шумен;• път I-5 Русе - Велико Търново;• път I-8 ГКПП „Калотина“ - София;• път I-9 Варна - Бургас;• път II-18 Околовръстен път на град София;• път II-99 Бургас - Царево.Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).От 10 ч. днес в участъка от АМ „Струма“ край Дупница ще има две ленти за движение за леките автомобили и ППС до 12 т в посока София и една за Кулата.Превозните средства над 12 т, включително и автобусите, пътуващи към Кулата се отбиват от АМ „Струма“ при пътен възел „Долна Диканя“, ще преминават по път I-1/Е-79 и при пътен възел „Бобошево“ ще продължават по АМ „Струма“. За пътуващите към София отбиването по път Е-79 ще става при пътен възел „Бобошево“, а качването на магистралата ще бъде при пътен възел „Дупница Север“.За ППС над 12 т се забранява движението по пътната връзка от път Е-79 към АМ „Струма“, при пътен възел „Дупница Север“ при км 51+236 и по пътните връзки от път ІІ-62 Дупница-Кюстендил към АМ „Струма“ на пътен възел „Дупница Юг“ по направленията: Кюстендил – Благоевград, Кюстендил – София, Дупница – Благоевград и Дупница – София. На АМ „Хемус“ продължават ремонтно-възставителните работи на съоръженията при 19-ти км /виадукт „Потоп“/ и при 36-ти км /виадукт „Коренишки дол“/, както и на тръбата за София на тунел „Витиня“. На мостовите съоръжения, които не са обновявани от построяването им през 80-те години, се извършва ремонт на пътната част и стълбовете. За улеснение на пътуващите в отсечките с ремонт на автомагистралата има две ленти за пътуващите за София и една за Варна. В пиковите часове, когато много хора тръгват на път, е възможно по-бавно предвижване от интензивния трафик, но строителните дейности трябва да се извършат, за да се кара по съоръженията безопасно и удобно. Алтернативен маршрут на АМ „Хемус“ в посока Монтана и Видин е проходът „Петрохан“ и Искърското дефиле, а в посока Варна - път I-1 София - Ботевград.За улеснение на трафика през Владая и повишаване на пътната безопасност днес ще има две ленти за влизащите в София по път I-1 (Е-79). По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Струма“.", "date": "2019.09.23", "title": "Без камиони по магистралите, повече платна за влизане в София"}
{"url": "https://offnews.bg/zdrave/lekarstvo-za-onkobolni-izchezna-ot-aptekite-711757.html", "text": "От два месеца на аптечния пазар в България липсва медикамента Имуран, който се използва за поддържаща терапия при автоимунни и онкологични заболявания, съобщи БНР като се позова на общопрактикуващия лекар д-р Зорица Папазян.Лекарството имуран се използва ежедневно от пациенти с автоимунни и ракови заболявания, обясни д-р Папазян.От Министерство на здравеопазването уточняват, че медикаментът ще е наличен през октомври. Липсващото лекарство има безсрочно разрешение за употреба, но за него е постъпило уведомление през юли месец за временно преустановяване на продажбите до месец октомври по производствени причини.От Българската асоциация за развитие на паралелната търговия с лекарства заявиха, че медикаментът е наличен в съседните на България страни. Изпълнителният директор Боряна Маринкова заяви, че е крайно време да има възможност за бърз внос на липсващи медикаменти.По данни на Националния съвет по цени и реимбурсиране на лекарствените продукти за миналата година 158 лекарства са дерегистрирани, през 2017 г. те са били 327, а за периода от 2014-2017 г. - 1300.", "date": "2019.09.23", "title": "Лекарство за онкоболни изчезна от аптеките"}
{"url": "https://offnews.bg/ikonomika/naj-stariat-britanski-turoperator-tomas-kuk-falira-711753.html", "text": "Най-старата британска туристическа компания Томас Кук обяви принудителна ликвидация и очаква репатрирането на клиентите си.Според британските медии сега следва най-голямата евакуация на британците от чужбина в мирно време. Операцията по прибирането им е наречена \"Матерхорн\", пише Би Би си.До последния момент компанията, която дълго време изпитваше проблеми с обслужването на заеми, се опитваше да преструктурира дълга си с основния акционер от Fosun Tourism Group и други кредитори. Но преговорите се провалиха и не успя да затвори „дупката“ от 200 милиона паунда.Това на практика сложи край на 178 годишната история на компанията.Около 600 хиляди души са в чужбина на ваучери на Томас Кук. От тях около 160 хиляди са британски граждани. Фалитът заплашва 22 хиляди работни места, включително 9 хиляди в Обединеното кралство.Правителството на Обединеното кралство вече обяви, че ще създаде ad hoc работна група за справяне със ситуацията около Томас Кук и ще отпусне средства за справяне с последствията.", "date": "2019.09.23", "title": "Най-старият британски туроператор Томас Кук фалира"}
{"url": "https://offnews.bg/futbol/ruben-pinto-podpisva-nov-dogovor-s-tcska-711760.html", "text": "Рубен Пинто е пред нов договор с ЦСКА, информира \"Тема Спорт\". 27-годишният португалец се завърна на терена в мача срещу Царско село, след като дълго време бе със статут на \"замразен\".Той се появи като резерва в последните минути от срещата. В момента Пинто и ръководството водят преговори за нов контракт. Настоящото споразумение между двете страни изтича в края на сезона. Твърде е вероятно в близките дни полузащитникът да поднови договора си. Той има големи шансове да стане чужденецът с най-много мачове с фланелката на \"червените\". Пред него са само Ибрахима Гай и Маркиньос.Пинто бе привлечен на \"Армията\" през лятото на 2016 година, когато клубът се завърна в елита. Първоначално бе под наем в Борисовата градина, но след това правата му бяха откупени от Беленензеш.Нов договор се очаква да парафира и Жеферсон. Контрактът на бразилеца също изтича през лятото на 2020 година и червените\" искат да го подновят. Самият бранител призна наскоро, че му е предложено ново споразумение и съвсем скоро се чака развръзка.Южноамериканецът загуби титулярната си позиция в последните две срещи, след като на неговия пост бе предпочитан Брадли Мазику.", "date": "2019.09.23", "title": "Рубен Пинто подписва нов договор с ЦСКА"}
{"url": "https://offnews.bg/obshtestvo/radev-balgaria-da-se-vkliuchi-v-evroprogrami-za-vagledobivni-regioni-711785.html", "text": "Проблемите на климата вече не са спор между учени, политици и корпорации. Надига се огромна протестна и конструктивна енергия сред младите хора по цял свят, които настояват за решителни действия и промени, защото бъдещето им принадлежи.Това заяви президентът Румен Радев пред български журналисти в Ню Йорк, след като участва в Срещата на най-високо равнище по въпросите на климата, която се провежда в рамките на 74-ата редовна сесия на Общото събрание на ООН. Българският държавен глава ръководи делегацията и представя страната ни на форума.Президентът подчерта, че исканията на младежите за промени са свързани с тяхното желание да живеят в свят, в който бъдещето им е застрашено от огромното индустриално замърсяване, изчезване на биоразнообразието, от риска цели държави да изчезнат от глобалното затопляне и повишаване на нивото на световния океан.„Нуждаем се от действия, заяви президентът и посочи, че днешната среща на най-високо равнище е била насочена именно към активния подход. Румен Радев допълни, че България дава своя принос – страната ни е една от държавите в ЕС, които изпълняват поетите ангажименти.Президентът отново настоя страната ни да предприеме стратегически подход по отношение на въгледобивната си индустрия. „Крайно време е България да се включи в европейските програми за въгледобивни региони в преход. Това ще гарантира бъдеще на хората и ще осигури целенасочени инвестиции и трансформиране на тези региони, посочи държавният глава.Румен Радев подчерта още, че в момента България получава автономност от въгледобивната индустрия, защото и суровините, и технологиите, и мощностите са наши. Същевременно е ясно, че ще продължава тенденцията за условия за намаляване на емисиите, затова трябва да гледаме стратегически, призова президентът.", "date": "2019.09.23", "title": "Радев: България да се включи в европрограми за въгледобивни региони в преход"}
{"url": "https://offnews.bg/futbol/stolat-na-treniora-na-barselona-se-razklati-711763.html", "text": "Плачевното представяне на Барселона през новия сезон постави на дръвника треньора Ернесто Валверде, пише испанският \"AS\".Според изданието специалистът е получил ултиматум да спечели минимум следващите два мача на тима, иначе ще изхвърчи от поста още тази седмица.Въпросните срещи са домакинство с Виляреал през седмицата и като гостуване на Хетафе през уикенда. Каталунците стартираха испанската Ла Лига с две загуби и едно равенство в първите пет кръга и заемат непривичното за тях осмо място в класирането.Това представлява най-слабият старт за тима от четвърт век насам, както и най-слабата му форма като гост от 2001 година насам.За трите гостувания от старта на кампанията в Ла Лига, Барса има само едно равенство срещу Осасуна и поражения от Атлетик Билбао и Гранада.Интересното е, че звездите на испанския шампион са плътно зад гърба на Валверде, така че едва ли ще се стигне до неговото уволнение, твърди \"ESPN\".55-годишният Валверде оглави Барселона през 2017 година и под неговото ръководство тимът има четири спечелени трофея - две титли в Ла Лига, Купа и Суперкупа на Испания. Договорът му е до лятото на 2020.", "date": "2019.09.23", "title": "Столът на треньора на Барселона се разклати"}
{"url": "https://offnews.bg/futbol/badeshteto-na-nikolaj-bodurov-v-tcska-zavisi-ot-grisha-ganchev-711761.html", "text": "Ръководството на ЦСКА в лицето на един от собствениците Гриша Ганчев лично ще трябва да вземе решение по сложния казус \"Николай Бодуров\".Това каза след победата над Царско село треньорът Люпко Петрович, цитиран от \"Меридиан мач\".\"За Бодуров трябва да питате него. Лично Гриша Ганчев ще прецени. Не питайте нас, а Ганчев и Бодуров. Нямаме общи гледни точки\", заяви сръбският специалист.Известно е, че вече 9 поредни мача националът не попада в групата на червените. От \"Армията\" разкриха, че той е отстранен, защото постоянно се кара със своите съотборници и им влияе зле.", "date": "2019.09.23", "title": "Бъдещето на Николай Бодуров в ЦСКА зависи от Гриша Ганчев"}
{"url": "https://offnews.bg/politika/i-georgi-kadiev-vliza-v-bitkata-za-kmet-na-sofia-711765.html", "text": "Бившият депутат от БСП и лидер на партията Нормална държава Георги Кадиев обяви във фейсбук, че ще се кандидатира за кмет на София.В анонса му за включването в състезанието на 27 октомври има индиректна критика към посланията на независимия кандидат Мая Манолова. Кадиев открито се заявява като ляв кандидат за вота за столицата.Ето какво написа той на профила си в социалната мрежа:", "date": "2019.09.23", "title": "И Георги Кадиев влиза в битката за кмет на София"}
{"url": "https://offnews.bg/politika/manolova-obeshta-bezplaten-gradski-transport-v-dnite-s-mrasen-vazduh-711767.html", "text": "\"Осъзнах, че хората очакват от мен да отговарям, аз искам да отговарям, за да съм полезна и да решавам проблемите им. Затова реших да се кандидатирам\", обясни в гражданският кандидат за кмет на София Мая Манолова на днешното представянето на програмата си за управление на столицата до 2023 г.А за решението й да се кандидатира повлиял факта, че многократно са я търсили хора, които не са получили съдействие от администрацията на Фандъкова.Тя заяви, че си представя политиката и демокрацията като открито и прозрачно управление в интерес и заедно с гражданите. Според Манолова след малко повече от месец столичани ще трябва да решат от кой и как да бъдат управлявани - искат ли промяна или още от същото – ремонти на ремонта, заграбени градинки и неефективни мерки срещу мръсния въздух.Тя обяви, че за всяко решеие ще отговаря лично.Според нея София диша трудно заради трите К - коли, кал, камиони.Манолова обясни, че такъв билет в момента няма, а през последните 4 години само два пъти Столична община е пускала от т. нар. \"зелени билети\", които струват по 1 лев на ден.Тя подчерта и колко важно е да се провеждат референдуми и обществени поръчки чрез блокчейн технология. Този раздел на програмата на Манолова е наречен \"Дигитална община - услугите с клик, вместо в плик\".Манолова се обяви и за драконовски санкции срещу горенето на отпадъци, а енергийните помощи да са само за отопление на ток, парно и газ.", "date": "2019.09.23", "title": "Манолова обеща безплатен градски транспорт в дните с мръсен въздух"}
{"url": "https://offnews.bg/bojni/v-albania-smartta-na-balgarskia-boksior-e-zaradi-sardechen-udar-711766.html", "text": "Сърдечен удар е причината за смъртта на българския боксьор Исус Величков, който почина по време на мач в албанския град Шкодра, съобщават местните медии.Те твърдят, че гибелта на българина не е настъпила в следствие на ударите на противника му. Организаторите пък съобщават, че екипът от линейката не е реагирал достатъчно бързо в трагичната ситуация.От Българския професионален боксов съюз заявиха в предаването \"Тази сутрин\" по bTV, че държат връзка с мениджъра на Величков, който ги е уверил, че по време на самата битка не е имало нищо тревожно.\"Ние сме издали необходимите документи, изпратили сме ги на албанските колеги, така че участието му е оторизирано. Днес очакваме да разговаряме и с мениджъра на състезателя, за да разберем повече подробности за случилото се.Нямам индикации да е страдал от нещо. Преминал е всички изследвания и въз основа на тях е получил лиценз от нас. Не сме говорили със семейството, очакваме мениджърът да го е направил. Ние ще го направим днес или утре\", заяви Дамян Дамянович, който е член на УС на Българския професионален боксов съюз.Исус Величков има 5 загуби на професионалния ринг в своята категория. Той прави дебюта си през ноември 2018 година.", "date": "2019.09.23", "title": "В Албания: Смъртта на българския боксьор е заради сърдечен удар"}
{"url": "https://offnews.bg/politika/borisov-mezhdu-dva-stola-v-plovdiv-i-s-amerika-za-balgaria-i-s-posla-711769.html", "text": "Премиерът Бойко Борисов успя да намести в днешната си програма в Пловдив както среща с фондация \"Америка за България\", така и такава с руския посланик Анатолий Макаров.Цялото традиционно Борисов LIVE шоу отново се излъчваше през профила на министър-председателя във фейсбук.Първо Борисов се срещна и поразходи с президента на фондация \"Америка за България\" Нанси Шилър. Двамата провериха как върви реставрацията на Епископската базилика в града, която се финансира и от американската фондация.После премиерът отиде на откриването на Пловдивския есенен панаир, където се здрависа с посланика на Русия Анатолий Макаров и даже преряза лентичката на откриването на руския щанд. На няколко пъти Борисов се обръщаше към руския посланик с приятелското \"Анатоли\". После двамата позираха за снимки прегърнати, заедно с червения милионер Георги Гергов в продължение на няколко минути. Макаров също подаде смартфона си за снимка, а след това Борисов шегаджийски вметна:Домакин на събитието бе бизнесменът русофил от БСП и един от тарторите на опозицията срещу Корнелия Нинова в Столетницата Георги Гергов. Добрите отношения между него и премиера не са тайна. Преди година Борисов изтъкна, че държавата прави всичко, което зависи от нея за икономическия просперитет. Затова било важно да се подкрепят иновациите и да се откриват нови работни места във високотехнологичните сектори. ", "date": "2019.09.23", "title": "Борисов между два стола в Пловдив: И с Америка за България, и с посланик Макаров"}
{"url": "https://offnews.bg/tenis/grigor-dimitrov-otstapi-edno-miasto-v-ranglistata-711762.html", "text": "Григор Димитров регистрира леко отстъпление в световната ранглиста. След великолепното си представяне на US Open, с което се завърна в Топ 25 на света, сега той отстъпи с една позиция в новата класация на АТР.През изминалата седмица българинът не участва в турнири и не успя да увеличи актива си, който е от 1432 точки. Той беше прескочен от французина Лука Пуй, играл на полуфинал на надпреварата в Метц.През тази седмица Димитров подновява участията си в турнири след кратката почивка. Той заменя Северна Америка с Азия и започва участието си на турнира в Ченду. Там е четвърти поставен в схемата, което означава, че стартира директно от втория кръг.Там Гришо ще срещне победителя от мача между Дан Еванс и Ян Бай. При силно представяне и евентуално спечелване на титлата в китайския град, българинът може да се надява дори на завръщане в Топ 20 на света, но това зависи и от представянето на тези пред него.Иначе лидер продължава да бъде Новак Джокович с 9865 точки, само с 640 повече от най-близкия си преследвач Рафаел Надал. Роджър Федерер е трети със 7130 точки. Даниил Медведев, който спечели надпреварата в Санкт Петербург, вече има 5305 точки на четвъртата позиция.По-нататък в Топ 10 следват Доминик Тийм, Александър Зверев, Стефанос Циципас, Кей Нишикори, Карен Хачанов и Роберто Баутиста-Агут.", "date": "2019.09.23", "title": "Григор Димитров отстъпи едно място в ранглистата"}
{"url": "https://offnews.bg/volejbol/nelegalni-migranti-se-maskirali-kato-volejbolisti-711764.html", "text": "Десет мигранти, представящи се за волейболен отбор, бяха арестуванина международното летище в Атина при опит да напуснат страната с нелегални документи, съобщи гръцката полиция, цитирана от БГНЕС.Мигрантите, които са влезли в Гърция без редовни документи, са пристигнали на летището в събота с надеждата, че маскировката ще им осигури по-лесен контрол.Те били облечени еднакво, носели еднакви спортни чанти и за по-голяма достоверност – две волейболни топки.Въпреки това при проверката граничните полицаи установили, че представените от тях паспорти са придобити незаконно и арестували групата.Според полицейски източници, става въпрос за сирийски граждани, които са се надявали да отпътуват за Цюрих с украински паспорти.Пристигащите в Гърция мигранти често полагат големи усилия да се промъкнат през гръцката граница, за да стигнат до други дестинации.Според последните официални данни, в момента има повече от 26 600 търсещи убежище в пренаселените лагери на гръцките острови Лесбос, Хиос и Самос.", "date": "2019.09.23", "title": "Нелегални мигранти се маскирали като волейболисти"}
{"url": "https://offnews.bg/112/57-godishniat-mazh-kojto-se-be-barikadiral-v-ovcha-kupel-veche-e-v-711789.html", "text": "57-годишният мъж, който се беше барикадирал в дома си в столичния квартал \"Овча купел\", е настанен в психиатрична клиника. Назначена е експертиза за здравословното му състояние.Това съобщиха от Софийската районна прокуратура, информира БНТ. Ако заболяването шизофрения се потвърди, наказателното производство срещу мъжа ще бъде прекратено.Разследването срещу 57-годишният мъж, който близо денонощие се беше барикадирал в дома си и изстреля два пълнителя, е за закана за убийство към шеф на охранителна фирма. В нея мъжът опитал да започне работа, но не получил мястото. Заради това решил да отмъсти, като първо пращал заплашителни SMS-и със закани за саморазправа, а в събота отишъл в офиса при шефа на фирмата, облечен в камуфлажни дрехи и въоръжен с газов пистолет, стана ясно от думите на директора на СДВР Георги Хаджиев. Газовото оръжие по закон е с уведомителен характер. Всеки пълнолетен гражданин, независимо дали е криминално проявен или има психично заболяване, може да притежава газово оръжие. Единственото задължение е при придобиване да бъде уведомено районното управление на МВР по местоживеене.Криминалният психолог Калин Гайдаров е категоричен, че и за такъв тип оръжие притежателят му трябва минава през психотест.Психолози на място са преценили момента, в който спецполицаите от отряд \"Кобра\" да влязат в дома на 57 годишния мъж и да избегнат риска от съпротива. Според Антон Златанов, зам.-директор на СДВР, мъжът се държал така, сякаш агресията му е отминала. Така са психиатричните заболявания - отключват се, заключват се и така, обясни Златанов. Ако съдебно-психиатричната експертиза потвърди заболяването му, прокуратурата ще поиска за мъжа принудително лечение в психиатрична клиника. ", "date": "2019.09.23", "title": "57-годишният мъж, който се бе барикадирал в \"Овча купел\", вече е в психиатрия"}
{"url": "https://offnews.bg/obshtestvo/razseian-patnik-si-zabravi-bagazha-za-malko-da-spre-metroto-711788.html", "text": "Забравен багаж на метростанция \"Летище София\" за малко да спре движението на влаковете. Мотрисите да возят до метростанция \"Искърско шосе\" бе разпореждането, за което информира Столична община.Минути след това обаче разсеяният собственик е открит и до спиране на влаковете не се стигна.Не е имало никакво забавяне на влаковете, съобщи Фокус. ", "date": "2019.09.23", "title": "Разсеян пътник си забрави багажа, за малко да спре метрото"}
{"url": "https://offnews.bg/futbol/lionel-mesi-grabna-nagradata-na-fifa-za-naj-dobar-igrach-video-711790.html", "text": "Живата легенда на Барселона и аржентинския национален отбор Лионел Меси грабна наградата ФИФА за най-добър играч през годината.Той получи приза на официална церемония в Милано, която не беше уважена с присъствие от Кристиано Роналдо, който заедно с Вирджил ван Дайк от Ливърпул беше номиниран за отличието.От 31 юли до 19 август журналисти, селекционери, капитани и фенове участваха в гласуването, което определи кои са най-добрите футболисти и треньори за изминалите 12 месеца.Мениджърът на Ливърпул Юрген Клоп спечели наградата на ФИФА за най-добър треньор. Германецът спечели Шампионската лига начело на \"червените\", а в битката за титлата на Англия остана само на точка от шампиона Сити.Другите двама номинирани бяха Пеп Гуардиола, който стана шампион с Манчестър Сити и Маурисио Почетино, който изведе Тотнъм до финала на Шампионска лига.Обявен бе и идеалният отбор на годината. В него влязоха Алисон, Де Лихт, Ван Дайк, Рамос, Марсело, Модрич, Де Йонг, Мбапе, Меси, Азар и Роналдо. Изборът беше направен измежду 55 номинирани.Унгарският футболист Даниел Сори пък спечели наградата \"Пушкаш\" за най-красив гол. Играчът на Дебрецен вкара страхотно попадение със задна ножица в добавеното време на дербито с Ференцварош. Другите двама номинирани бяха Лионел Меси и Хуан Фернандо Кинтеро.", "date": "2019.09.23", "title": "Лионел Меси грабна наградата на ФИФА за най-добър играч (видео)"}
{"url": "https://offnews.bg/sviat/tramp-iznenada-s-poiavata-si-na-sreshtata-na-oon-za-klimata-711787.html", "text": "Президентът на САЩ Доналд Тръмп изненадващо се появи за кратко на световната среща на ООН за климата днес, предаде АФП, цитирана от БТА.Тръмп, който не говори от трибуната, седна за няколко минути в залата, където изслуша, а след това и аплодира, речта на индийския премиер Нарендра Моди. Шейсетина световни лидери участват в срещата в Ню Йорк за \"спешната ситуация с климата\", която има за цел да даде нов импулс на Парижкото споразумение. Тръмп увери, че изобщо не се чувства обезпокоен от евентуалното задвижване от демократите в Конгреса на САЩ на процедура по неговото отстраняване. Изобщо не взимам на сериозно тези импийчмънти, каза американският президент в кулоарите на сесията на Общото събрание на ООН в Ню Йорк. \"Този, който има проблем, е Байдън\", добави Тръмп за кандидата за номинацията на демократите за президентските избори в Съединените щати догодина. ", "date": "2019.09.23", "title": "Тръмп изненада с появата си на срещата на ООН за климата"}
{"url": "https://offnews.bg/politika/dvamata-orlinovtci-i-andrej-ivanov-ne-sa-v-sofijskata-lista-na-gerb-711784.html", "text": "Досегашните знакови общински съветници  не са в листата на ГЕРБ за изборите на 27 октомври. Кметът и кандидат за нов мандат Йорданка Фандъкова обяви вече няколко пъти, че ще работи с обновен екип. Тази вечер ГЕРБ обяви пълен списък на кандидатите си за представители в СОС и за районни кметове. В листата са шефът на ЦГМ Христиан Петров и на Агенцията за инвестиции Владимир Данаилов. От досегашните кметове на райони Мария Ачкова от ДСБ не се кандидатира отново. За избираеми места в ГЕРБ считат до 25-27 място.  Кандидати за общински съветници:1. Йорданка Асенова Фандъкова2. Иво Спасов Петров3. Елен Стойчев Герджиков4. Малина Едрева Одоен5. Ивайло Тодоров Петков6. Николай Асенов Стойнев7. Антон Господинов Койчев8. Асен Иванов Николов9. Татяна Николова Георгиева10. Екатерина Евлогиева Йорданова11. Валя Николчова Чилова12. Лорита Георгиева Радева13. Силвия Тошкова Христова14. Анна Илиева Стойкова15. Зафир Кирилов Зарков16. Георги Валентинов Георгиев17. Борислав Иванов Бориславов18. Ваня Лазарова Тагарева19. Стефан Марчев Марков20. Христиан Иванов Петров21. Радослав Йончев Влахов22. Прошко Начев Прошков23. Ботьо Генчев Ботев24. Симеон Младенов Колев25. Димитър Бойков Вучев26. Веселин Христов Милев27. Радослав Игнатов Абрашев28. Борис Петров Петров29. Диян Величков Стаматов30. Ирина Иванова Йорданова-Колева31. Катя Георгиева Грънчарова32. Йоанна Николова Драгнева33. Анатоли Благоев Илиев34. Миглена Буянова Атанасова35. Николай Стоянов Диков36. Нина Вълчева Чанева37. Миглена Георгиева Горанова38. Владимир Андонов Данаилов39. Димо Красимиров Василев40. Михаела Атанасова Иванова41. Павел Михайлов Савов42. Живка Стоянова Новкова43. Николай Стоянов Николов44. Георги Бисеров Николов45. Иван Александров Кутлин46. Деян Петков Петков47. Михаил Владимиров Владов48. Борислав Иванов Борисов49. Соня Кръстанова Костадинова50. Милена Руменова Янкулова51. Атанас Петров Мишев52. Ангел Иванов Корсачки53. Стойчо Тодоров Томов54. Анелия Веселинова Йотова55. Пламен Николаев Николов56. Янка Ивова Дръндова57. Александър Ангелов Арнаутски58. Димитър Стефанов Хаджикотев59. Златко Иванов Златков60. Здравко Кирилов Марков61. Лава Трифонова КоцеваКандидати за кметове на райони: Средец Любомир КовачевКрасно село Христо АпостоловВъзраждане Савина СавоваОборище Петър МитевСердика Тодор КръстевПодуяне Ева МитоваСлатина Наталия СтояноваИзгрев Цветомир ЖековЛозенец Любомир ДрековТриадица Николай ТерзиевКрасна поляна Иван ЧакъровИлинден Иван БожиловНадежда Димитър Димов Искър Ивайло ЦековМладост Мария ИлиеваСтудентски Димитър ДилчевВитоша Теодор ПетковОвча купел Христина СемерджиеваЛюлин Милко МладеновВръбница Младен Младенов Нови Искър Даниела РайчеваКремиковци Лилия ДонковаПанчарево Димитър СичановБанкя Рангел Марков", "date": "2019.09.23", "title": "Двамата Орлиновци и Андрей Иванов не са в софийската листа на ГЕРБ"}
{"url": "https://offnews.bg/bojni/misteria-v-albania-pochinaliat-balgarski-boksior-bil-boris-stanchov-711768.html", "text": "Мистерия обгръща фаталната боксова среща в Албания. Не Исус Величков, а Борис Станчов e бил българинът, който почина по време на мач в Шкодра информират колегите от \"Спортал\".Българинът е излязъл на ринга със самоличността на Величков, като стана ясно, че двамата са братовчеди. Към момента все още не е ясна причината за подмяната.Боксьорът е участвал в мач в категория \"перо\" срещу местния представител Ардит Муря, като в четвъртия рунд е припаднал.На помощ веднага са се притекли от медицинския екип, успели са да го върнат в съзнание и да го транспортират в близката болница. Там обаче лекарите са загубили битката за живота му.Самият Исус Величков качи жалейка в профила си във Фейсбук по повод кончината на близкия си. ", "date": "2019.09.23", "title": "Мистерия в Албания: Починалият български боксьор бил Борис Станчов, а не Исус Величков"}
{"url": "https://offnews.bg/futbol/okolo-50-000-leva-shte-struvat-na-levski-schupenite-sedalki-711759.html", "text": "За близо 50 000 лева са щетите, които феновете на Левски нанесоха на стадион \"Славия\" в събота вечерта на полувремето на столичното дерби.От ръководството на белите потвърдиха, че са изпотрошени 863 седалки, пише „Тема спорт“. Себестойността на всяка от тях е 50 лева, което означава малко над 43 бона.Отделно за монтаж и други ремонтни дейности ще отидат около 7-8 хиляди лева, прогнозираха от \"Овча купел\".Очаква се във вторник Дисциплинарната комисия да накаже Левски с финансова глоба и да задължи клуба да възстанови щетите, нанесени от ултрасите на стадион \"Славия\".", "date": "2019.09.23", "title": "Около 50 000 лева ще струват на Левски счупените седалки"}
