{"url": "https://offnews.bg/politika/borisov-blagodarenie-na-diplomatciata-koiato-vodia-balgarite-zabrav-693864.html", "text": "Истинският ми страх е от мигрантската вълна, че другите няма да могат да се справят. A българите забравиха какво беше! Защото това е на базата на дипломацията, която водя. На личните контакти, които имаме, заяви тази вечер премиерът Бойко Борисов в интервю за \"Панорама\" на БНТ.В политически смисъл нямам страх. Падал съм, нападали са ни. Правили са ни Костинбродски афери, преследвали са ни. Стояли са ми пред къщата, през какво ли не сме минали. Страхът ми е от война. Тази конфронтация и вътрешнополитическа необходимост от враг в много от държавите да не избие в тази територия: а, защото просто ще бъдем така засегнати, че няма да имаме шанс. Много, много, много вероятно. И за това искам тези геостратегически проекти да могат да минат през България, защото там където има газопроводи, там където има ядрени реактори война няма, каза Борисов.\"България е единствената, която се дава за пример\"Темата „миграция“ е действително тежката разделителна линия, която върви в двете посоки, и то именно преразпределението на мигранти, релокацията, вторичното движение и съответно пък държавите, които сме на първа линия и настояваме стриктно да се спазват правилата. И неслучайно пък България е единствената, която се дава за пример. Защото България, освен съоръженията, които направи, си инвестира и в кораби, инвестира си в техника. Разбира се, благодарих и днес на Европейския съвет за парите, които ни отпуснаха за нова техника. В това отношение мисля, че сме пример. Помолих Жан-Клод Юнкер на следващия съвет да направи една справка всяка една държава от първите линии, пък и не само от европейските държави, да ни дадат една справка колко трафиканти всяка една от държавите е задържала, има съдебни производства и осъдила вече. И ги запознах с проблема, който имаме в момента ние, с това, че деца се явяват водачи на трафиканти, деца трафиканти в момента, но и този проблем го отрегулирахме. Така че ние сме водеща страна в доказването на възможността, че можем да се справяме с миграционния поток и че споразумението с Турция работи, твърди премиерът.\"На 100% владея положението в ГЕРБ\"Попитан ще има ли предсрочни парламентарни избори у нас през 2019 г., Борисов отговори:\"50 милиона струват едни избори. По-добре да ги похарчим за нещо друго. Виждате, че досега около половин милиард сме дали за коледни и великденски бонуси, включително и за тази Коледа. След няколко месеца ще дойде Великден\".През май ще има европейски избори и ще видим кой колко струва и колко е силен. Не виждам алтернатива. БСП много говори за алтернатива, но ако им се постави въпросът: Ще ни улеснят много във взимането на решение, а и избирателите, твърди министър-председателят.Нито имаме желание да владеем улицата, там е демокрацията. И има други процеси, всеки може да ги изрази, нито партньорите ни, които са три партии и нямам никакви претенции, върху която и да е, не само да имам власт, а и да им се меся в тяхното вътрешно самоуправление. Демокрацията е една форма, в която разумният компромис след избори дава коалиционно управление. А що се касае за ГЕРБ като партия, мога да кажа, че там вече на 100 % владея положението, каза премиерът.\"Молбата ми да е ни освободят от отговорността за болница Лозенец\"По Борисов коментира:\"Аз помолих за срядата, която идва, да променим нашето решение. Да я прехвърлим единствено и само, и затова моля и парламента да промени член 5-и, тя да отиде в Министерството на здравеопазването, да си остане университетска многопрофилна болница. Щом не искат детска, да си остане такава. Но не желая Министерският съвет, защото ние не разбираме да ръководим болници. Има си министерство, има си медицински одити, има си структури, които контролират харчовете. Така че молбата ми е да се съгласи парламентът да отиде в системата на здравеопазването, пък каквото искат да правят. Да си остане такава – университетска, да си отиде към университета. Но Министерството на здравеопазването, там, където са специалистите и разбират, съответно да я контролират и да изпълнява своите функции. Така че към студентите и преподавателите в медицинския факултет – това мога да има кажа. Идеята ни беше да бъде детска болница.Никой не е искал нито да ги закрива, нито да ги лишава от висшето образование. Точно обратното. Но партньорите, тук говорих сутринта от Брюксел с Валери Симеонов, не сме го били обсъдили с тях. И щом не сме го обсъдили, това е решението ми и молбата ми да ни освободят от отговорността за тази болница. Нека си се казва Болница „Лозенец“, многопрофилна, с всичките права и задължения, които има. Не виждам как ние от Министерски съвет можем да контролираме и да носим отговорност за тази болница.\"", "date": "2018.12.14", "title": "Борисов: Благодарение на дипломацията, която водя, българите забравиха какво е мигрантска вълна"}
{"url": "https://offnews.bg/kultura/pochina-izvestnata-balgarska-iliustratorka-iana-levieva-693847.html", "text": "На 51 години си отиде талантливата българска илюстраторка Яна Левиева.Десетки колеги, приятели и ценители изразиха тъгата си и изказаха съболезнования към близките ѝ в социалните мрежи., аргументира първото място, в класацията за най-добри български корици, сайтът \"Площад Славейков\" през 2017 г.Яна Левиева е родена в София на 23 март 1967 г. Завършила е Художествената гимназия в София и Националната художествена академия със специалност “илюстрация и оформление на книгата” в класа на проф. Борислав Стоев.От 1989 г. работи на свободна практика като графичен дизайнер и илюстратор, а от 2004 г. е хоноруван преподавател в НХА в специалност „Книга и печатна графика”.Има множество реализирани издания, предимно книги на издателствата „Петриков”, „Факел”, „Стигмати”, „Жанет 45”, „Рива” и др.", "date": "2018.12.14", "title": "Почина известната българска илюстраторка Яна Левиева"}
{"url": "https://offnews.bg/obshtestvo/maia-manolova-i-zlatnite-momicheta-otkrivat-sotcialna-kuhnia-v-dvora-n-693844.html", "text": "Златните момичета от националния ансамбъл по художествена гимнастика, заедно с омбудсмана Мая Манолова ще открият в понеделник в двора на църквата „Св. Св. Кирил и Методий“ социална кухня „Не хаби – дари“. Кампанията, подкрепена от БЧК, се организира с благословението на Негово Светейшество Българския патриарх и Софийски митрополит Неофит по инициатива на омбудсмана Мая Манолова и със съдействието на църковното настоятелство при храм „Св. Св. Кирил и Методий“ на Женския пазар.Инициативата ще се реализира в специално изградено за целта уютно пространство в двора на храма. Менюто ще бъде съобразено изцяло с постите на БПЦ и ще включва супа, хляб, кофичка кисело мляко или плод. Храната ще се приготвя всеки ден с продукти, дарени от големите търговски вериги – Кауфланд, Лидл, Билла, ТМаркет, като и от Асоциацията на месопреработвателите в България, Националния браншови съюз на хлебарите и сладкарите, фирма Лактима Балкан и др., а Пластик София ще предоставят съдове за еднократна употреба.Заедно с госпожа Мая Манолова и изящните гимнастички от националния ни ансамбъл, които освен златни медали, притежават и „златни“ сърца, в раздаването на първите порции супа ще се включи и министърът на земеделието храните и горите Румен Порожанов, чието ведомство е сред основните партньори на кампанията. ", "date": "2018.12.14", "title": "Мая Манолова и златните момичета откриват социална кухня в двора на храм"}
{"url": "https://offnews.bg/bojni/krasen-kralev-nagradi-srebarnata-medalistka-po-boks-stojka-petrova-693845.html", "text": "Министърът на младежта и спорта Красен Кралев връчи почетен плакет на сребърната медалистка в категория до 54 кг от Световното първенство по бокс в Индия Стойка Петрова.За 33-годишната спортистка това бе второ сребро от такъв форум, след като игра финал и на предишния шампионат в Астана през 2016 година. Тя донесе и единственото отличие за страната ни от Индия.\"Поздравления за отличното представяне и за начина, по който защити честта на българския бокс. Благодаря ти не само за това постижение, но и за всичко, което си направила за нашия спорт\", каза Кралев.Стойка Петрова благодари за оказаната чест. По време на разговора си с министъра тя сподели, че след края на състезателната си кариера има намерение да се занимава с треньорска дейност.На срещата присъства и президентът на Българската федерация по бокс Красимир Инински.", "date": "2018.12.14", "title": "Красен Кралев награди сребърната медалистка по бокс Стойка Петрова"}
{"url": "https://offnews.bg/112/trima-otvliakoha-i-ograbiha-mazh-v-sofia-693849.html", "text": "Трима мъже на 27, 38 и 45 години са задържани за извършен грабеж и отвличане, съобщиха от пресцентъра на МВР.На 12 декември жител на столицата потърсил помощ в полицията, след като бил ограбен и отвлечен. Потърпевшият разказал, че около 19.30 часа, докато паркирал личния си автомобил „БМВ“ пред жилището си, бил нападнат от трима непознати. Заплашили го с пистолет, привели го в безпомощно състояние, завързали го, отнели чантичка с пари, документи, часовник, ключове от дома му и други вещи. Качили го в техния автомобил, паркиран наблизо.Докато един от нападателите го пазел, другите двама влезли в жилището му с отнетите ключове, откъдето отмъкнали куфар, часовници и пари.Върнали се на паркинга и един от мъжете потеглил с колата на пострадалия в неизвестна посока. Вторият се качил при тях с „пазача му“ и също потеглил. Малко по-късно нападателите изоставили жертвата си на пътя при с. Казичене. Случайно преминаващ с автомобил мъж го видял и се е отзовал на молбата му да потърсят полиция.Екипи на СДВР стартирали оперативно- издирвателни и процесуално- следствени действия. В рамките на разследването били установени и задържани извършителите на престъплението- тримата мъже са криминално проявени и осъждани.Установено е, че двама от тях живеели на територията на столицата без адресна регистрация. След доклад на събраните материали в Софийска градска прокуратура тримата са привлечени като обвиняеми.Наложени са им мерки за неотклонение „задържане под стража“ за срок до 72 часа.", "date": "2018.12.14", "title": "Трима отвлякоха и ограбиха мъж в София"}
{"url": "https://offnews.bg/zimni/aksel-lund-svindal-s-parva-pobeda-za-sezona-693851.html", "text": "Аксел Лунд Свиндал стигна до първата си победа за сезона, след като спечели супергигансткия слалом от Световната купа по ски-алпийски дисциплини във Вал Гардена. Това е 36-и триумф в кариерата на норвежеца.Двукратният олимпийски шампион спря хронометрите с време 1:28.65 минута, само на 5 стотни от представителя на домакините Кристоф Инерхофер.Още един норвежец влезе в призовата тройка. Киетил Янсруд финишира трети на 27 стотни зад своя сънародник Свиндал.Олимпийският шампион в супергигантския слалом от ПьонгЧанг 2018 Матиас Майер остана на седмото място с 1:29.48 минута.След победата Аксел Лунд Свиндал излезе начело в генералното класиране за сезона с 297 точки. Той води със 17 пункта пред седемкратния носител на Световната купа Марсел Хиршер. Трети е Макс Франц с 260.В подреждането за малката Световна купа в супергигантския слалом води Свиндал с 205 точки, пред Киетил Янсруд със 186 и Мауро Кавизел със 164 точки. В събота във Вал Гардена предстои спускане за мъже.", "date": "2018.12.14", "title": "Аксел Лунд Свиндал с първа победа за сезона"}
{"url": "https://offnews.bg/obshtestvo/vrachvat-nagradata-student-na-godinata-693843.html", "text": "Наградата \"Студент на годината\" ще бъде връчена в понеделник, 17 декември, съобщи Националното представителство на студентските съвети. Церемонията ще бъде в зала 3 на Националния дворец на културата.Награждаването се организира от НПСС и е под патронажа на министъра на образованието.Категориите в конкурса “Студент на годината” са \"Науки\", \"Здравеопазване\", \"Спорт\", \"Изкуства\", \"Сигурност и отбрана\".Ще бъдат отличени също най-добрият чуждестранен студент в България, студент с българско гражданство, обучаващ се извън границите на Република България, ще има и докторант на годината.Журито е в състав, включващ представители на Министерството на образованието и науката и на други министерства, на Съвет на ректорите, на партньорски неправителствени организации и на бизнеса.Поканени са над 400 души.", "date": "2018.12.14", "title": "Връчват наградата Студент на годината"}
{"url": "https://offnews.bg/obshtestvo/kat-vremenno-spria-da-obsluzhva-grazhdani-693854.html", "text": "Услугите, предоставяни от Пътна полиция, бяха временно преустановени.Причината е технически проблем в част от информационната система на МВР. Той е възникнал вследствие на неколкократно прекъсване на електрическото захранване. Експерти работят по отстраняване на проблема, съобщиха от пресцентъра на МВР. В 16:30 от там уточниха, че проблемът е решен.", "date": "2018.12.14", "title": "КАТ временно спря да обслужва граждани"}
{"url": "https://offnews.bg/ikonomika/nova-banknota-ot-100-leva-puska-bnb-na-28-dekemvri-vizhte-ia-693835.html", "text": "Нова серия 100-левови банкноти пуска БНБ от 28 декември.Общият дизайн и елементи се запазват без съществени изменения спрямо банкнотите, които са в обращение. Новото е по-усъвършенстваната им защита, каза подуправителят на Българската народна банка Калин Христов на пресконференция днес и допълни, че технологиите непрестанно се развиват, част от тях остаряват и се налага усъвършенстването им.Той подчерта, че новите банкноти (8 млн. броя от които ще бъдат пуснати тази година, а догодина - още 14 млн.) не заменят досегашните, които са емисия 2003. Те не се изтеглят от пазара, а остават валидно средство за разплащане за неопределен период от време.Новите защитни елементи в столевките от емисия 2018 са:- допълнителен знак за незрящи – състои се от пет дебели и шест тънки линии, разположени под ъгъл на двете къси страни на банкнотата;- холограмна лента с оптични ефекти – редуващи се при промяна на ъгъла на наблюдение изображения на еделвайс и профил на Алеко Константинов; цветен холограмен портрет на Алеко Константинов; детайл от паметник на Алеко Константинов, променящ цвета си от смарагдовозелено към сапфиреносиньо при промяна на ъгъла на наблюдение; динамичен шахматен ефект с промяна на цвета от смарагдовозелено към сапфиреносиньо при промяна на ъгъла на наблюдение и обемно триизмерно изображение на числото 100;- мастило с оптичен ефект – числото 100 е отпечатано с променящо цвета си мастило с динамичен шахматен ефект, което при промяна на ъгъла на наблюдение се променя от смарагдовозелено към сапфиреносиньо;- осигурителна нишка – вградена в хартията и частично излизаща от обратната страна със светъл повтарящ се текст „БНБ 100“ и с динамичен шахматен ефект, променяща цвета си от смарагдовозелено към сапфиреносиньо (Изображението на повтарящия се текст „БНБ 100“ се чете от лицевата страна при поставяне на банкнотата срещу източник на светлина.);- воден знак с висока резолюция – наблюдава се при поставяне на банкнотата срещу източник на светлина. Състои се от полутоново изображение с висока резолюция на портрета на Алеко Константинов. Изображенията се наблюдават и от обратната страна на банкнотата.Часовникът и заглавната страница на книгата \"Бай Ганьо\" също могат да се видят на новата банкнота, а при инфрачервено наблюдение се открива и заглавната страница на пътеписа \"До Чикаго и назад\".Новата банкнота е изработена от памучна хартия и за първи път над памука има лак, чиято цел е в банкнотата да не попиват вода и мазнина, тоест да се удължи животът им.БНБ планира изцяло нова серия банкноти и започва със столевовата, защото тя е единствената, от която няма втора серия - единствената е тази от 2003 г., обясни Христов. Централните банкери са решили останалите банкноти да се пускат в низходящ ред, т.е. следващата ще е 50-левовата. А кога ще видим новия ѝ вариант, все още БНБ не разкрива.", "date": "2018.12.14", "title": "Нова банкнота от 100 лева пуска БНБ  на 28 декември: вижте я"}
{"url": "https://offnews.bg/zdrave/d-r-daniela-daritkova-natcionalna-pediatrichna-bolnitca-triabva-da-im-693838.html", "text": "Законопроектът, който внесе правителството, отменя единствено текста, съгласно който болница \"Лозенец\" е болница към Министерски съвет, заяви пред журналисти депутатът от ГЕРБ д-р Даниела Дариткова. По думите ѝ това не изключва възможността болницата да бъде преструктурирана в педиатричен център.\"Бъдещето на болница \"Лозенец\" може да се реши от Министерския съвет в настоящия момент, щом не е приет този законопроект. Ако все пак колегите размислят и приемат законопроекта, може да се търси друго решение\", допълни Дариткова. Според нея национален педиатричен център трябва да има и идеята да се ползва базата на болница \"Лозенец\" не е лоша и не бива да бъде изоставяна.Коментарът на Дариткова идва след като вчера парламентарната комисия по здравеопазване не одобри промените в Закона за лечебните заведения, в които беше заложено преструктурирането на Университетска болница \"Лозенец\" в национален педиатричен център. Въпреки че предложението беше отхвърлено в здравна комисия, все още предстои да бъде разгледано на първо четене в парламента.Предложените промени бяха , тъй като болницата е негова учебно-клинична база и факултетът по медицина и неговата акредитация са пряко свързани с нея. Според Дариткова болницата обаче не е била добре контролирана от Министерски съвет, щом е натрупала такива задължения, и е възможно да се търсят други решения. По нейни думи от Софийския университет са предложили да вземат болницата към себе си. \"Ако те са склонни да приемат болницата с пасивите и негативите, това също може да се случи. Имаме такива случаи - болница \"Св. Марина\" е болница към Медицинския университет във Варна\", допълни тя.Дариткова подчерта, че дори базата на \"Лозенец\" да не бъде ползвана за изграждането на национален педиатричен център, то такъв скоро със сигурност ще бъде изграден, тъй като нуждата от него е належаща.\"Това е началото на един разговор, който ще ускори идеята за създаване на национална педиатрична болница, защото тя витае в общественото пространство много време и се постави съвсем остро сега в контекста на случая с болница \"Лозенец\". Вярвам, че това ще бъде поводът тази идея да изкристализира и да намери своето по-скорошно решение\", заяви народният представител от ГЕРБ.", "date": "2018.12.14", "title": "Д-р Даниела Дариткова: Национална педиатрична болница трябва да има, все още е възможно това да е 'Лозенец'"}
{"url": "https://offnews.bg/futbol/milan-otnese-globa-ot-12-miliona-evro-693840.html", "text": "От УЕФА глобиха отбора на Милан с респектиращата сума от 12 милиона евро за нарушаване на правилата за финансов феърплей.Санкцията идва само ден след отпадането на Милан в групите на Лига Европа, след като Олимпиакос нанесе тежка загуба на \"росонерите\" с 1:3 и по този начин взе директната битка за 1/16-финалната фаза на надпреварата.12-те милиона евро ще бъдат удържани от полагащите се средства на Милан от наградния фонд на турнира.Италианският клуб няма право да картотекира повече от 21 играчи за Европа през следващите два сезона и е заплашен и с изваждане от евротурнирите за един сезон, ако не въдвори ред във финансовите си дела до юни 2021 година.Санкцията е заради похарчените огромни средства за нови играчи и заплати през 2017 година, които не отговарят на приходите на клуба.", "date": "2018.12.14", "title": "Милан отнесе глоба от 12 милиона евро"}
{"url": "https://offnews.bg/sviat/priateliat-na-balgarkata-mira-iashar-e-uspial-da-izbiaga-ot-turtcia-693852.html", "text": "Джо Робинсън, който беше осъден на 7,5 години затвор по обвинение за съпричастност към Отрядите за защита на народа (YPG), която е военизираното крило на кюрдската Партия на демократичното единство в Сирия (PYD) тайно се е върнал в родината си Англия. Това съобщи турската редакция на Би Би Си, цитирана от .Робинсън, който бе освободен под гаранция, докато течеше процедура по разглеждане на делото му в касационен съд, даде интервю за Би Би Си.Робинсън е потвърдил, че е напуснал Турция без знанието на турските власти, като изтъкнал, че „за него обвинението и присъдата са неприемливи, и че не се смята за виновен“, съобщава още Би Би Си.25-годишният Робинсън е бивш военен от британската армия. Пред Би Би Си той заявява:Британският гражданин Джо Робинсън беше задържан заедно с приятелката си българката Мира Яшар през 2017 г. в курортния град Дидим, по време на почивка на двойката и майката на Мира. Той бе обвинен в членство в терористична организация, а Мира – в пропаганда на въоръжена терористична организация.Пред съда Робинсън заяви, че не е участвал в боевете срещу ИДИЛ, а е работил като здравен работник и доброволец.Робинсън изтъква още, че по време на близо година и половина престой в Турция е срещнал големи трудности, четири месеца е бил в пълна изолация в затвора, и допълва:Британското външно министерство няма изявление по случая със завръщането на Джо Робинсън.В средата на месец септември Съдът за тежки престъпления в турския град Айдън на една година и 10 месеца затвор българката Мира Яшар Селямоглу, съобщи в. \"Миллиет\".", "date": "2018.12.14", "title": "Приятелят на българката Мира Яшар е успял да избяга от Турция"}
{"url": "https://offnews.bg/futbol/slavia-se-razigra-i-otnese-vereia-video-693867.html", "text": "Славия записа първи успех в последните си три срещи, след като победи Верея с 4:0 в двубой от 20-ия кръг на Първа лига, игран на стадион \"Васил Левски\".Точни за \"белите\" бяха Янис Карабельов, Галин Иванов, чийто гол обаче бе записан на Богомил Цинцарски, който изпусна топката зад голлинията след като я улови при удар на капитана, и Илиян Мицански, който пък се разписа два пъти.Резултатът можеше да бъде още по-изразителнен, но на три пъти гредата попречи на футболистите на Златомир Загорчич да нанижат още повече попадения.След тази изразителна победа, Славия се нареди на 9-ото място в класирането с актив от 24 точки, докато Верея остава на последната позиция с едва пет.", "date": "2018.12.14", "title": "Славия се разигра и отнесе Верея (видео)"}
{"url": "https://offnews.bg/obshtestvo/pochina-zhurnalistat-ot-radio-svobodna-evropa-asen-geshakov-693861.html", "text": "Журналистът от радио Свободна Европа Асен Гешаков е починал внезапно на 11 декември, съобщава БНТ.Гешаков беше на 68 години. Кариерата му започна в Българското национално радио, продължи в Българската национална телевизия - като редактор и водещ в новините.Преди да започне работа в Свободна Европа е кореспондент на БНТ в Москва.След закриването на българската редакция на Свободна Европа през 2004 г. за кратко е изпълнителен директор на БНТ.Опелото ще е на 20 декември от 14:00 часа в столичния храм \"Свети Седмочисленици\".", "date": "2018.12.14", "title": "Почина журналистът от радио Свободна Европа Асен Гешаков"}
{"url": "https://offnews.bg/kultura/mezhdunarodnata-izlozhba-apolonia-pontijska-pokazva-eksponati-ot-luv-693842.html", "text": "Изложбата \"Аполония Понтийска – по стъпките на археолозите\" беше открита вчера в Регионалния исторически музей - София. Тя ще бъде част от временната експозиция на Музея до 10 март 2019 г.На церемонията присъстваха кметът на София Йорданка Фандъкова, заместник-кметът доц. д-р Тодор Чобанов, министърът на културата Боил Банов, главният съветник на музей „Лувър“ Алберто Виал и директора на Френския културен институт в България Фабиен Флори.Експозицията \"Аполония Понтийска – по стъпките на археолозите\" е поредният проект, продължаващ традицията на успешен научен и културен обмен между България и Франция. Тя представлява разказ за града и прилежащите му територии с неговите институции, архитектура, всекидневен живот, некрополи. Географски той съответства на местоположението на съвременния Созопол.Хронологическата рамка поставя основаването на Аполония Понтийска към 610 г. пр. Хр. от преселници от Милет в югозападна Мала Азия. Преимущество е, че е само на ден плаване от Бизантион и бързо се превръща в процъфтяващ град. През 72 г. пр. Хр. Аполония е разграбена от войските на Марк Теренций Лукул. Той отнася статуята на Аполон в Рим, а градът насилствено е присъединен към римските владения.Археологическите проучвания на Аполония Понтийска започва френският дипломат барон Жюл Александър Дегран през 1904 г. Те са продължени от най-известните тогава български изследователи. Разкопките се провеждат с различна интензивност през целия ХХ в. От 2002 г. в изследването на Аполония се включва и френски екип.Изложбата съдържа над 500 артефакта, организирани според мъжките, дамските и детските занимания. Сред тях са: ритуално огънат меч, бронзов венец с позлата, сервиз за банкети, златни накити, пинцета и мидичка с руж за гримиране, биберони, кукли, фигурки на различни животни и др.\"Аполония Понтийска – по стъпките на археолозите\" може да бъде разгледана в периода 14 декември 2018 – 10 март 2019 г. в зала \"Временни експозиции\" на Регионалния исторически музей – София (пл. \"Бански\" 1).\"Аполония Понтийска – по стъпките на археолозите\" включва експонати от: Лувър, Музеен център – Созопол, Национален археологически институт с музей – БАН, Национален исторически музей, Регионален исторически музей – Бургас. Изложбата се реализира с финансовата подкрепа на Министерството на културата на Република България и музей \"Лувър\" и е част от културната програма, свързана с Българското председателство на Съвета на Европейския съюз.", "date": "2018.12.14", "title": "Международната изложба 'Аполония Понтийска' показва експонати от Лувъра"}
{"url": "https://offnews.bg/112/spasiha-mladezh-tragnal-na-pohod-v-pirin-bez-voda-i-hrana-693858.html", "text": "Четирима планински спасители откриха тази вечер Цветан Найденов, който вчера сутринта тръгна без вода и храна на преход от село Ощава - през Пирин до Банско.Преходът на младия мъж е част от благородната инициатива \"Оцеляване с кауза - Пирин\" и цели събиране на средства за “Защитени жилища 1 и 2 – Банско\" за хора с умствена изостаналост.Поради тежките метеорологични условия днес Найденов е поискал помощ от Планинската спасителна служба.След спасителна операция, продължила няколко часа, екип от Сандански е открил младежа жив и здрав.Заедно със спасителите си Цветан Найденов пътува към Банско.", "date": "2018.12.14", "title": "Спасиха младеж, тръгнал на поход в Пирин без вода и храна"}
{"url": "https://offnews.bg/obshtestvo/bolnitca-lozenetc-blagodari-na-premiera-che-niama-da-ia-zakriva-693853.html", "text": "\"Ръководството и целият екип на Университетска болница \"Лозенец\", преподавателите, студентите и специализантите изказват благодарност и признателност на министър-председателя Бойко Борисов за решението му да запази Университетска болница \"Лозенец\" като Национално многопрофилно лечебно заведение и учебно-клинична база на Софийския университет \"Св. Климент Охридски\". Ние ще продължим да подкрепяме идеята за изграждането на нова Национална детска многопрофилна болница в България.\"Това се казва в позиция, разпространена до медиите от пиар компанията, основана от Максим Бехар, M3 Communications Group, и озаглавена \"Позиция на Университетска болница „Лозенец“ по повод решението на министър-председателя Бойко Борисов\".ПредисториятаС решение на Министерския съвет от 22 ноември се предлага на Народното събрание изменение в Закона за лечебните заведения, което предвижда болница \"Лозенец\" вече да не е правителствена. Според мотивите се планира впоследствие тя да бъде преобразувана в многопрофилна педиатрична болница в България.Болница \"Лозенец\" обаче е учебно-клиничната база на Медицинския факултет на Софийския университет и на тази база той е получил акредитация. Превръщането ѝ в педиатрична поставя в риск акредитацията, защото студентите не биха могли да се обучават по всички медицински направления. Отделно, превръщането ѝ в педиатрична би накарало лекарите - доценти, професори, асистенти - от останалите медицински специалности да потърсят работа в други болници, където ще могат да практикуват специалностите си. Така МФ на СУ ще остане не само без учебно-клинична база, но и без преподавателите си, които са лекари именно в \"Лозенец\".Заради всичко това срещу решението на МС се обявиха проф. Любомир Спасов - директор на болницата и декан на Медицинския факултет, и Академичният съвет на висшето училище. Първият събра студенти и преподаватели и обяви, че факултетът е пред закриване. АС пък реши СУ да влезе в протестна готовност. И Спасов, и АС поискаха болницата да мине на подчинение на Софийския университет.След като изслушаха всички аргументи, вчера депутатите от Комисията по здравеопазване към Народното събрание отхвърлиха проекта на МС на първо гласуване. От ГЕРБ твърдо подкрепиха законопроекта, но останалите съвсем не бяха така сигурни в правилността на хода и гласуването раздели народните представители - 11 \"за\" срещу 11 \"въздържал се\" и проектът не бе подкрепен.От снощи насам премиерът Борисов коментира веднъж казуса, като подчерта, че твърдо не желае повече болница \"Лозенец\" да е правителствена и ще настоява пред Народното събрание за това. По въпроса за превръщането ѝ в педиатрична обаче отстъпи: \"Държат да остане такава, каквато е, нека остане - заяви министър-председателят. - Но държа тя да си отиде към Министерството на здравеопазването. Там са компетентните органи, там е контролът, там е медицински одит\".", "date": "2018.12.14", "title": "Болница Лозенец благодари на премиера, че няма да я закрива"}
{"url": "https://offnews.bg/protesti/flashmob-po-halati-nastoia-tcentralna-bania-da-ostane-bania-snimki-i-693827.html", "text": "Граждани по халати организираха протестен флашмоб пред Централна баня в София, настоявайки банята да бъде възстановена и да заработи с някогашното си предназначение.В момента тече обществено обсъждане в какво да бъдат реставривани части от сградата, в които някога е имало два минерални басейна. Макар да няма окончателно решение, на . Алтернативата е помещенията да бъдат превърнати в зали за културни събития. Сега те са склад на , който се помещава в реставрираната част на старата баня. Основният аргумент срещу връщането на басейните е, че минералните извори нямат достатъчно дебит да ги захранват и ще трябва да се допълват с чешмяна вода.\"Обикновена справка сочи, че цели курортни селища като Павел баня и Баден – Баден захранват СПА-хотели и балнеологични центрове с до 10 л/сек. Дебитът на извора на Централна минерална баня е дори по-голям – 12 л/сек\", коментират инициаторите на флашмоба, сред които са журналистът Антоанета Салфидж и архитектите Надежда Сучева и Ивайло Захариев.Участниците в демонстрацията влязоха в сградата като обикновени посетители на Музея, купиха си билети, съблякоха връхните си дрехи, наметнаха бели халати и като заблудени туристи безмълвно започнаха да търсят минералните басейни в банята. След обиколка из залите се скупчиха на едно място, скандирайки: \"Върнете минералната баня на София\".Няколко граждански организации са депозирали в общината становище, оборващо точките от доклада, внесен от зам.-кмета Тодор Чобанов. Това са „Спаси София“, „Термално-Нормално“, „ДОМА Арт“ и „Софийски дискусионен форум“, подкрепени от архитекти, общественици и граждани на София. Към тази позиция се присъединяват организациите „ИКОМОС“, \"Трансформатори“ и „Гражданска инициатива за опазване на културно – историческото наследство“ (ГИОКИН).", "date": "2018.12.14", "title": "Флашмоб по халати настоя Централна баня да остане баня (снимки и видео)"}
{"url": "https://offnews.bg/politika/tcvetan-tcvetanov-se-sreshtna-s-turskia-poslanik-693863.html", "text": "Председателят на ПГ на ГЕРБ Цветан Цветанов се срещна с посланика на Турция в България Хасан Улусой, съобщават от пресцентъра на ГЕРБ.По време на разговора са обсъдени двустранните отношения, като е \"отбелязано отличното сътрудничество по охраната на българо-турската граница\".Цветанов е благодарил на посланик Улусой за \"надеждното партньорство и последователните усилия на турската страна за предотвратяване на нелегалната миграция към ЕС през българската граница с Турция.\" Двамата са обърнали внимание на \"отличните отношения между България и Турция\" и \"ролята на личната комуникация и доверие между премиера Борисов и президента Ердоган за доброто сътрудничество между двете държави\".", "date": "2018.12.14", "title": "Цветан Цветанов се срещна с турския посланик"}
{"url": "https://offnews.bg/ikonomika/shok-s-tcenata-na-toplata-voda-vav-veliko-tarnovo-klient-poluchil-fak-693813.html", "text": "Високи сметки за гореща вода предизвикаха масово недоволство при абонатите на „Топлофикация Велико Търново“. Започна масово отказване на потребителите от тази услуга на топлоцентралата, съобщи БНР.С последното решение на Комисията за енергийно и водно регулиране топлоцентралата във Велико Търново промени начина на ценообразуване на подаваната гореща вода на абонатите си. Досега цената беше фиксирана от 10,80 лв. за кубически метър, а с ноемврийските фактури цената за различните абонатни станции е обвързана с потреблението.Клиентите са получили фактури с цени от 25 до 50 лева за кубически метър гореща вода. Недоволството на домакинствата е масово, защото не са били уведомени за промяната.От „Топлофикация ВТ“ не излизат с коментар.За ситуацията е сезиран държавният енергиен регулатор.Според \"Янтра днес\" новите сметки са 4 пъти по-високи от предходните.\"Клиенти на “Топлофикация – ВТ”, живеещи в кв. “Бузлуджа”, са “зарадвани” със сметки, в които кубик топла вода им струва 43,69 лв. Предколедни честитки с шокови цени са получили и други абонати на дружеството, които заляха социалните мрежи с гневни коментари и закани за колективни жалби. Друг клиент алармира, че в неговата фактура кубикът е 70 лв.\", пише регионалното издание.", "date": "2018.12.14", "title": "Шок с цената на топлата вода във Велико Търново. Клиент получил фактура със 70 лева за кубик"}
{"url": "https://offnews.bg/obshtestvo/rabotite-do-kasno-tarsete-deteto-si-v-rajonnoto-693778.html", "text": "\"Децата от занималня, които не са взети до 18.00 ч. ще бъдат отвеждани в 7 РУ на МВР\". Това съобщение, залепено в столично училище и публикувано в социалната мрежа, предизвика бурни реакции сред родителите. Някои разпознаха занималнята, за която се отнася предупреждението, други споделиха за подобни заплахи в различни детски градини.Нормативно погледнато, всяко училище само разработва годишна училищна програма за целодневна организация на учебния ден в съответствие с вида и спецификата му. В програмата са включени и дейностите по самоподготовка, занимания по интереси, съответно: начален и краен час на тези дейности.Аналогично е и с работното време на детските градини: целодневна организация на педагогическото взаимодействие е в рамките на 12 астрономически часа на ден, като началният час на сутрешния прием и крайният час на изпращане на децата за деня се определят с правилника за организацията и дейността на съответната детска градина. Веднъж установили работното си време, детските градини, училища и занимални очакват родителите акуратно да го спазват.Какво се случва, ако работите в \"Младост\", а живеете в \"Люлин\", където детето ви е записано в училище или детска градина, разбира се, по вездесъщия критерий \"местоживеене\"?В идеалния случай си тръгвате от работа точно в 17.30 ч., и започвате да се надявате на чудеса от типа: \"липса на задръстване\" и \"телепортация\", за да си вземете детето не по-късно от 18.00 ч. В противен случай, учителката, която може би също като вас бърза да вземе и своето дете от някое далечно училище, има пълно основание да се обърне към служителите на МВР.И когато стигнете в занималнята на детето си, него няма да го има там. Ще намерите бележка (вероятно) в кое РУ да го потърсите. А там ще се срещнете с учителката на детето си, която също е закъсняла да вземе своето дете (заради вас). Едва ли ще спечелите приза \"родител на годината\", но горе главата! Какво по-добро възпитание от това, децата да се сблъскат отрано с условията в родните полицейски управления?!Трагикомичността на ситуацията е видна и в многобройните коментари в социалните мрежи. Ето някои от тях:", "date": "2018.12.14", "title": "Работите до късно? Търсете детето си в районното!"}
{"url": "https://offnews.bg/futbol/transferna-tcel-na-tcska-shte-nabliudava-macha-na-chervenite-sreshtu-693818.html", "text": "ЦСКА е поканил защитника Ерик Бьоркандер на мача с Ботев Пловдив в неделя, пише \"Тема спорт\". Шведът ще проведе среща с ръководството, като се очаква да финализира детайлите около своя договор с клуба.Скандинавецът ще се запознае и с базата на армейците. 22-годишният играч е на път да се превърне в първото зимно попълнение на \"Българска армия\".Авторитетният шведски вестник \"Експресен\" съобщи още в сряда, че Бьоркандер има намерение да парафира с армейците до няколко дни. Той има договор със Сундсвал до края на годината, но става свободен агент от 1 януари и може да парафира предварителен контракт с ЦСКА.Бьоркандер е взел участие в 26 от възможните 30 мача на Сундсвал през изминалия сезон в шведския елит (8-о място от 16 отбора).Отзивите в местната преса за изявите му са доста положителни. Той е определян за един от петимата най-талантливи шведски бранители. Описват играта му като елегантна и изчистена – получил е само 3 жълти картона през сезона.Анализите за представянето му сочат, че Бьоркандер бележи значително израстване спрямо 2017 година, когато записва 28 срещи за Сундсвал в елита. Бранителят също така е избран за играч на мача в последното си участие тази година – при 0:0 с АИК Стокхолм на 4 ноември.Освен към Бьоркандер ЦСКА проявява интерес към още един футболист на Сундсвал – вратаря Вилям Ескелинен (22 г.). Той има действащ договор, като шведският клуб е поискал 500 000 евро от армейците за правата му. Бьоркандер и Ескелинен са много близки приятели.ЦСКА също така е отправил и оферта към бразилски бранител, който е станал шампион с Крузейро през 2014 г. През зимата армейците ще направят опит да привлекат и поне един българин в състава си. На мача с Ботев Пд в неделя ще присъства консултантът на ЦСКА Люпко Петрович, а са очаквани също Димитър Пенев и Димитър Якимов. Двубоят е от 17:30 часа на \"Армията\".", "date": "2018.12.14", "title": "Трансферна цел на ЦСКА ще наблюдава мача на \"червените\" срещу Ботев"}
{"url": "https://offnews.bg/112/turski-kamion-se-preobarna-na-trakia-693819.html", "text": "ТИР с турска регистрация катастрофира на автомагистрала „Тракия” в района на 231-вия километър в посока град София, съобщава БГНЕС.Водачът и пътник в товарния автомобил - и двамата - турски граждани, са откарани в болница в Стара Загора без опасност за живота.Сигналът за инцидента е получен в РУ-Нова Загора в 10,05 часа в петък, съобщиха от МВР. ТИР-ът се преобърнал извън пътното платно и не затруднява движението по магистралата.На място пристигнаха екипи на Пътна полиция. Извършват се процесуално-следствени действия.", "date": "2018.12.14", "title": "Турски камион се преобърна на Тракия"}
{"url": "https://offnews.bg/kultura/legendarniat-tom-dzhouns-idva-s-kontcert-v-plovdiv-693822.html", "text": "Легендарният Том Джоунс ще изнесе концерт в България. Той ще зарадва своите многобройни български фенове с уникален концерт в Античния театър в Пловдив на 24 юни 2019 година, съобщава Нова тв.Певецът получава най-възторжени отзиви за работата по последните си албуми Long Lost Suitcase, Spirit In The Room и Praise & Blame, които затвърждават неговата световна популярност като изпълнител и творец. Критиците са единодушни в адмирациите си, както за творчеството му, така и за концертните му изпълнения на живо.Том Джоунс е един от най-продуктивните артисти в света. Албумът от 1999 г. Reload продава 5 млн. копия и е един от най-търсените в дискографията му. Той умело експериментира с различни музикални стилове. Въпреки че е известен с хитове като Sexbomb, Kiss, It’s Not Unusual, Delilah, What’s New Pussycat, I’ll Never Fall In Love Again и If I Only Knew, в творчеството му преди всичко има изключителен рок и блус заряд. Певецът завладява хората по цялото земно кълбо със силата на гласа си и неповторимата си харизматичност.Концертът на Том Джоунс се осъществява с подкрепата на Община Пловдив, като част от Календара на културните събития на Община Пловдив за 2019 година.", "date": "2018.12.14", "title": "Легендарният Том Джоунс идва с концерт в Пловдив"}
{"url": "https://offnews.bg/tenis/federer-i-nadal-otnovo-stavat-dvojna-kombina-za-laver-cup-693823.html", "text": "Суперзвездите в мъжкия тенис Роджър Федерер и Рафаел Надал отново ще са в един отбор в турнира Laver Cup. Този път надпреварата ще се проведе в Женева между 20 и 22 септември. Капитан на Отбор Европа пък ще бъде легендата Бьорн Борг.Тази година тимът защити титлата си, като в състава бе и първата ни ракета Григор Димитров, а партньор на Федерер в двойките пък бе световният номер 1 Новак Джокович.\"Няма как да бъде по-добре. Да събереш двама от най-великите играчи и съперници, които спортът някога е виждал, в един отбор е вълнуващо и ни осигурява най-добрия шанс за трета поредна година да станем шампиони.Когато за първи път играхме в Прага, знаехме колко специално ще е да съберем двама велики шампиони, както и колко въздействащо ще е да гледаме как си дават съвети и се подкрепят, заедно с останалите си съотборници. Видяхме нещо сходно и в Чикаго\", каза Борг.Надпреварата ще се проведе в зала Palexpo пред 17 000 зрители. Цените на билетите започват от 25 до 250 долара за пакетно предложение за няколко срещи. За първи път Федерер и Надал играха заедно в надпреварата през 2017 година, когато играха и в мача на двойки.\"Бяхме изненадани от успеха и колко важен стана турнира за всички играчи в рамките на две години. За мен ще е много специално отново да съм в отбор с Рафа, този път в Швейцария\", каза Федерер.", "date": "2018.12.14", "title": "Федерер и Надал отново стават двойна комбина за Laver Cup"}
{"url": "https://offnews.bg/112/zhena-pochina-sled-napadenie-s-nozh-v-kvartal-hristo-botev-693820.html", "text": "Една жена на 70 години е починала след нападение на 24-годишен мъж кв. „Христо Ботев“ в четвъртък.Около 19.05 часа в четвъртък в полицията е получен сигнал за инцидент в столичния кв. „Христо Ботев“. Според първоначалната информацията, при конфликт, младеж на 24 години е нанесъл наранявания с хладно оръжие на три жени и дете, след което се е затворил в дома и отказал да го напусне.Пристигналите на място полицейски екипи от СДВР, Първо РУ и Специализираните полицейски сили са предприели действия за безопасното му извеждане. Той е задържан в Първо РУ.", "date": "2018.12.14", "title": "Жена почина след нападение с нож в квартал Христо Ботев"}
{"url": "https://offnews.bg/sviat/toni-blear-velikobritania-i-es-da-se-gotviat-za-nov-referendum-za-bre-693824.html", "text": "Бившият британски премиер  ще заяви днес на проява в Лондон, че Великобритания и Европейският съюз трябва да се приготвят за втори референдум за Брекзит, защото парламентът най-вероятно няма да одобри постигнатата от премиера Тереза Мей сделка за излизане от ЕС, предаде Ройтерс, цитирана от БТА.По-малко от четири месеца преди посочената дата за Брекзит Мей  на постигнатата с Брюксел сделка, след като призна, че депутатите най-вероятно ще я отхвърлят.Обръщайки се към лидерите на ЕС в Брюксел, Блеър ги призовава да реформират блока, за да получи Великобритания по-силен стимул да остане негов член. \"Сега е времето за подготовка. Парламентът трябва разумно да разгледа една по една различните възможности и да постигне съгласие за някоя от тях или за референдум, а Европа да гарантира, че ако Великобритания преосмисли позицията си,и тя ще е готова да преосмисли своята\", пише в разпространената предварително реч на Блеър.Едно предложение за реформиране на ЕС ще демонстрира, \"че политическото ръководство на Европа и Великобритания са чули основните притеснения на гласувалите за Брекзит\".В речта на Блеър се казва също, че ако парламентът не може да вземе решение за съдбата на Великобритания, то депутатите трябва да оставят това решение на британския народ.", "date": "2018.12.14", "title": "Тони Блеър: Великобритания и ЕС да се готвят за нов референдум за Брекзит"}
{"url": "https://offnews.bg/vodni/antani-ivanov-schupi-tri-natcionalni-rekorda-na-svetovnoto-v-kitaj-693828.html", "text": "Младият ни талант в плуванието Антъни Иванов нанесе поправки на три рекорда на България в 25-метров басейн на Световното първенство в Гуанджоу, Китай.Българинът си върна най-доброто постижение на 50 метра бътерфлай, като записа време от 23.42 секунди, донесло му 30-о време в крайното класиране. Преди месец Иван Алмаджиев преплува дистанцията в Стара Загора за 23.81 секунди и за кратко време беше притежател на рекорда.В предишните дни Иванов счупи рекордите на 100 метра и 200 метра бътерфлай, като във втората дисциплина стана осми в света. Самият той е повече от доволен от представянето си.\"Най-успешното световно в кариерата ми до момента приключи за мен след сериите на 50 м бътерфлай и щафетата 4х200 м. Мога спокойно да кажа, че изпълних целите, които си бях поставил и от 5 старта направих 6 рекорда за мъже (два с щафетата)!Благодаря на момчетата за страхотните емоции! Можем и повече! Финала, за който успях да се класирам, беше със секунда по-силен от преди две години, което го прави още по-специално!Времето ми 1.51.81 минути е първото ми плуване над 900 точки по ФИНА-915 (1000 точки е световен рекорд)!Изпращам НАЙ-УСПЕШНАТА СИ ГОДИНА! Сега остава Държавния шампионат! Пожелавам на всички весели коледни и новогодишни празници! Бъдете здрави!\", написа Иванов в профила си във Фейсбук.", "date": "2018.12.14", "title": "Антъни Иванов счупи три национални рекорда на Световното в Китай"}
{"url": "https://offnews.bg/112/nameriha-martav-shefa-na-kat-kazanlak-693832.html", "text": "Изчезналият шеф на КАТ-Казанлък Тодор Николов е намерен застрелян, съобщава БНР.Николов, който изчезна преди два дни, е намерен мъртъв, прострелян в автомобила си близо до Бузовград. Все още не е извършен оглед на мястото на инцидента. Както знаем, Тодор Николов изчезна преди два дни.Той беше обявен за издирване от сестра си, която подаде сигнал в полицията в Казанлък и в Стара Загора.Предполага се, че става въпрос за самоубийство, но все още не е извършен оглед на мястото.Според някои от първоначалните версии за случая, Тодор Николов е изчезнал заедно и със служебното си оръжие.", "date": "2018.12.14", "title": "Намериха мъртъв шефа на КАТ Казанлък"}
{"url": "https://offnews.bg/futbol/uefa-se-priticha-na-pomosht-na-bfs-za-vavezhdaneto-na-var-v-parva-liga-693830.html", "text": "УЕФА ще окаже сериозна помощ на БФС за въвеждането на системата VAR у нас, за която се заговори в последните дни.По-голямата част от необходимите близо 10 милиона лева за оборудването на стадионите ни със системата за видеоповторения, най-вероятно ще бъдат дадени от Европейската футболна централа до началото на следващия сезон, пише \"24 часа\".В родния футбол въвеждането вече е крайно наложително с оглед съдийските гафове, съпътстващи мачовете, особено на водещите отбори, във всеки кръг.ВАР ще бъде въведена най-късно след три години в българския футболен шампионат, заяви вицепрезидентът на БФС Атанас Фурнаджиев преди няколко дни.Министърът на младежта и спорта Красен Кралев подкрепи системата за видеоповторения да бъде по-скоро въведена у нас.", "date": "2018.12.14", "title": "УЕФА се притича на помощ на БФС за въвеждането на VAR в Първа лига"}
{"url": "https://offnews.bg/obshtestvo/da-sahranim-park-muzej-shipka-i-krepostta-baba-vida-nabirat-se-sr-693816.html", "text": "Живял някога знатен болярин с три дъщери: Вида, Кула и Гъмза. Средната и най-малката се омъжили и се отделили, а първородната красива Вида отхвърляла всички кандидати. Със собствени средства изградила замък, в който доживяла дълбока старост. Крепостта успешно защитавала земите от нападения, а след смъртта на Вида благодарните местни хора нарекли замъка \"Баба Вида\" или \"Бабини Видини кули\".Легендата е за единственият изцяло запазен средновековен замък в България, разположен на девет декара и половина в северната част на Видин. Днес крепостта \"Баба Вида\" има нужда от реставрация и с набирането на средства за нея се е заела Райфайзенбанк в тазгодишното си юбилейно десето издание на кампанията \"Избери, за да помогнеш\".Поддръжка на най-застрашените участъци на замъка, почистване на крепостните стени, изграждане на обезопасителни парапети и поставяне на художествено осветление - всичко това са замислили от Регионалния исторически музей във Видин и се надяват дарените средства да им стигнат за максимално много от планираното.Всеки може да помогне за съхраняването на крепостта чрез дарение през платформата izberi.rbb.bg или с SMS на телефонен номер 17 777 с ключова дума DMS VIDA.Още един паметник - символ на българската история очаква реставрацията си: националният парк-музей „Шипка“.14 плочи, разположени в района на паметника, разказват за сраженията по време на Освободителната война и посочват имената на голяма част от бранителите на прохода. През годините, за съжаление, голяма част от тях стават обект на кражби.За да не се изличи тази памет и имената на героите да се четат и от следващите, и от по-следващите поколения, \"Избери, за да помогнеш\" включва и тази кауза в палитрата си тази година. Набраните средства за Шипка ще бъдат насочени именно към възстановяването на възпоменателните плочи, чрез които хората ще могат да разберат повече за отбраната на Шипченския  проход от лятото и зимата на 1877 година, споделя директорът на музей „Шипка“ Чавдар Ангелов.Планира се новите плочи да бъдат каменни, за да отговарят на цялостния облик на парка-музей. Намерението е те да бъдат открити през 2019 г. за честванията на 142-та годишнина от Шипченската епопея.Проектът „Шипка – героизъм с много имена“ може да бъде подкрепен чрез дарение през платформата izberi.rbb.bg само с банкова карта или чрез SMS на единен дарителски номер 17 777, с ключова дума DMS SHIPKA.", "date": "2018.12.14", "title": "Да съхраним парк-музей 'Шипка' и крепостта 'Баба Вида': набират се средства за реставрацията им"}
{"url": "https://offnews.bg/sviat/rumania-otkaza-da-dade-bivshia-shef-na-zaman-balgaria-na-erdogan-693829.html", "text": "Румънският съд отказа екстрадицията на турския журналист Кямил Демиркая, който е бивш генерален директор на вестник \"Заман\"-България. Решението е окончателно, съобщиха румънски медии. Той понастоящем работи в излизащия само на румънски език новинарски портал „Заман”-Румъния.Журналистът даде показания в прокуратурата, след което бе освободен докато се чакаше съдебното решение.Кямил Демиркая бе генерален директор на в. „Заман”-България (който спря да излиза през 2016 г.) в периода 2003 г – 2011 г., а в последните две години е част от екипа на новинарския портал „Заман”-Румъния.След ареста 58-годишният журналист заяви, че вярва, че Румъния е демократична и сигурна държава и се надява съдът да отхвърли искането за неговата екстрадиция.Демиркая живее от две години в Румъния със съпругата си и 10-годишния си син.", "date": "2018.12.14", "title": "Румъния отказа да даде бившия шеф на Заман-България на Ердоган"}
{"url": "https://offnews.bg/kultura/preporachvame-vi-az-obicham-ti-obichash-tia-obicha-premieren-spe-693760.html", "text": "Премиерата на най-новата постановка на Теди  Москов \"Аз обичам, ти обичаш, тя обича\" е в Малък градски театър \"Зад канала\", на 14 декември, 19.00 ч. категоричен е Теди Москов.С участието на: Ирини Жамбонас, Каталин Старейшинска, Таня Пашанкова, Иван Петрушинов, Филип Аврамов, Малин Кръстев, Владимир Зомбори, Мак Маринов, Георги Кацарски", "date": "2018.12.14", "title": "Препоръчваме ви: 'Аз обичам, ти обичаш, тя обича', премиерен спектакъл на Теди Москов"}
{"url": "https://offnews.bg/futbol/ludogoretc-napusna-evropa-bez-nito-edna-pobeda-693798.html", "text": "Безславно завърши участието на шампиона Лудогорец в енротурнирите. Разградчани завършиха 1:1 в Разград с швейцарския Цюрих в последния кръг и останаха последни в крайното класиране в група А с 4 точки от четири равенства. В другия мач от групата Байер Леверкузен разгроми с 5:1 като гост АЕК Ларнака и завърши на първо място с 13 точки. За 1/16-финалите се класира и отборът на Цюрих, докато българите и кипърците напускат надпреварата.Лудогорец създаде първите две положения в срещата в 13-та минута, но стражът на швейцарците Андрис Ванинс първо спаси опасен удар на Якуб Швиерчок, а след това отрази и опита за добавка на Марселиньо. Гостите отговориха с гол осем минути по-късно, когато Бенямин Кололи центрира към Стивън Одей и той вкара с глава за 1:0. Лудогорец се върна в мача в добавеното време на първата част Натанаел центрира в наказателното поле и след грешка на отбраната топката попадна в краката на Швиерчок, който се разписа за 1:1.През втората част Лудогорец направи куп пропуски и в крайна сметка не стигна до първа победа в турнира.\"Играхме добре. Доволен съм. Създадохме доста ситуации, които не реализирахме. Целият отбор игра перфектно и в защита, защото не допуснахме ситуации пред нашата врата. Получихме гол от една грешка при статично положение, а в атака създадохме много. Когато не реализираш, закономерно е да не печелиш. Оценки на точките няма да давам, а на играта. В много от мачовете бяхме по-добрият отбор, но не спечелихме.До края на паузата има един кръг срещу Дунав и сме длъжни да спечелим трите точки, за да затвърдим лидерството си. През новия сезон е нормално и естествено Лудогорец да гони титла и купа. За трансфери е рано да се говори, има си пауза за това”, коментира треньорът на Лудогорец Антони Здравков.ЛУДОГОРЕЦ - ЦЮРИХ 1:10:1 Стивън Одей (21') 1:1 Якуб Шверчок (45' +1)Лудогорец: Хорхе Брун, Сисиньо, Георги Терзиев, Антон Недялков, Натанаел, Рафаел Форстър, Светослав Дяков (81 - Лукас Саша), Яцек Горалски, Вандерсон (88 - Димо Бакалов), Марселиньо, Якуб Шверчок (72 - Клаудио Кешерю)Цюрих: Ванинс, Палсон, Винтер, Гюноче, Домжони, Оди (89 - Неф), Бангура, Крециу, Диксън (46 - Красники), Кололи (75 - Родригес), ХелифиЖълти картони: Рафаел Форстър, Яцек Горалски (Лудогорец); Диксън, Крециу (Цюрих).  ", "date": "2018.12.14", "title": "Лудогорец напусна Европа без нито една победа"}
{"url": "https://offnews.bg/112/otkriha-10-000-leva-i-nezakonen-revolver-kraj-trupa-na-shefa-na-kat-693857.html", "text": "Близо 10 000 лева и незаконен револвер са открити край трупа на шефа на КАТ - Казанлък Тодор Николов. Намерени са 4-5 пачки с български левове, револвер в кожен кобур и кутии с боеприпаси.Същевременно от Районната прокуратура в Казанлък съобщиха, че разследването за смъртта на Николов е по чл. 127 ал. 1 от Наказателния кодекс – Трупът на Тодор Николов е намерен днес около 13.00 ч. в гориста местност между село Бузовград и язовир \"Копринка\".Парите са били изхвърлени в близка крайпътна канавка. Мъртвият е държал в ръката си служебния пистолет \"Макаров\".По думите на директора на Областната дирекция на МВР Георги Хаджиев смъртта е настъпила 38 часа преди тялото да бъде открито.", "date": "2018.12.14", "title": "Откриха 10 000 лева и незаконен револвер край трупа на шефа на КАТ - Казанлък"}
{"url": "https://offnews.bg/futbol/treniorat-na-levski-se-oglezhda-za-pone-dvama-novi-693825.html", "text": "Треньорът на Левски Славиша Стоянович желае от ръководството на \"сините\" възможно най-бързо да бъде окомплектован съставът за пролетния дял на първенството.Специалистът държи поне две от попълненията да бъдат на разположение още на първата тренировка през 2019 година, пише \"Тема спорт\".Левски планира със сигурност да привлече централен защитник и нападател. Възможно е обаче отборът да бъде подсилен и в други линии.\"Сините\" вече могат да се похвалят с едно попълнение - Николай Михайлов. 30-годишният вратар подписа с клуба в края на месец ноември.В момента той сваля излишни килограми и тренира двуразово, за да бъде във форма за старта на зимната подготовка. Михайлов е гласен за титуляр под рамката на сините за пролетта.", "date": "2018.12.14", "title": "Треньорът на Левски се оглежда за поне двама нови"}
{"url": "https://offnews.bg/112/izcheznaliat-shef-na-kat-v-kazanlak-imal-zdravoslovni-problemi-693801.html", "text": "Изчезналият началник на КАТ в Казанлък Тодор Николов е имал здравословни проблеми и те са били причина за промяна на поведението му през последните седмици. Казвал ми е, че е имал сърдечни проблеми и му предстоят по-сериозни прегледи и евентуално лечение, но нищо свързано със служебните му задължения, заяви началникът на районното управление на МВР в града Стойчо Крачолов по бТВ. От вчера полицаи от районното управление в Казанлък са обходили всички маршрути, за които има данни, че могат да бъдат посетени от Николов. Ще бъдат проверени и всички камери на входовете и изходите на града.Последната информация от шефа на КАТ – Казанлък е проведен разговор около 16:20 ч. вчера. Оттогава и трите му телефона са изключени.Силно се надявам, че не е станал жертва на престъпление, каза Георги Хаджиев, шеф на областната полиция в Стара Загора.", "date": "2018.12.14", "title": "Изчезналият шеф на КАТ в Казанлък имал здравословни проблеми"}
{"url": "https://offnews.bg/obshtestvo/evrostat-virusi-razboliavat-naj-mnogo-hora-v-balgaria-samo-2-ot-vaz-693799.html", "text": "Само 2% от българите над 65-годишна възраст са се ваксинирали срещу грип през 2016 г., показват данни от анализ на Евростат за нагласите на европейците да вземат превантивни мерки срещу коварните вируси. Средният показател на европейците в тази възрастова категория, които са взели предпазни мерки срещу грипа, е бил 43 на сто, сочат данните, цитирани от бТВ. Страната ни е регистрирала най-висок дял на лицата, лекувани от респираторни заболявания през 2016 г. – близо 3 000 на 100 хиляди души население, при най-ниски показатели за Португалия и Гърция – по около 500 случая на 100 хиляди души. От болести на дихателната система са починали близо 4 500 души, което е около 4 на сто от общата смъртност в страната (107 хиляди души).Най-висок дял починали възрастни хора у нас вследствие на дихателни заболявания са били именно хората на възраст 65 плюс – 244 души на 100 хиляди души население. За хората под 65-годишна възраст данните са в пъти по-малко – 16 починали от болести на дихателната система на 100 хиляди души население.Според последни актуални данни на Националния център по обществено здраве и анализи (НЦОЗА) тенденцията българите да не се ваксинират срещу грип върви изцяло в негативен план – само за първите шест месеца на тази година у нас са се ваксинирали срещу грип едва около 1000 души. Ако се приеме, че тази тенденция ще се запази до края на годината, то броят на ваксиниралите се българи срещу грип би паднал до 0,02 процента. Най-много възрастни европейци над 65 години, които са се ваксинирали срещу грип през 2016 г., са е отчетен във Великобритания – 70%, показват данните от анализа на Евростат. Следват: Холандия - 68 на сто, Италия и Германия – 60 на сто, Белгия, Испания и Ирландия – 58 на сто и др.Най-нисък дял на хората, които са взели предпазни мерки срещу грипа с ваксини, е регистриран в България – 2%, Латвия, Естония и Гърция - по около 4% и др.При съседите ни ситуацията с ваксини срещу грип при възрастните е следната: в Македония – 6%, в Турция – 7%, в Румъния – 8% и в Сърбия – 11% от хората над 65 години са се ваксинирали срещу грип.Само в ЕС през 2016 г. от болести на дихателната система са починали повече от 440 хиляди души, което е около 8 на сто от общата смъртност в държавите-членки.Възрастните хора над 65-годишна възраст, които са починали от заболявания на дихателната система, са били малко над 400 души на 100 хиляди души население в ЕС, отчита Евростат.", "date": "2018.12.14", "title": "Евростат: Вируси разболяват най-много хора в България, само 2% от възрастните се ваксинирали срещу грип"}
{"url": "https://offnews.bg/sviat/es-bez-novi-pregovori-za-brekzit-693800.html", "text": "Споразумението по Брекзит не е отворено за предоговаряне. Това е категоричната позиция на Европейския съвет, решиха лидерите на страните от ЕС тази нощ. Съветът препотвърждава своите заключения от 25 ноември за подкрепа на документа и политическата декларация и ще процедира за неговата ратификация.В последната, пета точка от заключенията на Съвета се казва, че той призовава да се ускори подготовката на всички нива по работата за оттеглянето на Великобритания, като се имат предвид всички възможни варианти, очевидно и Брекзит без сделка. „Когато става дума за бъдещите отношения, нашите британски приятели трябва да кажат какво искат, вместо да ни казват какво искаме ние. А ние бихме искали в рамките на няколко седмици те да ни уведомят какво очакват“, каза председателят на Европейската комисия Жан-Клод Юнкер след срещата, цитиран от БНР. „Госпожа Мей проведе доблестна и смела битка, но резултатите ги няма. А ние искаме мирни отношения за годините пред нас. Но най-вече бихме искали Обединеното кралство дори и да не си помисля, че може да се предоговаря каквото и да било“, допълни Юнкер.", "date": "2018.12.14", "title": "ЕС: Без нови преговори за Брекзит"}
{"url": "https://offnews.bg/politika/borisov-ne-se-mesia-za-samoletite-no-f-16-e-po-dobar-ot-vsichki-osta-693826.html", "text": "„Незабавно да се пуснат поне обикновените моряци. Това много би допринесло за разрешаване на кризата между Русия и Украйна и независимо от вътрешнополитическите си проблеми, които искат да решават тези държави, да седнат и да затворят този конфликт\". Това коментира министър-председателят Бойко Борисов пред журналисти в Брюксел преди редовното заседание на Европейския съвет.Той припомни, че снощи всички лидери единодушни са гласували за удължаването на санкциите срещу Русия, но посочи, че е категоричен за спазването на Минските споразумения.В отговор на журналистически въпрос за досието по миграцията, министър-председателят Борисов заяви, че България е против разделянето на Пакета, защото това би могло да постави под риск сигурността.„Ние сме държава на първа линия, справяме се прекрасно, всичко го отчитат, а всяко едно решение и разделяне на пакета ни поставя под риск. Защото ако се разделят, може да се окаже, че ние не само ги спираме, но след това трябва да се грижим и за тях, и след като мине определен период от време, те започват да се движат свободно. Затова съм толкова твърд да не се разделя Пакета\", добави още Бойко Борисов.Той посочи, че ще настоява пред Народното събрание болницата да не е под управлението на МС.Той допълни, че ще проведе среща с финансовия министър Владислав Горанов, за да се намерят решения за възстановяване на част от дълговете на лечебното заведение.Той посочи, че очаква в най-скоро време решението на комисиите, които работят по избора на техника за бойната ни авиация.", "date": "2018.12.14", "title": "Борисов: Не се меся за самолетите, но F-16 е по-добър от всички останали"}
{"url": "https://offnews.bg/sviat/isliamska-darzhava-tvardi-che-napadateliat-ot-strasburg-e-nein-boetc-693805.html", "text": "Радикалната групировка \"Ислямска държава\" заяви в сайта си \"Амак\", че мъжът, който уби трима души в Страсбург, преди да бъде застрелян от полицията, е бил неин боец, но не даде доказателство в подкрепа на това твърдение, предаде БТА.ИД твърди, че 29-годишният Шериф Шекат е извършил нападението над Коледния базар в Страсбург \"в отговор на призиви да бъдат атакувани граждани на страните от коалицията\", която воюва срещу ИД в Сирия и Ирак.Според свидетели Шекат е викал \"Аллах акбар\" (\"Бог е най-великият\" на арабски), когато нападнал с огнестрелно оръжие и нож минувачи в базара.", "date": "2018.12.14", "title": "Ислямска държава твърди, че нападателят от Страсбург е неин боец"}
{"url": "https://offnews.bg/obshtestvo/170-snegopochistvashti-mashini-na-teren-v-sofia-693802.html", "text": "Над 170 снегопочистващи машини са на терен в София. Обработват се улици и булеварди, по които се движи обществения транспорт, опасни и стръмни участъци, както и общински пътища, съобщават от Столична община.Продължават обработки в районите „Люлин”, „Красна поляна”, „Овча купел”, Сердика”, „Илинден”, „Надежда” и други. Обработки са направени и по трасето на Южната дъга на Околовръстен път.Опесъчаване е извършено по планинските пътища на Витоша Бояна - Златни мостове и Драгалевци - Алеко.Към момента градският транспорт се движи по всичките си обичайни маршрути.", "date": "2018.12.14", "title": "170 снегопочистващи машини на терен в София"}
{"url": "https://offnews.bg/politika/deputat-golemiat-problem-e-che-niamame-pari-da-si-remontirame-patish-693803.html", "text": "Големият проблем на българското пътно строителство е, че нямаме достатъчно пари да си ремонтираме пътищата. Този проблем обаче се решава с въвеждането на тол системата - спираме да финансираме международният трафик. Българските граждани ще усетят промяната до две години, заяви председателят на парламентарната Комисия по регионална политика Искрен Веселинов от ОП по Нова тв. Той бе категоричен, че не трябва всички строители у нас да се обвиняват в корупция и некачествена работа.Една кампания, особено политическа, която руши имиджа на този бранш, създава липса на конкурентоспособност на нашите строители”, коментира Веселинов, визирайки искането на БСП за проверка на процесите по изграждане и ремонт на пътища за период от 10 години назад. Според депутата няма как да се инспектира качество на пътна настилка, поставена преди толкова време, най-малкото защото тя вече е износена. Никой не може да скрие, че в България има корупция и търгуване на дъмпингови цени, което често се отразява върху качеството на строителството, заяви още депутатът.", "date": "2018.12.14", "title": "Депутат: Големият проблем е, че нямаме пари да си ремонтираме пътищата"}
{"url": "https://offnews.bg/obshtestvo/valezhi-ot-dnes-studen-vazduh-idva-ot-severozapad-v-nedelia-693773.html", "text": "Валежи от дъжд и сняг започват от днес в цялата страна. Максималните температури ще са между 2 и 7 градуса. Край морете ще е облачно, ще духа вятър, термометрите ще показват около 8 градуса и на брега, и сред вълните от 1-2 бала. На много места в планините ще вали слаб сняг, ще духа силен вятър. Максималната температура на 1200 метра ще е около 2, на 2000 метра - около минус 3 градуса. Облачно ще е и през уикенда, утре ще вали по-малко. В неделя обаче валежите ще са на много места в страната и по-силни. От северозапад ще започне да нахлува студен въздух и в Западна и Централна България дъждът ще премине в сняг. ", "date": "2018.12.14", "title": "Валежи от днес, студен въздух идва от северозапад в неделя"}
{"url": "https://offnews.bg/obshtestvo/tcarkvata-pochita-shestima-machenitci-693762.html", "text": "Църквата почита днес св. мчци Тирс, Левкий, Филимон, Аполоний, Ариан и Калиник. Тирс и Левкий били родом от Кесария и пострадали при гонението на римския император Деций. Мъжественото им търпение при страшните изтезания и чудесата, проявени от Господа, убедили и езическия жрец Калиник в истината на християнската вяра.Много години след това, вече при Диоклетиан, били мъченически убити в Тиваидската страна (Египет) християните Асколон и Леонид. Но ревността към вярата се възбуждала все по-силно и по-силно, въпреки ужасното гонение.Езичниците внезапно се обръщали към Христовата вяра и отивали радостно на мъчения. Мъченическата смърт на Аполоний и Филимон и станалите при това чудаса обърнали към Христа и самия игемон Ариан.Той също запечатал вярата си със свето мъченичество.", "date": "2018.12.14", "title": "Църквата почита шестима мъченици"}
{"url": "https://offnews.bg/politika/darzhavata-shte-otnema-imushtestvo-i-na-neosadeni-reshi-parlamentat-n-693812.html", "text": "Държавата да отнема имущество, за което се предполага, че е придобито по незаконен път, дори и при прекратено наказателно производство. Тези промени в Закона за противодействие на корупцията и отнемане на незаконно придобитото имущество бяха гласувани от Народното събрание на първо четене. „За“ гласуваха 116 депутати, 6 бяха „против“, а 25 се въздържаха. Предлага се при прекратено наказателно производство да няма законова пречка за отнемане на незаконно придобито имущество в полза на държавата. С промените се прецизират разпоредбите относно сроковете за извършване на предварителната проверка във фазата на производството по гражданска конфискация.От ГЕРБ внесоха промените на 10 декември след тълкувателното решение на Върховния касационен съд, според което прекратяването на наказателно дело е абсолютна пречка за внасяне на иск за конфискация.Измененията в антикорупционния закон бяха приети на първо четене в правна комисия на 12 декември. Тогава от БСП настояха измененията да не се гласуват 2 дни, след като са внесени. Опозицията се обяви за отлагане на разискванията, докато депутатите не се запознаят с доводите и становищата по законопроекта, припомня \"Фокус\".В отговор от ГЕРБ заявиха, че спешността, с която се гласуват промените, е продиктувана от тълкувателното решение на ВКС. На дискусията по промените в закона присъстваха главният прокурор Сотир Цацаров, съдията от гражданската квота на ВКС Борислав Белазелков, министърът на правосъдието Цецка Цачева, вътрешният министър Младен Маринов и председателят на КПКОНПИ Пламен Георгиев.„Гражданската конфискация е начинът да се възстанови справедливостта, която е крещящо нарушена с тълкувателното решение на ВКС“, обяви главният прокурор Сотир Цацаров. Председателят на КПКОНПИ Пламен Георгиев отбеляза, че делата за отнемане на незаконно придобито имущество, които ще бъдат прекратени заради решението на ВКС, се увеличават. Първоначално той съобщи, че делата са 19 на стойност над 21 млн. лева, но вече става въпрос за 21 дела, на стойност над 22 млн. лева.Пламен Георгиев допусна, че цифрата може да се увеличи и още. „Целта на гражданската конфискация е да се възстанови справедливостта чрез отнемане на незаконно придобито имущество“, подчерта министърът на правосъдието Цецка Цачева. Вътрешният министър Младен Маринов заяви, че измененията в антикорупционния закон ще дадат възможност да се постигне целта му и да се защити националният интерес.", "date": "2018.12.14", "title": "Държавата ще отнема имущество и на неосъдени, реши парламентът на първо четене"}
{"url": "https://offnews.bg/ikonomika/umishlen-palezh-ostavi-bez-tok-chasti-ot-6-stolichni-kvartala-693815.html", "text": "Умишлен палеж в колектор в района на бул. „Сливница“ в София, предизвикан при опит за кражба, остави без електрозахранване късно снощи 12 600 клиенти на ЧЕЗ Разпределение в 6 столични квартала. Засегнати бяха домакинства и стопански потребители в „Захарна фабрика“, „Илинден“, „Св. Троица“, „Западен парк“, \"Фондови жилища“ и „Банишора“. Това съобщиха от пресцентъра на ЧЕЗ. Екипи на ЧЕЗ Разпределние реагираха незабавно, констатирани бяха употребата на запалителни средства в колектора и щети по кабели на дружеството. Един от повредените кабели е 110 kV, положен само преди две години. ЧЕЗ Разпределение създаде организация за алтернативно захранване на засегнатите клиенти до отстраняване на повредите.Имаме опит с подобни умишлени пожари. Те се извършват с цел изключване на електрозахранването, осигуряване на възможност за обелване на кабелите, сваляне на медния им екран и предаването му в пунктове за изкупуване на цветни метали. Кабелите, които полагаме в последните години обаче, са създадени по съвсем нова технология и не съдържат мед. Докато няма стриктно законодателство в тази посока обаче, подобни набези ще продължат и ще създават дискомфорт на хората“, каза Виктор Станчев, главен оперативен директор на ЧЕЗ Разпределение България.ЧЕЗ Разпределение е взела всички възможни мерки за защита на колектора, които са в нейните възможности, като е осигурила и жива охрана чрез заплащане на външна фирма, която извършва обходи. Дружеството разчита на компетентните органи за изясняване на всички обстоятелства около инцидента и установяване на нарушителите. Компанията се надява със съдействието на отговорните институции да се преустановят посегателствата по електроенергийната инфраструктура. Дружеството информира потребителите в засегнатите райони, че, след отстраняване на щетите, ще възстанови нормалната схема на електрозахранване на клиентите, като е възможно това да бъде придружено с кратковременни изключвания.", "date": "2018.12.14", "title": "Умишлен палеж остави без ток части от 6 столични квартала"}
{"url": "https://offnews.bg/obshtestvo/novite-ogranichiteli-po-grafa-dva-pati-po-malki-ot-perkite-693804.html", "text": "Новите ограничители, които разделят пешеходната зона от трамвайните релси на улица Граф Игнатиев, са два пъти по-малки от поставените първоначално по улицата и придобили слава в социалните мрежи \"перки на акули\". Те бяха представени на площад \"Гарибалди\" от главния архитект на София Здравко Здравков.Ограничителите, които заменят призмите, ще бъдат обърнати така, че да не представляват опасност за гражданите. Една от основните критики към перките бе, че са твърде остри и хората могат да се наранят, ако се спънат в тях. Ще бъдат поставени общо 500 ограничители. Те са с височина 30 см и ще маркират трамвайния път по Графа. В рамките на следващите дни ще бъдат монтирани първо 250 от тях, а през предстоящите седмици и останалите. До поставянето на всички ограничители, в участъците, в които предстои монтажът им, ще има временна сигнализация с бализи. Те ще трябва да заострят вниманието на пешеходците, тъй като на улицата вече няма да има тротоари и така става първата в града със споделено пространство между минувачите и обществения транспорт. Ограничителите ще бъдат монтирани откъм късата им страна, за да отнемат възможно най-малко място. Те ще са разположени през 3.40 м, каквато е нормата за безопасност, обясни Здравков. В първоначалния вариант на проекта за реконструкция на ул. Граф Игнатиев не бяха предвидени подобни ограничители.След дебати и мнения на експерти, включително и от КАТ, е взето решение за поставянето им. До окончателното решение за използването на новите призми се стигнало и след проучване на опита, като в Мадрид и Антверпен били използвани подобни.Вчера столичният кмет Йорданка Фандъкова обясни, че около трамвайните линии при едно споделено пространство задължително трябва да има ограничители, каквато е и препоръката на КАТ. Без да се поставят ограничители, не може да се пусне трамваят по Графа, уточни Фандъкова. Следващата седмица се очаква приемателната комисия от ДНСК да пусне официално ремонтираното трамвайно трасе и мотрисите да тръгнат, каза още арх. Здравков днес. Центърът за градска мобилност започва кампания, която е насочена към изостряне на вниманието на пешеходците за това, че трамваите са пуснати отново по трасето. Листовки с надпис \"Огледай се! Трамваят се връща\" ще бъдат разлепени в района, като специално внимание ще бъде обърнато на учениците от Шесто и Седмо училище.Всички следващи проекти за промяна на София ще бъдат представяни на гражданите предварително, каза още главният архитект. ", "date": "2018.12.14", "title": "Новите ограничители по Графа два пъти по-малки от перките"}
{"url": "https://offnews.bg/temida/inspektoratat-na-vss-shte-proveriava-lozan-panov-zaradi-ivancheva-693836.html", "text": "Инспекторатът на Висшия съдебен съвет (ИВСС) ще прави проверка на проверката, която председателят на Върховния касационен съд (ВКС) възложи на делата за мерките за неотклонение на бившия кмет на \"Младост\" Десислава Иванчева и заместничката ѝ Биляна Петрова. Решението беше взето днес със 7 гласа \"за\" от общо 13 от членовете на Съдийската колегия на ВСС. „Против“ бяха 6.Целта на проверката е дали с решението Панов е накърнил независимостта на съда. Решението на съдебните кадровици е безпрецедентно, след като до него се стигна по оплакване на 11 cъдии oт Апeлaтивния cпeцcъд. Любопитно е, че съдиите не се оплакаха от призива на прокуратурата да не предоставя материали по проверката на ВКС, а ВСС днес отказа да разглежда този аспект от случая. В същото време стана ясно, че след запитване от ВСС съдиите все пак са казали, че срещу тях не са разбрали проверката като натиск. Peшeниeтo нa мнoзинcтвoтo в Cъдийcĸaтa ĸoлeгия бe взeтo след пpeдлoжeниe нa Бoян Maгдaлинчeв (ГЕРБ), според когото тя трябва да се проведе, защото \"Все нещо има..\" Поредният натиск върху шефа на ВКС отново насочва вниманието към опит за откриване на процедура по отстраняването на Панов от поста му. Конституцията предвижда такава възможност, когато бъдат установени действия, нарушаващи независимостта. ", "date": "2018.12.14", "title": "Инспекторатът на ВСС ще проверява Лозан Панов заради Иванчева"}
{"url": "https://offnews.bg/medii/otkradnat-zhivot-se-vrashta-naprolet-s-liubovta-lekuva-693808.html", "text": "Сериалът \"Откраднат живот\" ще има нов сезон, излъчването му ще започне през пролетта. \"Любовта лекува\" ще е името на седмия сезон, съобщи Нова тв. Екипът на продукцията вече подготвя епизодите, а снимките ще се пренесат на ново място. След шест запомнящи се сезона, 295 епизода с участието на най-големите имена от българските кино и театрална сцена, сериалът ще постави ново начало за професионалния живот на героите.На финала на сезона Ина Фотева предложи на лекарския екип да я последва в нова болница. Тя ще осигури не само нови помещения за специалистите, но и ще даде възможност героите да рестартират своя живот, коментират от екипа на продукцията. ", "date": "2018.12.14", "title": "'Откраднат живот' се връща напролет с 'Любовта лекува'"}
{"url": "https://offnews.bg/zvezdi/kijra-najtli-poluchi-ordena-na-britanskata-imperia-saprugat-%d1%9d-narush-693834.html", "text": "Британската актриса Кийра Найтли получи Ордена на Британската империя за благотворителна и театрална дейност.Отличието бе връчено лично от британския престолонаследник принц Чарлз. На церемонията присъстваха най-близките хора на чаровната актриса - баща ѝ Уил Найтли, майка ѝ Шърман Макдоналд, както и нейният съпругът Джеймс Райтън. Известният музикант наруши протокола, като се появи в Бъкингамския дворец без вратовръзка.Кийра Найтли е родена през 1985 г. в Тедингтън, Мидълсекс, Англия. Тя прави своя актьорски дебют още като дете, като на 7-годишна възраст участва в телевизионната продукция от 1993 г. „Royal Celebration“. Кийра става международно известна през 2003 г. след главните си роли във филмите „Ритай като Бекъм“ и „Карибски пирати: Проклятието на черната перла“. С няколкото си последвали главни роли в холивудски продукции Кийра Найтли се превръща в една от най-популярните актриси за тези години. ", "date": "2018.12.14", "title": "Кийра Найтли получи Ордена на Британската империя. Съпругът ѝ наруши протокола"}
{"url": "https://offnews.bg/obshtestvo/dimitri-ivanov-e-v-bolnitca-sled-insult-693811.html", "text": "Публицистът и преводач Димитри Иванов е прекарал инсулт и в момента се намира в болнично заведение, съобщи за OFFNews близкият му приятел - журналистът Тома Томов.Иванов е постъпил в болница \"Свети Наум\" в столицата преди два дни. Димитри Иванов е дългогодишен журналист, публицист и преводач на световна класика. Зрителите на БНТ го помнят и като лице от \"Всяка неделя\" и \"Панорама\". Роден е на 1 януари 1932 г. в Асеновград. В момента е колумнист на вестник \"Сега\".Редакцията му пожелава бързо възстановяване!", "date": "2018.12.14", "title": "Димитри Иванов е в болница след инсулт"}
{"url": "https://offnews.bg/temida/6-godini-zatvor-za-ubijstvoto-na-baletist-vav-varna-razgneviha-negovi-693806.html", "text": "Варненци излизат на шествие в града заради присъдата, която беше дадена на шофьора,   Мартин Чикалов.Недоволните ще настояват за по-висока присъда на 25-годишния Петър Здравков, причинил . Освен че е неправоспособен водач, в кръвта на шофьора са открити следи от употреба на канабис (марихуана) и кокаин. След инцидента през септември Здравков напусна мястото на произшествието и се скри. Предаде се ден по-късно, придружен от адвоката си. Подсъдимият призна вината си и поиска делото срещу него да се гледа по съкратената процедура и заради това Варненският окръжен съд му постанови 6-годишна ефективна присъда, която предизвика недоволството на хората.Те ще настояват и за законови промени, според които при инциденти с утежняващи вината обстоятелства да не се допуска съкратено производство.", "date": "2018.12.14", "title": "6 години затвор за убийството на балетист във Варна разгневиха негови близки"}
{"url": "https://offnews.bg/obshtestvo/na-tri-mesta-niama-da-ima-voda-v-sofia-dnes-693753.html", "text": "„Софийска вода” временно ще прекъсне водоснабдяването в части на столицата днес, съобщиха от дружеството. Изграждане на сградно водопроводно отклонение на ул. „Чаталджа“ в Център налага спиране на водоподаването от 09:30 до 17:30 часа на ул. „Чаталджа “ от ул. „Бяло море“ до ул. „Панайот Волов“. Подмяна на сградно водопроводно отклонение до бл. 40 жк. „Лагера“ налага спиране на водоподаването от 10:00 до 22:00 часа на този блок.Монтаж на водомерен възел на ул. „Бели брег“ в с. Владая налага спиране на водоподаването от 10:00 до 14:00 часа на ул. „Бели брег“. ", "date": "2018.12.14", "title": "На три места няма да има вода в София днес"}
{"url": "https://offnews.bg/obshtestvo/gerb-obuchenieto-na-meditci-v-sofijskia-universitet-ne-e-zastrasheno-693810.html", "text": "Обучението на студентите по медицина в Софийския университет не е застрашено въпреки готвената трансформация на болница \"Лозенец\". Думите ѝ са по повод Това увери депутатът от ГЕРБ Даниела Дариткова, която е и председател на здравната комисия в парламента.В интервю за  Дариткова коментира, че целта на закриването на болница „Лозенец“ не е да бъде отстранен нейният директор проф. Любомир Спасов, който я оглавява вече 20 години. Ако правителството е преценило, че той не се справя с управлението на лечебното заведение, и е искало да го смени, то е можело да го направи и без да се сменя статута на болницата, заяви народната представителка.Дариткова обяви, че никой не е имал намерение да закрива Медицинския факултет на СУ. Тя увери, че не е застрашено обучението на студентите там. По думите ѝ единственото намерение е да се търси оптимизация на болницата.Вчера парламентарната комисия по здравеопазване не стигна до решение за съдбата на Правителствена болница „Лозенец“ и остави въпроса за решаване в пленарна зала. При гласуването членовете на комисията се разделиха наполовина – едните подкрепиха предложението болница „Лозенец“ да престане да бъде със статут на правителствена болница, другата половина от членовете се въздържаха.„Не очаквах такова разпределение на гласовете, защото никой до заседанието на комисията не беше изказал становище по темата, включително коалиционните партньори от „Обединени патриоти“, които изведнъж се сетиха, че не е имало заседание на коалиционния съвет. Комисията и предложението за това заседание бяха определени преди седмица“, коментира днес Дариткова.„Чухме от министъра на здравеопазването като намек, че болница „Лозенец“ има сериозни финансови задължения. Чу се, че не са получавани заплати 2 месеца от персонала на болницата и лично с намесата на премиера това е регулирано\", добави още Дариткова.ФинансиранеДепутатът от ГЕРБ посочи, че бъдещата детска болница може да бъде финансирана за специфичните си функции чрез бюджета, а за всичко останало тя ще се финансира като всички останали болници от НЗОК. Тя коментира и евентуалното дублиране на дейности със сега извършваните в \"Пирогов\". Според депутатката „Пирогов“ трябва да разполага с възможност за осигуряване на спешна детска хирургическа помощ, спешна детска травматологична помощ. Затова не би следвало да има колизия между идеята за създаване на Национална детска педиатрична болница и дейността на болница „Пирогов“, смята Даниела Дариткова.", "date": "2018.12.14", "title": "ГЕРБ: Обучението на медици в Софийския университет не е застрашено"}
{"url": "https://offnews.bg/politika/radev-sezira-konstitutcionnia-sad-za-razporedbi-ot-zakona-za-darzhavni-693856.html", "text": "Президентът Румен Радев сезира Конституционния съд за разпоредби от Закона за държавния бюджет за 2019 г., които според него са \"в разрез с конституционните принципи на социалната и правовата държава\".За да не забави действието на бюджетния закон от началото на 2019 г., Радев обнародва Закона за държавния бюджет на Република България, въпреки несъгласието с някои положения в него, обясняват от пресцентъра на \"Дондуков\" 2.Според президента непостъпването на средства от концесията на летище София във Фонда за гарантиране устойчивост на държавната пенсионна система е конституционно неприемливо.\"Правото на пенсионно осигуряване би останало просто една декларация, ако държавата не създава гаранции за неговото упражняване. Неразривната връзка между това право и задълженията на държавата изисква да се отчитат съществуващите реалности, поставящи в риск пенсионната система - неблагоприятното съотношение между работещите и пенсионерите, застаряването на населението, ниските доходи. Социалната държава трябва да приема закони, които да стабилизират тази система. Ограничаването на приходоизточниците на Фонда поставя под съмнение дългосрочното изпълнение на неговото предназначение – да гарантира стабилността на пенсионната система. Така законодателят се отклонява недопустимо от принципа на социалната държава и застрашава упражняването на едно конституционно гарантираното право на гражданите.\" - аргументира се Радев.В искането на президента се оспорва и въвеждането на упражненото право на пенсия като несъвместимост със заемане на длъжност за държавен служител.\"Реализирането на едно конституционно право, което не влияе негативно върху безпристрастното и законосъобразно изпълнение на държавната служба в обществен интерес, не може да направи едно лице негодно да е държавен служител. Приетата уредба създава неравно третиране в зависимост от основанието за пенсиониране и засяга придобити права, в нарушение на принципите за равенство пред закона и правовата държава. Това законодателно решение не позволява да се отчетат потребностите в различните администрации. Създава се опасност за изпълнението на публични функции, за които след задължителните според закона уволнения може да не се намерят професионално подготвени кандидати.\" - посочват от пресцентъра на \"Дондуков\" 2.", "date": "2018.12.14", "title": "Радев сезира Конституционния съд за разпоредби от Закона за държавния бюджет"}
{"url": "https://offnews.bg/ikonomika/ministar-petkova-zapochvame-izgrazhdaneto-na-traseto-za-gazov-hab-ba-693817.html", "text": "На 21 декември ще бъде открита държавна поръчка за изграждането на необходимата за осъществяването на газов хъб \"Балкан\" инфраструктура, обяви министърът на енергетиката Теменужка Петкова пред журналисти в Народно събрание. \"Булгартрансгаз\" възлага обществена поръчка с цел реализация на липсващата инфраструктура, която е необходима за реализацията на концепцията за газоразпределителен център на територията на България и в частност инфраструктурата от турско-българска граница до българо-сръбска граница\", заяви енергийният министър. Същата инфраструктура се очаква да бъде използвана и за целите на \"Турски поток\" при осъществяване на проекта. Срокът за кандидатстване ще бъде 31 януари следващата година, но е предвидено сключеният договор да влезе в сила под условие, тъй като пълното финансиране за проекта все още не е осигурено. Затова на 21 декември се очаква да бъде обявено и началото на третата обвързваща фаза на пазарния тест, в която ще стане ясно кои са финалните инвеститори в проекта, които ще резервират капацитет в газопреносната мрежа. По думите на министъра до момента е подготвена проектна процедура за избор на изпълнител, която включва документация за доставка на материали, проектиране, реализация и въвеждане в експлоатация на съответната инфраструктура. Министър Петкова предвижда процедурата да бъде предоставена в Агенцията за обществени поръчки за проверка за законосъобразност още в рамките на следващата седмица.Тя обяви, че \"Булгартрансгаз\" е и на финала на процеса за създаване на борса за търговия с природен газ в България. \"До края на годината дъщерната компания, собственост на \"Булгартрансгаз\", която ще бъде оператор и ще се занимава с тази дейност, ще бъде факт\", обяви Петкова. Държавното дружество също е в преговори с изпълнителя на проекта за LNG терминала на Александруполис \"Газтрейд\" да придобие 20% от акциите в компанията.", "date": "2018.12.14", "title": "Министър Петкова: Започваме изграждането на трасето за газов хъб 'Балкан'"}
{"url": "https://offnews.bg/obshtestvo/skloniavane-kam-razvrat-li-sa-bilbordovete-na-koito-se-gushkat-mazhe-693809.html", "text": "Билбордове от кампания за толерантност към еднополовите двойки предизвика скандал във Варна. Един от плакатите беше залят с боя от недоволни жители на града. След случката и след сигнали на граждани билбордовете бяха свалени.И в другия град, в който също бяха сложени изображенията - Бургас, те също са премахнати.От варненската община обясняват, че съдържанието не е нарушавало общинската наредба и поради тази причина те не са предприемали действия по свалянето им, а единствено са уведомили фирмата собственик на рекламните съоръжения за множеството сигнали, постъпили срещу билбордовете – над 70 за един ден.Според Димитрина Иванова от сдружение „Нов живот”, която инициира кампания да се подават сигнали срещу билбордовете, те склоняват към разврат и блудствени действия и са в нарушение на Наказателния кодекс.„Не е допустимо да имаме откровена пропаганда на хомосексуални отношения, и то да се прави по начин, чрез който постепенно това да ни бъде налагано като някаква норма”, каза и общинският съветник във Варна Костадин Костадинов.Естествено, на съвсем различна позиция е организаторът на кампанията за гей права.Именно това е организаторът на кампанията.По думите му целта на кампанията е да обърне внимание на дискриминацията и враждебността към ЛГБТИ хората и според него реакцията към този билборд всъщност е доказала, че проблемът е много по-дълбок.Проектът е съфинансиран от ЕС и не виждам никаква причина това да бъде упрек, отбеляза още Симеон Василев.По думите му целият проект е много по-голям и възлиза на около 150 000 евро.Според Ивайло Тинчев от Гражданска инициатива „Поход за семейството” билбордовете са провокация. Родителите са заинтересовани техните деца да не попадат на такива кампании, заяви той.Той призова родителите да не възпитават детето си в предразсъдъци.", "date": "2018.12.14", "title": "Склоняване към разврат ли са билбордовете, на които се гушкат мъже"}
{"url": "https://offnews.bg/futbol/kapitanat-na-arsenal-zapochva-nov-sezon-693833.html", "text": "Капитанът на Арсенал Лоран Кошчелни сподели, че вече е възстановен от контузията си както физически, така и психически. Защитникът се завърна в игра при снощната победа на \"артилеристите\" над Карабах с 1:0 в двубой от Лига Европа.Бранителят пропусна последните 6 месеца, след като скъса ахилес в полуфинала на миналогодишното издание на турнира срещу Атлетико Мадрид през май.Заради травмата Кошчелни пропусна триумфа на Франция на Световното първенство през лятото, както и старта на тази кампания.\"Усмивката на лицето ми се завърна и ще се наслаждавам на играта си в клуба. Сега ще започна нов сезон. Беше важен ден за мен. Това бе краят на моето възстановяване и бях щастлив да играя отново със своите съотборници.Беше емоционално на терена, защото си спомних първия ден от контузията, а след това се появиха и моменти от рехабилитацията. Вече съм спокоен и фокусиран врху целите си. Психически също съм ок вече\", каза Кошчелни.", "date": "2018.12.14", "title": "Капитанът на Арсенал започва нов сезон"}
