{"url": "https://offnews.bg/bojni/balgaria-ima-evropejski-shampion-po-karate-kiokushin-693536.html", "text": "Кристиян Дойчев от България е новият европейски шампион по карате киокушин в категория мъже до 85 килограма. Освен европейската шампионска титла България има двама сребърни и седем бронзови медалисти.Дилян Николов (кат. до 60 кг) и Димитър Димитров ( кат. до 75 кг) спечелиха втори места на Европейското по киокушин. От жените Любомира Николoва (кат. жени до 65 кг) и Красимира Мирева (кат. жени до 60 кг) грабнаха бронзови медали, а от мъжете Стилиян Петков (кат. 65 кг), Иван Команов (кат. 70 кг), Георги Дойчев (кат. 80 кг), Георги Иванов (кат. 95 кг) и Христо Георгиев ( кат. 90+ кг) станаха трети на Европейското.Специална награда за най-добра техника при мъжете спечели Кристиян Дойчев, а при ветераните приза за най-висок боен дух отиде при семпай Милен Петров.С награждаването на Европейското първенство за мъже, жени и ветерани се сложи край на дългия киокушин уикенд, който събра над 1000 състезатели и треньори от повече от 32 страни от цял свят в Двореца на спорта и културата във Варна.Едновременното провеждане на грандиозните Шесто открито световно първенство за младежи и девойки и Второ европейско за мъже, жени и ветерани е прецедент в историята на спорта. България имаше честта да бъде първият домакин.От Световното първенство за юноши националите ни спечелиха един сребърен и три бронзови медала. Миглен Димитров спечели вицешампионската титла вчера, а Ивон Тенева (кат. 12/13-годишни), Теодора Попова (кат. 12/13-годишни) и Васил Димитров (кат. 16/17-годишни) грабнаха бронза.", "date": "2018.12.09", "title": "България има европейски шампион по карате киокушин"}
{"url": "https://offnews.bg/obshtestvo/kiril-ananiev-uveri-che-bolnitca-lozenetc-shte-prodalzhi-da-se-izpo-693523.html", "text": "Здравният министър Кирил Ананиев увери, че учебната и клинична база в болница „Лозенец” на студентите по медицина от Софийския университет ще бъде запазена. Те ще имат възможността да ползват и други клинични бази.След като беше съобщено, че правителствената болница ще стане първото многопрофилно заведение за болнична помощ, осигуряващо комплексно лечение за деца, студентите по медицина от СУ останаха разтревожени. Досега те се обучаваха именно там.Той посочи, че правителствената болница „Лозенец”, чийто директор е проф. Любомир Спасов, има дългове за над 30 млн. лева и поети ангажименти за над 60 млн. лева.По негови думи се предвижда изграждането на още един корпус с топла връзка между вече съществуващата сграда на болница \"Лозенец\" и новата. Това се налага, тъй като болничното заведение разполага с около 220 легла, обаче ще са необходими двойно повече.Здравният министър посочи, че за проекта ще се необходими около 35 – 40 млн. лева, докато изграждането на нова болница би струвало около 150 млн. лева.", "date": "2018.12.09", "title": "Кирил Ананиев увери, че болница 'Лозенец' ще продължи да се използва от студентите"}
{"url": "https://offnews.bg/obshtestvo/obeshtania-za-podaratci-primamvat-po-vazrastnite-hora-na-prezentatcii-693519.html", "text": "„Доста интересен и напоследък все по-често практикуван способ за търговия е продажбата на стоки извън търговски обект по време на презентации в зали“, посочи председателят на Комисията за защита на потребителите (КЗП) Димитър Маргаритов по радио „Фокус“.По негови думи по-възрастни хора получават примамлива покана да посетят презентация, на която дори и нищо да не си закупят, ще получат някакъв подарък.Той припомни, че в случаите на търговия извън търговския обект, потребителите имат право на отказ в 14-дневен срок от закупуването на стоката и да получат обратно парите си в същия срок, след като я върнат на търговеца.Маргаритов предупреди, че трябва особено внимателно да се подхожда в случаите, в които закупуването на стоки от презентации е съпроводено с отпускането на заеми. „След това – освен, че е възможно да се окажем с нещо, което няма да използваме и да сме дали за него доста пари, може и да се видим натоварени с допълнителни плащания заради лихвите по бързия кредит“, допълни той.", "date": "2018.12.09", "title": "Обещания за подаръци примамват по-възрастните хора на презентации за продажба на скъпи стоки"}
{"url": "https://offnews.bg/politika/stanishev-pes-iska-da-opazi-evropejskata-ideia-a-traditcionna-desnit-693522.html", "text": "Ние сме силата, която иска да опази европейската идея, променяйки Европейския съюз и давайки му ясен социален прочит и социални характеристики, заяви председателят на Партията на европейските социалисти Сергей Станишев пред БНР.Според него Европа е атакувана, подкопавана от много посоки - \"не само от крайните националисти, които обещават едно завръщане в златното минало, което никога не е съществувало\".Той е категоричен, че Европа не може да продължи с политиката на ограничения, най-вече социални, която създава усещане на несправедливост в доходи, във възможности за развитие на различните хора на базата на това кой е беден и кой богат.По  негови думи в богатите страни се наблюдава гняв на хората, които искат да се преодолее това разделение. \"То и в България го има, богата София и загиваща провинция, която се чувства изхвърлена от възможности за развитие и хората бягат“, уточни Сергей Станишев. ", "date": "2018.12.09", "title": "Станишев: ПЕС иска да опази европейската идея, а традиционна десница да замрази статуквото"}
{"url": "https://offnews.bg/bojni/kubrat-tehnicheski-sam-po-dobar-ot-uajldar-693520.html", "text": "Звездата ни в профибокса Кубрат Пулев демонстрира самочувствие и радост от подписването на договор с легендарния промоутър на куп боксьори величия Боб Аръм. Кобрата сподели впечатленията си и за настоящия вълнуващ облик на тежката категория.\"Щастлив съм, че ще работя с \"Топ Ранк\" и Боб Аръм, а сега ще започна да тренирам тук. Мисля, че имаме много, много голямо бъдеще заедно.След края на ерата \"Кличко\" в тежката категория е много, много интересно. Имаме петима-шестима топ боксьори и ще бъде много интересно, защото вече аз съм тук, аз тренирам тук (САЩ) и ще се бия тук, а догодина ще опитам да стана световен шампион.Естествено, че и Джошуа, и Уайлдър, и Фюри са много добри бойци. Не Хюи Фюри, а Тайсън, защото Хюи го победих, а защо не скоро и Тайсън. Всички са добри бойци, но Уайлдър технически не е толкова добър и мисля, че съм по-добър\", каза Пулев.Аръм и \"Топ Ранк\" ще се грижат за интересите на българина съвместно с \"Epic Sports\" на Ивайло Гоцев, който организира елиминационния дуел в \"Арена Аремец\" в София срещу Хюи Фюри. Кобрата ще участва в основното събитие на галавечер на \"Топ Ранк\" през март, която ще бъде излъчвана по ESPN в световен мащаб.", "date": "2018.12.09", "title": "Кубрат: Технически съм по-добър от Уайлдър"}
{"url": "https://offnews.bg/futbol/penev-antov-mozhe-da-se-razvie-kato-petrovtcite-martin-i-stilian-693518.html", "text": "Легендата на ЦСКА Димитър Пенев говори пред \"Тема Спорт\" за развитието на Валентин Антов. Почетният президент на \"червените\" смята, че младокът \"трябва да слуша и с двете уши\" какво му казва треньора.\"Сега пред него има отличен шанс да расте. Да не слуша, че другите взимат повече пари, а той по-малко. После, като подготви паспорта за чужбина, тогава да мисли за пари.Опитните нека му помагат и с времето ще израсне. Както стана с Петровците Мартин и Стилиян, с Бербатов, който и книги пише вече... Антов е тръгнал по добър път.Прави впечатление на добро, сериозно и отговорно момче. Трябва да продължава така и да не се главозамайва. Нека на разборите да слуша с двете уши и да помни какво му говори треньорът и какво му чертаят на дъската.\"За играта на ЦСКА срещу Лудогорец не искам да взимам отношение и да коментирам. Но като цяло в доста периоди отдавахме средата на терена под аренда на съперника. От халфовата линия дойдоха бедите ни в мача\", каза Пената.", "date": "2018.12.09", "title": "Пенев: Антов може да се развие като Петровците Мартин и Стилиян"}
{"url": "https://offnews.bg/sviat/upravliavashtata-koalitcia-v-belgia-se-razpadna-poradi-raznoglasia-po-693521.html", "text": "Управляващата коалиция в Белгия се разпадна поради разногласия по Пакта на ООН за миграцията, съобщи БТАОт правителството излиза партията \"Нов фламандски алианс\", заяви днес вицепремиерът и министър на външните работи Дидие Рейндерс. \"Нов фламандски алианс\", най-голямата политическа партия в холандскоезичната област Фландрия, през последните седмици блокираше подписването от Белгия на Пакта на ООН за миграцията, заплашвайки с излизане от управляващата коалиция.", "date": "2018.12.09", "title": "Управляващата коалиция в Белгия се разпадна поради разногласия по миграцията"}
{"url": "https://offnews.bg/sviat/otroven-s-novichok-se-strahuva-za-zhivota-si-693526.html", "text": "Отровеният с „Новичок“ във Великобритания Чарли Роули, който има проблеми със зрението и трудно се движи, заяви в интервю за вестник „Сънди мирър“, че едва ли ще бъде жив след десет години.45-годишният Чарли Роули и партньорката му Доун Стърджес се отровиха бойното отровно вещество няколко месеца след нападението срещу руския шпионин Сергей Скрипал и дъщеря му Юлия в Солсбъри през март. Предполага се, че те са попаднали на шишенцето от одеколон, с което е била напръскана входната врата на Сергей Скрипал.Доун Стърджес по-късно почина. В интервюто за вестника Роули казва, че може и да не е в болница, но се страхува за бъдещето, тъй като лекарите нямат представа за дългосрочните последици от влизането в досег с „Новичок“. Той е особено разтревожен за зрението си. Роули се оплаква, че не получава достатъчно подкрепа от властите и дори мисли за самоубийство.Великобритания обвини Русия за нападението в Солсбъри и назова поименно двама руски граждани - Александър Петров и Руслан Баширов като извършители. След проведено по-късно разследване бе съобщено, че двамата са служители на руското военно разузнаване и техните истински имена са Александър Мишкин и Анатолий Чепига.", "date": "2018.12.09", "title": "Отровен с Новичок се страхува за живота си"}
{"url": "https://offnews.bg/politika/ima-ochakvania-za-predsrochni-izbori-kaza-vitceprezidentat-iliana-jot-693528.html", "text": "Има очаквания за предсрочни избори, каза вицепрезидентът Илияна Йотова, това каза в предаването на БНР Неделя 150 вицепрезидентът Илияна Йотова. „Има очаквания и в хората, това показват и социологическите данни. Познавайки нравите на българския политически живот, смятам, че управляващата коалиция ще избере този момент, за да бъде в неин интерес“, каза тя.„Има огромен вакуум в отношенията между институциите“, смята Йотова.Тя коментира и политиката към българите в чужбина:Йотова съобщи, че нейният екип е подготвил концепция за българска институция от типа на Британски съвет и Институт „Сервантес“.Много харесвам всичко онова, което е в графата читалищна дейност, но в XXI век това вече не е достатъчно, допълни Йотова.„Често пъти ни казват в президентската институция, че нямаме правомощия. Всеки, който претендира да бъде част от институциите, трябва да има своите отговорности“, подчерта Йотова.Тя окачестви като „груба грешка, гаф на българското правителство, че няма да изпрати солидна делегация в Маракеш, която да каже защо България на приема Пакта за миграцията“.„Той (пактът) ще се приеме, но проблемът е, че това е слаб документ. Обаче има две неща, които са много важни - как да се управлява миграцията и реадмисията“, каза ЙотоваСтраните от ООН се събират на 10 и 11 декември в мароканския град в Маракеш за подписване на Глобалния пакт за миграцията.Според Йотова „голямата грешка на Европа през 2010-2011 г. бе, че избяга от управлението на миграцията и после започна да лекува последствията.„Започна криза, която и до ден днешен не е решена“, каза тя.„Ако ЕС продължи да функционира по същия начин, ще има много тежка съдба“, подчерта вицепрезидентът.Концепцията, по която се избират еврокомисарите, е сбъркана, каза Йотова. Според нея първо трябва да се определят проблемите, а след това да се определят комисарите.", "date": "2018.12.09", "title": "Има очаквания за предсрочни избори, каза вицепрезидентът Илияна Йотова"}
{"url": "https://offnews.bg/112/zhena-zagina-a-drugi-7-dushi-sa-raneni-pri-tezhka-katastrofa-na-podba-693527.html", "text": "Една жена загина, а други седем души са ранени при катастрофа на Подбалканския път, край село Саранци в посока Елин Пелин. Катастрофата е станала малко преди 16.00 часа в неделя, съобщиха от МВР.По първоначална информация при челен сблъсък между два леки автомобила една жена е загинала на място, а 7 души са пострадали, от които 2 деца. Веднага към мястото са насочени екипи на Пътна полиция, пожарната и Спешна помощ.Пътят временно е ограничен за движение, има организиран обходен маршрут.Обстоятелствата за тежката катастрофа се изясняват.Четири линейки са се отзовали на сигнала за катастрофата, съобщава \"Фокус\", позовавайки се на говорителя на Центъра за спешна медицинска помощ (ЦСМП) – София Катя Сунгарска.Сигналът е постъпил в 15.45 часа. Веднага са тръгнали по една линейка от Елин Пелин и Пирдоп и две линейки от София. При пристигането на линейките се е установило, че една от пострадалите - жена на около 65 години, е починала на място.Мъжът, с когото се е возила починалата жена, е с политравма на гръден кош и глава и с още наранявания. Той и още една жена на около 30 години пътуват към Окръжна болница. Друга жена със счупен крак и две деца на възраст около 6-7 години в пътуват към УМБАЛСМ „Н.И.Пирогов“.59-годишен мъж и 39-годишна жена са приети в \"Св. Анна\". Мъжът, който е шофирал, е с пневмоторакс, а жената с фрактура на подбедрица. И двамата са хоспитализирани, уточняват от лечебното заведение.", "date": "2018.12.09", "title": "Жена загина, а други 7 души са ранени при тежка катастрофа на Подбалканския път (обновена)"}
{"url": "https://offnews.bg/futbol/tcska-s-ikonomichna-pobeda-nad-vereia-693529.html", "text": "Отборът на ЦСКА постигна икономична победа с 1:0 над Верея като гост в двубой от 19-ия кръг на Първа лига и се върна на второто място във временното класиране.Червените събраха 42 точки и имат една повече от третия Левски и девет пред четвъртия Берое. На върха е Лудогорец с 46, който по-късно днес приема Славия.ЦСКА постигна своето още през първото полувреме, когато се разписа Тиаго Родригес. Кирил Десподов изведе Тиаго очи в очи с Георги Георгиев, стражът на Верея не се намеси по най-добрия начин, като позволи топката да мине между краката му без халфът на червените да играе с нея.Тиаго се възползва от грешката, заобиколи стража и вкара от метър на празната врата за 1:0. След почивката ЦСКА вдигна оборотите, като играта се водеше основно пред вратата на Верея, но до чисти положения и нови голове не се стигна.В друг мач от кръга днес отборът на Септември (София) спечели важни три точки в битката на дъното в Първа професионална лига. Играчите на Христо Арангелов победиха с 2:1 Дунав в среща от 19-ия кръг на шампионата.Точен за \"драконите\" бе Борислав Балджийски в 17-ата минута. През втората част обаче Стилиян Николов изравни, а в герой за домакините се превърна резервата Крис Гади, който реализира победното попадение на \"Васил Левски\".", "date": "2018.12.09", "title": "ЦСКА с икономична победа над Верея"}
{"url": "https://offnews.bg/zimni/johanes-tingens-bio-specheli-presledvaneto-balgarite-niamaha-dobar-de-693530.html", "text": "Йоханес Тингенс Бьо спечели преследването на 12.5 километра от Световната купа по биатлон, проведено в словенския град Поклюка.Норвежецът стартира пръв, след като вчера спечели спринта, но загуби лидерската позиция след две от общо трите си грешки в последната четвърта стрелба.Бьо бе на път да се прости с победата, след като французинът Куентин Филон го настигна на финалната права, но фотофинишът показа, че Йоханес е бил с 0.01 сек по-бърз от съперника си. Трети се нареди Логинов, а победителят в 20-те км. Мартен Фуркад не завърши състезанието.Българите нямаха добър ден на огневия рубеж и останаха извън първите 40. Владимир Илиев се нареди 42-и с 4 грешки и изоставане от 3:20.0 минути зад Бьо. Красимир Анев се класира 44-и с 5 грешки на 3:37.2 минути, а Синапов също с 5 грешки завърши 53-и на 5:05.9 минути.Лидер в генералното класиране е Бьо със 156 точки, пред завършилия четвърти днес Зимон Еден (Австрия) със 123 точки и пред французина Антонен Гигона със 119.", "date": "2018.12.09", "title": "Йоханес Тингенс Бьо спечели преследването, българите нямаха добър ден"}
{"url": "https://offnews.bg/112/politciata-razkri-nezakonna-pechatnitca-za-dokumenti-v-kostenetc-693517.html", "text": "Криминално проявен мъж е задържан, след като МВР разкри незаконна печатница за документи при полицейска операция в Костенец, съобщиха от пресцентъра на ведомството.На 4 декември по обяд, в хода на планирана полицейска операция, служители на сектор „Противодействие на икономическата престъпност“ в ОДМВР- София и колегите им от РУ- Костенец пристъпили към претърсване на частен имот в гр. Костенец, обитаван от 58-годишен криминално проявен и осъждан мъж.От адреса са иззети пишещи машини, скенер, ксерокс, ламинатор, метална преса, както и множество дипломи, свидетелства и удостоверения за завършено основно, средно, висше образование и професионална квалификация.Полицейските служители са открили още корици на дипломи и копия от бланки на документи, бележки с лични данни на лица, учебни заведения, населени места, също така печати на учебни заведения вкл. и нотариални, както и заготовки за такива.Допълнително са иззети и 98 патрона и три метални писалки за изстрелване на боеприпаси, без да е налице надлежно разрешително за законното им притежаване, както и различни други веществени доказателства, съотносими към извършваната престъпна дейност.Обитателят на адреса е задържан за срок до 24 часа, а по случая е образувано досъдебно производство. След доклад на събраните материали в Районна прокуратура- Ихтиман, 58-годишният мъж е привлечен в качеството на обвиняем за извършени от него престъпления.", "date": "2018.12.09", "title": "Полицията разкри незаконна печатница за документи в Костенец"}
{"url": "https://offnews.bg/obshtestvo/fotokapan-zasne-dve-mechki-na-vitosha-693525.html", "text": "Мечка и малко мече са заснети в района на държавно ловно стопанство „Витошко-Студена“, съобщиха от РИОСВ-Перник.Експерти от „Биоразнообразие, защитени територии и зони“ в екоинспекцията са извършили проверка по сигнал за нападение от кафява мечка на пчелин, намиращ се в частен имот в района на стопанството, в границите на природен парк „Витоша\". Те констатирали щетите и поставили фотокапани.На 4 и 6 декември устройствата са заснели две мечки - майка и малкото ѝ мече.Кафявата мечка е защитен вид, включен в Червената книга. Макар и едра, тя е едно от най-плахите диви животни и избягва срещите с човека. По-опасна може да бъде срещата с майка с малко мече, защото тогава, защитавайки го, тя става изключително агресивна, казаха от РИОСВ.Оттам призовават гражданите при намиране на екземпляри от защитен вид, незабавно да сигнализират екоинспекцията и до пристигане на експерти да предприемат мерки за предотвратяване на обезпокояването на животните.", "date": "2018.12.09", "title": "Фотокапан засне две мечки на Витоша"}
{"url": "https://offnews.bg/politika/politciata-upotrebila-sila-sreshtu-zheni-na-protest-tvardi-kornelia-n-693532.html", "text": "Полицията употребила сила срещу жени на протест. Това заявява лидерът на БСП Корнелия Нинова.Във Фейсбук тя оповести, че спрямо излезли да изразят свободно мнението в Кресна полицаи са употребили сила. Днес се проведе протест на жители на Кресна, който е насочен срещу социалната несправедливост. Властта се крепи с репресии - полицията е употребила сила срещу жени, излезли да изразят свободно мнението си в Кресна, пише Нинова.„Току-що разговарях с кмета на Кресна Николай Георгиев, който за втори път застава до протестиращите жители на общината. Разбрах, че днес срещу жени, излезли да изразят свободно мнението си, от полицията е употребена сила и те са били блъскани. Масово в Благоевград се съставят актове на хората. Властта се крепи с репресии. Миналата седмица бях информирана, че на полицаите е казвано, че ако не спрат протестиращите, ще бъдат уволнени. Борисов, авторитарната власт и полицейщината не могат да спрат гнева и справедливите искания. Всеки може да изразява волята си свободно в свободна и правова държава“, написа лидерът на БСП в социалната мрежа.Планираният днес протест е продължил два часа, въпреки даденото разрешение за шестчасов протест. Периодично главен път Е-79 бе затварян за по около 15 минути, след което движението бе пускано, за да може да се изтеглят колоните от автомобилите, които се образуваха, уточнява \"Фокус\".", "date": "2018.12.09", "title": "Полицията употребила сила срещу жени на протест, твърди Корнелия Нинова"}
{"url": "https://offnews.bg/politika/agresivniat-natcionalizam-i-ksenofobiata-vse-po-otchetlivo-nadigat-gla-693533.html", "text": "Днес е наш ред да заявим ясно и отчетливо, че любовта към Отечеството не означава омраза към другия, това каза президентът Румен Радев, който участва в церемонията в Централната софийска синагога за запалване на свещите на Ханука.Цитиран от \"Фокус\" Радев каза, че любовта към родината \"не трябва да бъде агресивна и креслива, а мъдра и просветена\".„Живеем в тревожно историческо време. Агресивният национализъм и ксенофобията все по-отчетливо надигат глас. Дори в днешния тържествен момент не можем да забравим, че през отминаващата си година, бяхме свидетели на убийства с антисемитски подбуди в Европа и света“, каза Радев в словото си. Той припомни спасяването на българските евреи. „В годините на Втората световна война множество смели българи, водени от идеали за един по-справедлив и по-човечен свят се изправиха срещу адската машина на хитлеро-фашизма. Нещо повече, българският народ се обедини, за да сътвори чудото на спасението, непускайки своите евреи, с което се нареди завинаги измежду праведниците. Преди броени дни България стана пълноправен член на Международния алианс за възпоменание на Холокоста. Да помним историческата истина и да не допускаме нищо да бъде забравено, да предаваме фактите на идните поколения, колкото и страшни да са те, е дълг пред онези онези наши деди“, заяви държавният глава.По думите му паметта за достойните е най-силното оръжие срещу признаците на миналото.„Вярвам, че и днес рамо до рамо, ще отстояваме принципите на справедливостта, за да можем да завещаем на идните поколения един по-добър свят“, каза държавният глава и честити празника Ханука на еврейската общност в страната.Държавният глава запали основната свещ от ритуалния свещник ханукия, която символизира чудото на светлината. Преди това представители на три поколения си предадоха свещ, като последният – малко момиче, я даде на съпругата на държавния глава Десислава Радева, а тя – на него.", "date": "2018.12.09", "title": "Агресивният национализъм и ксенофобията все по-отчетливо надигат глас, заяви Радев"}
{"url": "https://offnews.bg/politika/abv-iska-ostavkata-na-zaharieva-ne-%d1%9d-bilo-rabota-da-komentira-otnosh-693524.html", "text": "От АБВ настояваме за оставката на министъра на външните работи Екатерина Захариева \"поради безбройните провали и неадекватността на външната ни политика, поради агресивното ѝ поведение към наши стратегически партньори и най-вече поради своеволието ѝ по опасни за България въпроси.Това заяви на пресконференция днес Пламена Заячка - председател на АБВ младежи, цитирана от БНТ.Тя добави, че \"България има неадекватно присъствие и политика в НАТО\". Министър Захариева дава прибързани оценки, без да има достатъчно информация, без да си дава сметка за последиците, заяви Заячка. По думите й \"присъединяването на България към общото заявление на НАТО и ултиматумът към Русия е решение, което трябва да вземе МС\". \"Не е работа на Захариева да коментира отношенията между Русия и САЩ\", каза Пламена Заячка.От АБВ се обявиха срещу разполагането на ракети на НАТО на територията на България. Според АБВ енергийният министър Теменужка Петкова и премиерът Бойко Борисов \"трябва да правят постъпки към Москва, за да защитят националния интерес на България, който е за това втората тръба на \"Турски поток\" да мине през България\".", "date": "2018.12.09", "title": "АБВ иска оставката на Захариева, не ѝ било работа да коментира отношенията между САЩ и Русия"}
{"url": "https://offnews.bg/temida/ivan-geshev-ako-banevi-ne-ostanat-v-aresta-oznachava-1-mlrd-leva-da-693509.html", "text": "Самият факт, че семейство Баневи контролират над 1 млрд. лв. може да се направи обосновано предположение, че мярка различна от „задържане под стража“ означава тези пари да заминат някъде.Това заяви зам.-главният прокурор Иван Гешев по повод Според него, ако Баневи не останат в ареста, може да окажат натиск върху свидетели и да манипулират доказателства. Иван Гешев допълни, че Николай Банев е подсъдим за закана за убийство и част от доказателствата по това са приложени към делото.Той е категоричен, че семейство Баневи няма как да получат условна присъда, тъй като законът не позволява такава опция, защото те са обвинени за пет различни престъпления.Той сподели още, че задържаният в Турция Димитър Желязков - Митьо Очите също не е доволен от условията в турския арест и се жалвал на българския консул. Гешев уточни, че съдът в южната ни съседна е допуснал екстрадация на Желязков, но сега следва решение на външно министерство и на президента Ердоган.", "date": "2018.12.09", "title": "Иван Гешев: Ако Баневи не останат в ареста, означава 1 млрд. лева да заминат някъде"}
{"url": "https://offnews.bg/futbol/ludogoretc-pisa-dvojka-na-slavia-693535.html", "text": "Лудогорец стигна до лесна победа с 2:0 над Славия в двубой от 19-ия кръг на Първа лига, игран на \"Лудогорец Арена\" в Разград.\"Зелените\" изиграха срещата в лежерно темпо, което обаче бе достатъчно за 3 точки срещу столичани. Попаденията за победителите отбелязаха Козмин Моци и Клаудиу Кешеру.Началото бе за разградчани, които се настаниха в половината на съперника с първия съдийски сигнал на Драгомир Драганов. Атаките на \"орлите\" обаче не вещаеха опасност пред Антонис Стериакис, а и в предни позиции липсваше необходимата скорост.Така се стигна до 38-ата минута, когато домакините изпълниха корнер, Владислав Узунов изпусна Моци, който се промуши между няколко играчи в бяло и с глава отклони в мрежата за 1:0.Втората част започна ударно, а Марселиньо можеше да удвои преднината на разградчани, но негов удар отдясно в наказателното поле бе спасен от Стериакис.В крайна сметка Кешерю успокои домакините. Милен Гамаков се изхвърли при центриране отляво и Шверчок пое необезпокояван в наказателното поле. Гамаков се опита да поправи грешката си, но изрита поляка и съвсем логично съдията отсъди дузпа. Зад топката застана Кешерю, който не сбърка.Така след 19-ия кръг Лудогорец има в актива си 48 точки, ЦСКА е с 42, а Левски е трети с 41.", "date": "2018.12.09", "title": "Лудогорец писа двойка на Славия"}
{"url": "https://offnews.bg/sviat/skopie-priatelstvo-s-balgaria-oznachava-vzaimo-uvazhenie-693508.html", "text": "Изявлението на вицепремиера Красимир Каракачанов е отлична възможност за контра-отговор и създаване на отрицателни нагласи, които ще ни отдалечат едни от други и ще създадат враждебност вместо приятелство.Това се казва в декларация на Министерството на външните работи на Македония по повод вчерашното изявление на Каракачанов, в което той заплаши страната с блокада на членството ѝ в ЕС и НАТО, ако продължи да изопачава историческите факти.Недоволството на вицепремиера беше предизвикано от думите на македонския премиер Зоран Заев, че македонският език трябва да бъде считан за законен на територията на цялата Северна Македония по силата на Преспанския договор.„Република Македония ще продължи и в бъдеще активната си, конструктивна и добросъседска политика, която е в духа на Договора с България и европейските ценности, които зачитат и двете страни“, посочва още македонското министерство на външните работи.", "date": "2018.12.09", "title": "Скопие: Приятелство с България означава взаимо уважение"}
{"url": "https://offnews.bg/futbol/pele-otnese-podigravki-zaradi-kritiki-kam-mesi-693510.html", "text": "Бразилската футболна легенда Пеле отнесе куп подигравки заради критиките си към Лионел Меси. През седмицата Пеле коментира избора за носител на \"Златната топка\", като заяви, че петото място на аржентинеца е справедливо, защото \"играел само с един крак\".78-годишният бразилец е подразнен и от сравненията между него и Меси.“Как може да сравнявате играч, който борави добре с глава, стреля еднакво силно с левия и десния крак и друг такъв, който има шут единствено с левия крак, има точно едно движение и никак не го бива в играта с глава?”, попита Пеле, нападайки открито десетката на “блаугранас”.\"Пеле явно вече има проблеми със зрението\", коментира защитникът на Барселона и Испания Жорди Алба.В интерес на истината Пеле има далеч повече успехи от Меси на национално ниво. Той е три пъти световен шампион, докато Меси има успехи изключително на клубно ниво с Барселона, а с националната фланелка не оправдава високите очаквания.", "date": "2018.12.09", "title": "Пеле отнесе подигравки заради критики към Меси"}
{"url": "https://offnews.bg/112/trima-mladezhi-zaginaha-pri-paten-intcident-mezhdu-selata-vetren-i-nov-693511.html", "text": "Трима младежи загинаха, а други двама са с опасност за живота след пътен инцидент между селата Ветрен и Нова махала, в община Николаево, съобщи БГНЕС.Петимата младежи са се ударили в крайпътно дърво с голяма скорост. По предварителна информация водачът на лекия автомобил е бил неправоспособен, което е предизвикало инцидента.Автомобилът е смазан до неузнаваемост. До рано сутринта продължи огледа на мястото на произшествието, за да се изяснят причините за него.", "date": "2018.12.09", "title": "Трима младежи загинаха при пътен инцидент между селата Ветрен и Нова махала"}
{"url": "https://offnews.bg/futbol/skandalite-sas-sadijstvoto-se-razgariat-693515.html", "text": "В събота се изиграха три мача от Първа лига, като във всеки от тях съдиите успяха да станат обект на негативни коментари. Във всяка от срещите загубилите обвиниха съдиите, като определено не им липсваха основания.Черно море победи Локомотив Пловдив с 2:0, а наставникът на пловдивчани Бруно Акрапович заяви, че му е идвало да прекрати мача. \"Реферът даде пресилена дузпа в началото, прексваше всяка наша опасна атака, спести червен картон. Ако треньорът на ЦСКА Нестор Ел Маестро седна край линията заради недоволство от 2 минути продължение, то аз трябваше да седна в центъра и да прекъсна мача\", коментира Акрапович.В друг мач от кръга Ботев Враца загуби у дома от Берое с 0:1, като голът отбеляза Мартин Камбуров от дузпа.\"Не става така. Искам феърплей. Загубихме заради тази дузпа. Да я преценят в комисиите на БФС имало ли е \", коментира нервно треньорът на Ботев Сашо Ангелов. Кметът на Враца и президент на Ботев Калин Каменов пък призова реферът Георги Кабаков да се извини.\"Ние сме новак и вървим нагоре, а ни се случват странни грешки в нащ ущърб. Ефектът обаче ще е обратен, тъй като това мобилизира играчите. Показват ни, че нямаме място в шестицата\", избухна градоначалникът.В последния от деня мач в кръга между Левски и Етър също се стигна до скандална ситуация в края. Гостите от Велико Търново изравниха в добавеното време за 2:2, но попадението беше отменено, като не стана ясно с какъв мотив - нарушение в атака или засада на играч на Ботев.\"Бяхме по-добри. Гледах запис на ситуацията, нямаше нарушение. Никола Попов за втори път ни ощетява. В Разград не ни даде дузпа, а тук ни отмени чист гол. Ще си завърша сезона, но ще се замисля дали да остана преди да ме е хванала параноята. Президенти, собственици трябва да се замислят дали всичко върви коректно. Случват се много неща, които ме изваждат от нормалния начин на мислене\", коментира след мача на \"Герена\" главният мениджър на Етър Красимир Балъков.", "date": "2018.12.09", "title": "Скандалите със съдийството се разгарят"}
{"url": "https://offnews.bg/obshtestvo/evangelskite-tcarkvi-na-peti-protest-sreshtu-promenite-v-zakona-za-ver-693505.html", "text": "Пети протест и молитвено шествие за свободата на вярата ще проведат църкви с евангелско-протестанска изповед днес, съобщават от Обединени евангелски църкви. Те се обявяват срещу приетия на първо четене от Народното събрание . Той силно ограничава дейността им и я поставя под строг контрол чрез дирекция \"Вероизповедания\", ограничават се възможностите за финансиране, както и участието на чужденци. Въвеждат се изисквания относно духовното образование, съдебна регистрация, предоставяне на списъци за богослужения в дирекцията и т.н.Протестът ще започне в 13:30 ч. на пл. \"Народно събрание\". Шествието ще бъде с маршрут:- по жълтите павета до Президентството;- по бул. „Витоша“ до НДК;- по бул. „Раковски“ до Европейския парламент;- връщане към пл. „Народно събрание“ (до 16 ч).", "date": "2018.12.09", "title": "Евангелските църкви на пети протест срещу промените в Закона за вероизповеданията"}
{"url": "https://offnews.bg/sviat/belgia-shte-ima-pravitelstvo-na-maltcinstvoto-693531.html", "text": "Белгийският премиер Шарл Мишел състави правителство на малцинството в неделя, след като фламандската националистическа партия напусна управляващата коалиция заради подкрепата за миграционния пакт на ООН, предава AFP, цитирана от \"Фокус\".Новият фламандски алианс, най-голямата от четирите партии на досегашната коалиция, по-рано бе заплашила да се оттегли, ако Мишел подкрепи Пакта за миграцията.Белгийският крал Филип прие оставките на министрите на Алианса в неделя след среща с Мишел в кралския дворец, според изявление.Мишел също така представи на краля списъка със заместниците на оттеглилите се министри. Оттеглянето на фламандската партия означава, че Мишел няма да разполага с парламентарно мнозинство пет месеца преди парламентарните избори, насрочени за края на май.Той заяви, че е създадена \"отговорна коалиция\" и призова за \"диалог с парламента\", предупреждавайки за риск от предсрочни избори.„Ще предложа двама държавни секретари да заместят тримата министри от Новофламандския алианс, за да се гарантира приемственост и доброто функциониране на нашите институции, както и стабилността“, каза Мишел, цитиран от БНР.Премиерът заяви, че ще пътува за Маракеш следващата седмица, където трябва да бъде утвърден Пактът за миграцията, „за да защити от името на правителството дадената дума от Белгия“.Лидерът на Новофламандския алианс Барт де Вевер уточни, че в момента, в който министър-председателят стъпи там, ще свали правителството, вероятно като обяви официалното оттегляне на алианса. Досега Вевер не е пожелал да поеме тази отговорност.Тъй като редовните избори в Белгия са през май догодина, не се очаква предсрочен вот.Българското правителство вече обяви, че няма да се присъедини към Глобалния пакт за безопасна, регулирана и редовна миграция.", "date": "2018.12.09", "title": "Белгия ще има правителство на малцинството"}
{"url": "https://offnews.bg/obshtestvo/predsedateliat-na-dazd-se-vkliuchi-v-kolednata-rabotilnitca-misiata-e-693506.html", "text": "Председателят на Държавната агенция за закарила на детето д-р Елеонора Лилова се включи в коледна работнилница за деца под надслов “Мисията е възможна с ръце и сърце за една цветна Коледа”.Събитието се проведе в столичното 2 СУ \"Акад. Емилиян Станев”, където тя д-р Лилова беше дългогодишен директор. Работилницата е част от Националната кампания “Мисията е възможна”, свързана с деинституционализацията на грижите за деца. Кампанията започна през месец октомври 2018 г. и ще продължи една година.Организаторът е Оперативната програма “Развитие на човешките ресурси”, а основен партньор е Държавната агенция за закрила на детето. Официални гости на събитието бяха председателят на Народното събрание – Цвета Караянчева, зам.-министърът на образованието и науката - Деница Сачева, зам.-министърът на труда и социалната политика - Зорница Русинова, представителят на УНИЦЕФ за България – Джейн Муита, както и посланиците на Великобритания, Швейцария, Алжир, Албания и Азербайджан.Ученици от 2 СУ посрещнаха гостите облечени в народни носии и по стар български обичай - с хляб и мед. В Конферентната зала на училището се състоя официалното откриване на Работилницата и брифинг за медиите на тема “Деинситуционализация на грижите за деца в България”.След официалната част, гостите бяха зарадвани от децата с български народни песни и ръчно изработени, традиционни български сурвачки. Заедно с децата от социалните услуги и възпитаниците на 2-ро СУ “Акад. Емилиян Станев”, в специално подготвените за целта ателиета в класните стаи, гостите изработиха коледни картички. Събитието завърши с обща изложба на коледните картички, в които бе вложено много старание, любов и коледно настроение.", "date": "2018.12.09", "title": "Председателят на ДАЗД се включи в коледната работилница 'Мисията е възможна'"}
{"url": "https://offnews.bg/tenis/grigor-dimitrov-iska-poveche-turniri-v-balgaria-693516.html", "text": "Най-добрият ни тенисист Григор Димитров смята, че е останал неразбран след интервюто му през миналата седмица, относно турнира в София.Хсковлията използва официалния си профил в социалната мрежа Фейсбук, за да подчертае, че е радостен от присъствието на родината си в календара на АТП, но в същото време иска и организирането на повече турнири от ранга на \"Чалънджър\" в подкрепа на тенисистите от по-ниско ниво.\"\", написа Димитров.", "date": "2018.12.09", "title": "Григор Димитров иска повече турнири в България"}
{"url": "https://offnews.bg/futbol/tcska-privlicha-polovin-otbor-prez-zimata-693514.html", "text": "Мащабна селекция през зимния трансферен прозорец се стяга в ЦСКА. За нея ще помага новопривлеченият като консултант сръбски специалист Люпко Петрович, пише \"24 часа\".71-годишният легендарен треньор изгледа мача с Лудогорец на \"Българска армия\", а след двубоя критично заяви, че част от играчите на \"Българска армия\" не стават за отбора. В последните дни Петрович беше командирован в чужбина, за да гледа евентуално ново попълнение на ЦСКА.От \"Армията\" ще си тръгнат и играчи, като първи в списъка е бразилецът Жеферсон. Левият бек е желан от два клуба в родината си. Това са Вашку да Гама и Флуминензе, които вече са се свързали с агента на играча и ръководството на ЦСКА.Петрович също така ще проследи от първа ръка зимната подготовка на отбора. Той ще пътува заедно с “червените” за лагера им в Испания.Престоят на Иберийския полуостров ще стартира около 18 януари. Петрович ще бъде заедно с отбора и ще гледа отблизо зимните контроли. Той тепърва ще наблюдава и записи от мачовете на тима през есента.Люпко все още не е имал възможност да се запознае по-подробно с отбора, след като доскоро работеше в Руанда, където направи АПР шампион на страната. ", "date": "2018.12.09", "title": "ЦСКА привлича половин отбор през зимата"}
{"url": "https://offnews.bg/sviat/pes-iska-kvoti-za-zheni-shefki-693534.html", "text": "Да се въведат квоти за жени на ръководни позиции, поиска партията на европейските социалисти в една от осемте резолюции, които прие на конгреса си в Лисабон.Резолюцията, озаглавена \"Европа на равни права и овластени жени\", е единствената, в която макар и само веднъж е спомената прословутата Истанбулска конвенция. Именно в нея е и призивът страните да ратифицират конвенцията, който стана причина лидерът на БСП Корнелия Нинова да откаже да участва на конгреса.Противно на обществения дебат у нас, резолюцията изцяло се концентрира върху неравенствата между мъжете и жените по отношение на заплащането и заемането на властови позиции.В момента мъжете получават средно 23% по-големи заплати от жените на същата длъжност. Социалистите заявяват, че тяхната политика ще бъде всяка година да се заличават 2% от разликата, така че през 2030 г. заплатите на мъжете и жените да се изравнят.Според социалистите въвеждането на квоти колко да бъдат началниците жени и колко да са началниците мъже е начинът да се преодолее неравенството на половете по отношение на достъпа до власт.Разломът между бедни и богати1% от населението на Европа притежава 1/3 от всички богатства. За сметка на това най-бедните 40% от населението притежават по-малко от 1% от богатствата, се казва в друга резолюция на ПЕС. В нея са описани политиките, които социалистите ще защитават за преодоляване на социалните и икономическите неравенства.Най-конкретната е въвеждане на минимална работна заплата, която задължително да бъде над границата на бедността, така че да няма работещи бедни.Европейските социалисти ще работят за изравняване на доходите в различните страни на Европа, макар да не става ясно какви мерки се предлагат за това.Те предлагат още да се въведе допълнителна отпуска за обучение и поддържане на преквалификацията, за да се подкрепи ученето през целия живот.Натрупаните при един работодател права (най-вече отпуски и надбавки за стаж) да не се губят при преместване при друг работодател, независимо от договора и професията, настояват още социалистите.Новосъздадената европейска трудова служба да стане достатъчно силна, че всички трудещи се да имат осигуровки и да се прекрати социалният дъмпинг, е друга цел, за която ще работят социалистите.", "date": "2018.12.09", "title": "ПЕС иска квоти за жени-шефки"}
{"url": "https://offnews.bg/obshtestvo/ot-dnes-vliza-v-sila-novo-razpisanie-za-vlakovete-na-bdzh-693507.html", "text": "От днес за някои региони в страната влиза в сила новият график за движение на влаковете на „БДЖ-Пътнически превози“.Движението на влаковете в участъците с най-голям брой пътници в работните дни ще се осъществява на по-чести интервали през 2019 г. В сутрешните часове влаковете по направлението Перник-София ще се движат на интервал от 20 минути, а в следобедните часове и вечер ще пътуват в посока София-Перник на интервал от 40 минути.През следващата година ще се запази обемът на превозите, заложен в сключения договор с държавата за извършване на обществени превозни услуги. Общо 572 влака ще извършват превоз на пътници, от тях 16 международни бързи влака, 78 бързи влака, 136 пътнически и 342 крайградски пътнически влака.По маршрута Лакатник-Своге-София влаковете ще се движат в сутрешните часове отново на интервал от 30 минути, а в следобедните часове и вечер ще пътуват в обратното направление (София-Своге-Лакатник) на всеки 60 минути.В участъка Пловдив-Асеновград ще бъде запазено досега действащото разписание и движение на влаковете на интервал от 60 минути.С влизането в сила на новото разписание се запазва ежедневното движение на директния международен влак от Истанбул за София, както и международната връзка София- Крайова, която се осъществява със сутрешния влак София-Видин и обедния Видин-София.През летния сезон се планира да се запази движението на сезонния влак Солун-София-Солун. Влакът заминава от София в петък и пристига в Солун в събота сутрин, а в обратната посока тръгва от Солун в неделя вечер и пристига в София в понеделник сутрин.За пътуващите по направлението София-Букурещ директните вагони отново ще се движат само през лятото, а през останалото време ще се налага пътниците да се прекачват на гара Русе на и от мотриса, която ще се движи по маршрута Букурещ-Русе-Букурещ.По направлението София-Белград придвижването с директния влак от София ще се осъществява само в периода от 14.06.2019 г. до 16.09.2019 г.При разработването на новото разписание, транспортната схема и периодите на движение на влаковете са съобразени в максимална степен с обемите и структурата на превозите, както и с техническите възможности и капацитета на подвижния състав.Подробна информация за новия график за може да се получи от служителите на гишета „Информация” и билетните каси във всички железопътни бюра и гари в страната, на националния информационен телефон 0700 10 200 или от електронния пътеводител на официалната интернет страница на дружеството: .", "date": "2018.12.09", "title": "От днес влиза в сила ново разписание за влаковете на БДЖ"}
{"url": "https://offnews.bg/politika/karakachanov-shtom-makedonia-iska-priatelstvo-da-si-prepraviat-ucheb-693512.html", "text": "В македонските учебници ще прочетете, че цар Самуил воювaл с българите. Говорим за това да намерим общия прочит на историята, а не да отстъпваме, за да се харесаме на някой в Скопие.Това заяви вицепремиерът и лидер на ВМРО Красимир Каракачанов в интервю за БНР.Днес Скопие излезе с декларация, в която критикува изявлението на Каракачанов, че България ще блокира членството на Македония в ЕС и НАТО, ако продължи да изопачава историческите факти. В нея се казва, че приятелство, \"означава взаимно уважение“, както и „уважение и за интересите на съседа“.Той уточни, че комисията, която се събира да реши спорните въпроси в общата история на Македония и България, няма никакъв напредък. \"От македонска страна има нахалството да се спори и шикалкави\", допълни Каракачанов.Според него, ако не се решат тези противоречия и съседката ни влезе в НАТО и ЕС, тя ще може да упражнява натиск върху България. \"Аз казвам това, което мисля, в прав текст. Не искам моите деца да ме питат след години защо проспахме тези македонски тарикатлъци\", заяви вицепремиерът.Каракачанов посочи още, че няма визия за себе си като човек в Европарламента. По негови думи \"Обединени патриоти\" ще започнат обсъждането на евроизборите в началото на 2019 г. \"Евроизборите са изпит. Хората ще оценят дали тази коалиция върши работи\", заяви той.Министърът на отбраната каза, че към момента няма искане за засилване на присъствието на кораби на НАТО на българските пристанища. Такова искане обаче е отправено към Турция. Според него интерес от конфликта в Азовско море имат президентите на Русия и Украйна. Рейтингът на Владимир Путин падна след пенсионната реформа, предизвикала масови протести, а на Петро Порошенко му предстоят избори, посочи вицепремирът.България не е дефинирала ясно каква е нейната политика спрямо българите в чужбина, отбеляза Каракачанов на въпрос за бъдещето на Държавната агенция за българите в чужбина и предложението за нейното закриване. Според него е необходимо специално министерство.", "date": "2018.12.09", "title": "Каракачанов: Щом Македония иска приятелство, да си преправят учебниците по история"}
