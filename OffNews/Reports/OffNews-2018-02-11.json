{"url": "https://offnews.bg/tenis/kvalifikantat-bashich-specheli-sofia-open-674672.html", "text": "Квалификантът Мирза Башич спечели турнира Sofia Open с награден фонд 501 000 евро, след като победи на финала Мариус Копил със 7:6 (6), 6:7 (4), 6:4.За босненеца това е първи трофей от веригата АТР в дебютния му финал на такова ниво, до който стигна, след като отстрани големия фаворит Стан Вавринка в полуфиналите.За успеха Башич получи 85 945 евро от наградния фонд, както и 250 точки за световната ранглиста, в която ще заеме рекордното в кариерата си 76-о място в понеделник.\"Беше удоволствие да играя пред толкова много хора, надявам се да сте се насладили. Благодаря на близките ми хора и на Мариус за добрата игра. Това бе първият ми финал, може би имах малко повече късмет днес, надявам се да се видим догодина\", каза Башич след успеха си.\"Познаваме се с Мирза от деца. Той имаше невероятни 10 дни, защото игра и квалификации. Надявам се да запомни турнира завинаги\", добави на свой ред Копил.", "date": "2018.02.11", "title": "Квалификантът Башич спечели Sofia Open"}
{"url": "https://offnews.bg/politika/abv-iska-ostavkata-na-koshlukov-674649.html", "text": "Партия АБВ поиска отстраняването наЕмил Кошлуков от ефира на обществената БНТ и оставката му като програмен директор.В позиция на партията, разпространена до медиите, се пояснява, че повод за искането е \"системното манипулативно поведение на г-н Кошлуков в качеството му на водещ на предаването \"Още от деня\":Поради тази причина ПП АБВ настоява за незабавна реакция от страна на УС на БНТ и СЕМ и за отстраняването на Кошлуков от ефира на БНТ и за оставката му като програмен директор в обществената медия, се посочва още в позицията.В предаването \"Още от деня\" в петък Кошлуков  срещу Борислав Сандов, един от участниците в протестите в защита на Пирин. Кошлуков на два пъти показа не приличен жест със среден пръст в ефир.Преди това журналисти от БНТ излязоха с позиция, в която посочват, че част от протестиращите за Пирин в четвъртък вечерта са отправили \"обидни и нецензурни квалификации и жестове\" към журналисти и оператори на медията.", "date": "2018.02.11", "title": "АБВ иска оставката на Кошлуков"}
{"url": "https://offnews.bg/politika/mashinnoto-glasuvane-varvi-nanikade-674671.html", "text": "За втори път осъдихме ЦИК и така разбрахме как няма да въведат машинно гласуване в България! - това написа във Фейсбук бившият депутат от Реформаторския блок Мартин Димитров, който заедно със своите колега Петър Славов и Методи Андреев водят дела срещу Избирателната комисия за машинното гласуване.По силата на новия изборен кодекс от 2014-та машинно гласуване следваше да бъде реално въведено във всички секции за изборите за народни представители през м. март 2017 г. Неподготвеността на ЦИК и изпълнителната власт обаче, осуетиха спазването на волята на законодателя и създадоха опасен прецедент на нарушение на действащото законодателство от администрацията, и то след постановено съдебно решение на Върховния административен съд, даващо императивно тълкуване на законовите норми за възможност за реализиране на машинно гласуване във всички избирателни секции като задължителни за последните парламентарни избори.\"Заедно с Peter Slavov и Методи Андреев поискахме по закона за достъп до обществена информация от ЦИК да отговорят какви действия са предприели за изпълнението на закона и въвеждането на машинно гласуване. Отказаха да отговорят. Принудихме се да заведем дело, което спечелихме в тази му част\", написа Димитров.От ЦИК му отговорили, че поискали от Министерство на икономиката 50 млн. лева и до момента нямали отговор.\"Очевидно нямат и намерение да правят нещо допълнително. Смятат да чакат и като дойдат следващите избори да кажат, че няма време за организиране. Формално са поискали средства, не са получили и какво да правят повече?! Сумата от 50 млн. лева изглежда твърде голяма за закупуване на машини и остава съмнението, че е поискана голяма сума, за да не бъде получена. Изглежда, че правителството и ЦИК заедно са решили да не спазват изборния закон\", написа още Димитров.", "date": "2018.02.11", "title": "Машинното гласуване върви наникъде"}
{"url": "https://offnews.bg/sviat/edna-zhena-e-ubita-i-12-sa-raneni-pri-napadenieto-s-nozh-v-mol-pekin-674650.html", "text": "Една жена бе убита и 12 души бяха ранени днес, след като мъж нападна с нож посетители на търговски център в пекинския район Сидан, съобщи Ройтерс, цитирайки полицията.Нападателят бе задържан. Съобщава се само фамилното му име - Чу, на 35 години от северната провинция Хънан. Той е казал, че е извършил нападението \"като израз на недоволство\", но не е уточнил от какво.Ранените са били откарани в болница, където една жена е починала.Престъпленията, придружени с насилие, са редки в Китай в сравнение с много други страни. Мерките са сигурност в големите градове са много сериозни, но през последните години имаше поредица от нападения с ножове или брадви, като много от тях бяха срещу деца, отбелязва Ройтерс.Сидан се намира в западната част на Пекин и е един от главните търговски райони на града. Там се намират едни от най-големите и популярни търговско-развлекателни центрове на китайската столица.", "date": "2018.02.11", "title": "Една жена е убита и 12 са ранени при нападението с нож в мол Пекин (видео)"}
{"url": "https://offnews.bg/politika/siderov-namekna-za-predsrochni-izbori-zaradi-istanbulskata-konventcia-674651.html", "text": "След европредседателството е възможно да има сътресения в управляващата коалиция и предстоящи предсрочни избори, ако бъде приета Истанбулската конвенция. Това прогнозира пред БНТ лидерът на \"Атака\" Волен Сидеров. По думите му в управляващата коалиция мнението на патриотите относно Истанбулската конвенвенция е било много важно. Той заяви, че е доволен от решението на ГЕРБ да отложат гласуването на конвенцията. Според него в Европарламента и в Европа има течения, които оказват натиск да бъдат приети еднополови бракове.Сидеров каза, че е \"говорил много и писал много по тези теми от години\":Според него обаче, ако документът бъде приет, е възможно да има сътресения в управляващата коалиция и дори предсрочни избори. Той посочи, че ГЕРБ трябва \"да си помислят много добре дали да я внасят\". Това не е първият път, при който той поставя условия на правителството. Заради случая с язовирната стена на \"Бели Искър\", , че не е решил как ще гласува партията му на вота на недоверие срещу кабинета. Казусът след това беше бързо разрешен след разговор с Борисов.Сидеров опроверга информацията да е имало тайна среща между шефа на парламентарната група на ГЕРБ и Валери Симеонов, на която да са правени договорки да се изтеглят депутати на НФСБ, за да да се ратифицира конвенцията с гласовете на ДПС и ГЕРБ.Сидеров смята, че ГЕРБ са склонни да мине тази конвенция, тъй като има натиск отвън. \"Аз няколко пъти сравнявам Европейския съюз със Съветския съюз, само че разликата е, че преди не можеше да се дискутира при директивите от Москва. Сега поне се дискутира и можем да имаме обществено мнение \"за\" и \"против\", обясни лидерът на \"Атака\".Той обясни, че връщането към ценностите било наричано национализъм, когато той влязъл в политиката, но сега Сидеров предпочита да нарича това течение консерватизъм.Според лидера на \"Атака\" \"Вашингтон отслабва Европа\", тъй като спира важни енергийни проекти. \"Проектите на Русия и Путин прави Европа по-силна\", смята Сидеров. По думите му европейците \"го отнасят\" в тази битка между Кремъл и Вашингтон. Той смята, че премиерът, президентът и председателят на Народното събрание не би трябвало да са против посещение на руския президент Путин у нас.\"Русия е създадена от Българи и ние трябва да я пазим като наше дъщерно образувание\", заключи лидерът на \"Атака\".", "date": "2018.02.11", "title": "Сидеров намекна за предсрочни избори заради Истанбулската конвенция"}
{"url": "https://offnews.bg/zvezdi/pochina-aktiorat-ot-narkomrezha-i-kashta-ot-karti-redzh-kati-674652.html", "text": "Актьорът Редж Кати, който изигра запомнящи се роли в популярни сериали като „Къща от карти“, „Наркомрежа“ и „Великият и могъщ Оз“, почина на 59-годишна възраст, съобщи списание Rolling Stone.Кати е умрял от рак на белия дроб, пише още изданието. Изпълнителните продуценти, които работят с него, включително Дейвид Симън и Бо Уилмън, също потвърдиха смъртта му в социалните медии.„Не само отличен актьор, но и един от най-приятните хора, с които някога съм споделял дългите дни на снимачната площадка. Почивай в мир, приятелю“, написа Симън.„Редж Кати е единствен по рода си, изпълнен със сила, щедрост, хумор и невероятен талант. Всеки, който някога е работил с него, е късметлия“, пише Бо Уилмън. През 2015 г. Кати спечели награда „Еми“ за гост-актьор в драматичния сериал на Netflix „Къща от карти“. Между 2013 г. и 2015 г. актьорът получи три последователни номинации за „Еми“ за ролята.В кариерата си, която продължи четири десетилетия, Кати имаше роли в детския телевизионен сериал Square One, ужаса „Не гасете светлината“ и сериалът „Outmax“. Кати се появява и във филмите „Маската“, последния филм за „Фантастичната четворка“, „Сейнт Винсънт“ и още много други.„Ние сме покрусени от новината за смъртта на нашия приятел и колега. Той беше прекрасен човек, невероятен актьор, истински джентълмен. Нашите съболезнования към семейството му“, се пише в изявление на Netlix.", "date": "2018.02.11", "title": "Почина актьорът от Наркомрежа и Къща от карти Редж Кати"}
{"url": "https://offnews.bg/futbol/gatuzo-demonstrira-respekt-kam-ludogoretc-674653.html", "text": "Треньорът на Милан Дженаро Гатузо очевидно не гледа с лека ръка на предстоящата среща с Лудогорец от 1/16-финалите на Лига Европа.Италианският специалист демонстрира уважение към българския шампион и категорично изключи вероятността \"росонерите\" да подценят разградчани.\"Време е да мислим за Лудогорец. Ливърпул и Реал страдаха срещу тях и трябва да внимаваме. Ще мислим първо за четвъртък и след това за Сампдория.Лудогорец е в Европа от години и се борят с всички големи, включително Ливърпул и Реал Мадрид. Имат по-голям европейски опит от нашите момчета\", каза Гатузо.Лудогорец приема Милан в четвъртък от 20:00 часа.", "date": "2018.02.11", "title": "Гатузо демонстрира респект към Лудогорец"}
{"url": "https://offnews.bg/medii/kamenarov-v-deklaratcia-koshlukov-shte-bade-nakazan-i-shte-se-izvini-674673.html", "text": "Програмният директор на БНТ и водещ на предаването \"Още от деня\" Емил Кошлуков ще бъде наказан и ще се извини публично заради показания среден пръст в ефира на обществената телевизия. Това се казва в позиция на генералния директор на БНТ Константин Каменаров. Днес пред сградата на обществената телевизия се проведе и протест с искането за оставката на Емил Кошлуков. Позицията на Каменаров бе съобщена в централната емисия новини на БНТ. Нейният пълен текст:", "date": "2018.02.11", "title": "Каменаров в декларация: Кошлуков ще бъде наказан и ще се извини"}
{"url": "https://offnews.bg/sviat/patnicheski-samolet-sas-71-dushi-na-borda-razbi-kraj-moskva-674658.html", "text": "Руски пътнически самолет Ан-148 със 71 души на борда се е разби край Москва, съобщиха руски медии.Самолетът е излетял от руската столица и десет минути след това е изчезнал от радарите.На борда е имало 65 пасажери и шестчленен екипаж. Официално бе потвърдено, че няма нито един оцелял след катастрофата. Самолетът се е разбил в Подмосковието, а причината за това все още не е ясна. Появиха се две непотвърдени версии - самолетът се е сблъскал с пощенски хеликоптер или става въпрос за техническа неизправност. Лошото време също се появи като причина, но това бе отхвърлено от властите. Самолетът е пътувал за Орск - град край руско-казахстанската граница.От Външно министерство съобщиха, че към момента няма информация за пострадали българи при инцидента. Районът на инцидента е отцепен от полицията и военни части, пише RT. Извършва се операция по издирване на телата.", "date": "2018.02.11", "title": "Пътнически самолет със 71 души на борда разби край Москва"}
{"url": "https://offnews.bg/zimni/37-o-miasto-za-pavel-angelov-v-sastezanieto-po-shejnichki-674660.html", "text": "Родният състезател Павел Ангелов се нареди на 37-о място в олимпийското състезание по шейнички на Игрите в Пьонгчанг.Ангелов остана предпоследен 39-и в третия манш с 50.094 секунди, след като на последния завой загуби контрол, удари се в улея и падна, финиширайки по корем.Така той завърши с общо време 2:31.112 минути, като в крайното класиране изпревари само Те Ан Лиен (Тайван), Тилен Сирсе (Словения) и Андрий Мандзий (Украйна).Титлата ще бъде решена по-късно днес след четвъртия манш, в който карат само най-добрите 20 след първите три спускания.", "date": "2018.02.11", "title": "37-о място за Павел Ангелов в състезанието по шейнички"}
{"url": "https://offnews.bg/medii/protest-shte-iska-ostavkata-na-koshlukov-zaradi-srednia-prast-v-efir-674661.html", "text": "Показването на среден пръст в ефир от страна на програмния директор на БНТ Емил Кошлуков предизвика нова вълна недоволство към него и във Фейсбук се организира протест с искане за оставката му.Протестът ще бъде днес пред сградата на БНТ от 18:30 часа.\"Политиката в България е на границата на пълното морално падение. Нямаме нужда от това обществената телевизия БНТ да бъде активен участник в процеса на пропадането! С действията си през последния месец Емил Кошлуков доказа, че няма нито професионализма, нито морала да заема поста програмен директор на БНТ\", пишат недоволните във Поводът за недоволството е показаният среден пръст в ефира на обществената телевизия в предаването на Кошлуков \"Още от деня\". Темата са протестите за Пирин и новият план за управление, а гости бившият еко министър Нона Нона Караджова и членът на \"Зелените\" Борислав Сандов.Програмният директор на БНТ започна разговора в предаването си с видео от новинарски репортаж на телевизията от протеста пред сградата на БНТ. Предупреди, че не е подходящ за деца, заради нецензурните думи и кадри. Причината - един от участниците в протеста държи листовка с неприличен знак – изобразена ръка със специфичната конфигурация на пръсти. Чуват се и нецензурни призиви.По този повод Кошлуков прочете декларация на журналистите от \"По света и унас\", които протестират срещу отношението, което са получили от участници в протеста.В края на разговора Кошлуков свива пръсти, за да покаже жеста и се обръща се към Сандов с думите: \"А този знак ще го има ли...\". Природозащитникът му отговаря, че не носи отговорност за действията на неидентифицирани участници. Обяснява, че той не е правил този жест и допуска, че става дума за провокация.", "date": "2018.02.11", "title": "Протест ще иска оставката на Кошлуков заради средния пръст в ефир"}
{"url": "https://offnews.bg/zimni/krasi-anev-ostana-37-mi-v-sprinta-besnee-sreshtu-finansiraneto-v-biat-674657.html", "text": "Звездата ни в биатлона Красимир Анев остана видно разочарован от представянето си в спринта на 10 километра, в който той остана на 37 място.Българинът обяви, че родните биатлонисти и останалите състезатели около тях в класирането са \"пълнеж\". Според него това е така заради лошото финансиране на спорта в по-малките държави.\"Нищо не се променя. Ние сме пълнеж. Пълнеж за големите, за да има кого да побеждават. Те са с финансирането. Надявам се в преследването да бъдем по-добре.Ските трябва да бъдат още по-добре, въпреки че и днес бяха добре. Винаги може още повече\", каза Анев в ефира на Евроспорт България.Състезателят ни от Самоков ще стартира в преследването на 12.5 километра в понеделник.Иначе Арнд Пайдер беше перфектен през днешния ден и грабна златото в динамичната дисциплина. Германецът повали всички мишени на стрелбището и спечели ценното отличие.Голямата бомба в надпреварата хвърли Михал Кръчмар. Чехът също беше безпогрешен на рубежа и с отлично ски бягане успя да завоюва сребърния медал.Доминик Виндиш от Италия завъртя една наказателна обиколка в хода на състезанието, но беше много бърз по трасето и грабна бронза в състезанието на 10км.", "date": "2018.02.11", "title": "Краси Анев остана 37-ми в спринта, беснее срещу финансирането в биатлона"}
{"url": "https://offnews.bg/politika/radev-izprati-saboleznovania-do-putin-za-tragediata-sas-samoleta-kraj-674662.html", "text": "Президентът Румен Радев изпрати съболезнователен адрес до държавния глава на Руската федерация Владимир Путин, след като авиокатастрофа отне живота на десетки в Подмосковието.„С огромно съжаление научавам новината за тежката катастрофа на руския пътнически самолет край град Москва, в резултат на която са загинали пътниците и екипажът му“, пише държавният глава в своя адрес.Румен Радев изрази най-дълбоки съболезнования на близките и семействата на загиналите в трагичния инцидент.Днес, в ранния следобед, руски пътнически самолет се разби до столицата Москва.На борда е имало 71 души, по свидетелства на очевидци няма оцелели при авиокатастрофата.Все още не са ясни причините за трагедията.", "date": "2018.02.11", "title": "Радев изпрати съболезнования до Путин за трагедията със самолета край Москва"}
{"url": "https://offnews.bg/politika/borisov-izprati-saboleznovania-do-medvedev-674664.html", "text": "В съболезнователен адрес министър-председателят Бойко Борисов изрази съболезнования на българското правителство и лично своите към всички, загубили близки в катастрофата с пътнически самолет в Подмосковието, съобщават от правителствената информационна служба.„Новината за тази огромна трагедия дълбоко ни потресе. В този труден момент бих желал да предам чрез Вас на семействата и близките на загиналите най-искрени чувства на съпричастност и състрадание“, посочва българският премиер в телеграма до руския си колега Дмитрий Медведев.", "date": "2018.02.11", "title": "Борисов изпрати съболезнования до Медведев"}
{"url": "https://offnews.bg/tenis/grigor-dimitrov-e-pochti-na-100-vazstanoven-674667.html", "text": "Най-добрият ни тенисист Григор Димитов пропусна DIEMA XTRA Sofia Open поради контузия, но ще се завърне на корта в Ротердам през следващата седмица. \"Със сигурност се подобрявам. Успях да тренирам 5-6 дни. Започвам да сервирам по-бързо. Почти на 100 % съм\", каза Гришо. Първата ракета на България си спомни за дебюта си на турнира през 2009-а. Тогава той бе едва на 17 години. Tогава той отпадна от Рафаел Надал в трисетов оспорван сблъсък.\"Чиста наслада. Винаги съм обичал да играя срещу Рафа. Дори при положение, че имам 8-9 загуби от него\", сподели хасковлията.Григор бе помолен да коментира и доминацията на така наречената \"Голяма четворка\" през последните години:\"Не обичам да сравнявам поколения. Всеки има да извърви различен път. Вярвам в себе си, а тялото ми се приближава до зрелостта, от която имам нужда. Позитивно настроен съм за бъдещето. Полагам усилия през всеки един ден\", завърши българинът.", "date": "2018.02.11", "title": "Григор Димитров е почти на 100% възстановен"}
{"url": "https://offnews.bg/zdrave/lichnite-lekari-sa-gotovi-da-izliazat-na-protest-674642.html", "text": "Общопрактикуващите лекари в страната са в готовност за ефективни протести. Недоволството им е провокирано от недостиг на средства в бюджета, изискването да описване на касови бележки, след преглед на пенсионери и готвени промени в наредбите за диспансеризация и профилактични прегледи.От сдружението на общопрактикуващите лекари предупредиха, че има опасност личните лекари с големи пациентски листи да спрат да записват нови пациенти.Ние нямаме финансовата възможност да назначаваме втори колеги в практиката. Особено ако при един праг от 2500 те станат примерно 2510. Тези 10 човека просто няма да дадат възможност да се осигури заплата на този лекар, каза пред БНТ д-р Гергана Николова. В списъка ѝ с пациенти има около 2500 души. В зависимост от възрастта им касата ѝ плаща между 1 лев и 5 стотинки и 1 лев и 47 стотинки. Доктор Николова се стреми да не надвишава лимита от 2500 пациенти, защото ще се наложи назначи още един лекар.Дори и да осигури пари за заплата доктор Николова не знае, дали ще може да намери втори лекар.\"От както е стартирала реформата непрекъснато намаляваме и няма нови колеги, които да дойдат дори и на освободени практики да заемат мястото, пък камо ли да работят като втори човек\", коментира тя.Пациентите се опасяват, че ако лекарите с големи листи спрат да записват нови хора правото им на избор ще бъде ограничено.\"Оставете всеки да си менажира практиката. Вие осигурете средствата. Така, че да могат да се привлекат допълнително хора. Ако щете, отпуснете целево средства - за назначаване на сътрудници\", коментира доц. Любомир Киров - председател на Национално сдружение на общопрактикуващите лекари в България.Над 4200 лични лекари в страната са сключили договор със здравната каса. По-малко от 600 от тях са надвишили лимита от 2500 пациенти и са назначили втори човек. Ако медик откаже да запише пациент, той може да подаде жалба в районната здравна каса. До момента такива сигнали в касата и здравното министерство не са постъпили.", "date": "2018.02.11", "title": "Личните лекари са готови да излязат на протест"}
{"url": "https://offnews.bg/kultura/panorama-na-filmite-po-radichkov-ot-20-fevruari-do-6-mart-v-sofia-pro-674659.html", "text": "Между 20 февруари и 6 март почитателите на творчеството на Йордан Радичков ще имат възможност да се срещнат с всички пълнометражни филми, създадени по историите на неповторимия български писател в столичните салони на Одеон и Дом на киното.Съпътстващ елемент към програмата ще е изложбата „Неосветените дворове“ със снимки от пътуването на Йордан Радичков до Сибир в Дом на киното от 20 до 28 февруари. Като специална изненада всички посетители на Дом на киното ще имат възможност да намерят преиздадените заглавия на Йордан Радичков с намаление от 20 процента от 20 до 28 февруари между 17:30 и 20:30 часа.Заедно с това посетителите на кинпанорамата в Одеон ще могат да намерят изготвената от Българска национална филмотека изложба със снимки от филмите. Тя ще бъде разположена на територията на филмотечното кино.Всички прожекции в кино Одеон ще започват в 17:00 часа и ще са с вход свободен. В Дом на киното билетите ще са на цена от 5 лева.Одеон:- 21. 02. – Горещо пладне – 1965, реж. Зако Хеския, сценарист Йордан Радичков + Опашката – 1963 – реж. Доньо Донев, сценарист Йордан Радичков;- 26. 02. – Привързаният балон – 1967 – реж. Бинка Желязкова, сценарист Йордан Радичков + Айде да бичиме пънове – 1965, 2’;- 28. 02. – Последно лято – 1974 – реж. Христо Христов, сценарист Йордан Радичов + Есен – 1967 – реж. Петър Донев, сценарист Йордан Радичков 22’;- 01. 03. – Барутен буквар – 1977 – реж. и сцен. Тодор Динов + Хляб – 1972 – реж. и сцен. Наум Шопов, 43’;- 05. 03. – Всички и никой – 1978 – реж. Крикор Азарян, сценарист Йордан Радичов + Ако цветовете бяха сиви – 1969 – реж. Роман Мейцов, сценарист Йордан Радичков 6’;- 06. 03. – Веществено доказателство – 1990 – реж. и сцен. Борислав Пунчев, 88 мин. + Суматоха – 1987 – реж. и сцен. Иван Танкушев, 13’.Дом на киното:- 20.02 Черказки хроники – 19 ч – реж. Димитър Петков;- 22. 02. 45 градуса по Азарян - 19 ч – реж. Лилия Абаджиева;- 25.02 Козелът – 17 ч. – реж. Георги Дюлгеров, сцен. Кристин Димитрова;- 27.02 Това име го забравете – 19 ч. реж. Боян Папазов, сцен. Румянка Емануилиду, Боян Папазов.Наред с пълнометражните филми по творчеството на Радичков, посетителите ще могат да видят и късометражните заглавия, сред които се откроява единственият опит на Наум Шопов като кинорежисьор, базиран на текста „Хляб“ от книгата „Барутен буквар“.Заедно с безплатните прожекции в кино Одеон, за любителите на киното ще бъдат на разположение и няколко документални филма с вход от 5 лева, посветени на Радичков и приближени, важни за творческия му път културни дейци. Това са документалните филми „Черказки хроники“ за Радичков, „Това име го забравете“ за театралния режисьор Юлия Огнянова и „45 градуса по Азарян“ за Крикор Азарян.Синопси на филмите:1. Горещо пладне - В горещ летен ден три момчета се къпят в реката. Едното от тях заклещва ръката си в каменната зидария на железопътния мост. Много селяни, пътниците от влака, които спират наблизо, и екипажите на танковете, участващи във военни тренировки, се стичат до мястото на произшествието. Хората зарязват всичко, което правят; дори маневрите се спират, за да дойдат на помощ на детето. Трябва да се предприемат бързи действия, тъй като нивото на водата се покачва бързо.2. Привързаният балон - През втората световна война един балон се откъсва и се спира над едно планинско село в България. Селяните решават да го свалят със залп. Изпречва им се въоръжена група от другото село. Спорът за притежание на балона се превръща в ръкопашен бой. Намесва се полицията.3. Последно лято - Останала самотна, къщата на Ефрейторов е последната в долината.Всички вече са се изселили в града, само той не желае да приеме действителността. - Край неотдавна завирена долина се белее паянтова, но гордо белосана къщата на Иван Ефрейторов. На дъното на язовира е останало неговото село. Жителите му са се изселили в града. Ефрейторов единствен е останал заедно с баща си и сина си. И няма сила, която да го накара да напусне. Връзката на българина с родните корени е здрава, но нищо не може да спре неумолимия ход на времето напред.4. Барутен буквар - Полицейските камиони и натрупаните мъртви партизани в селищния площад разбиват спокойствието на едно село. Хората успяват не само да понесат това, но и се превръщат в активни участници в историята. Една армия блокира селото. Арестите и разпитът са често срещани. Партизаните се крият в гората. Един от войниците успява да избяга към тях. 5. Всички и никой - Действието се развива през 50-те години. Нещо ужасно се е случило в едно тихо селце: убит е човек. За да може объркването да е пълно за младия селски милиционер Иван Мавров, на мястото се събират няколко странни новодошли: ловци на съкровища, билкари, бурна група цигани и луд пчелар, който търси пчелите си. 6. Веществено доказателство - В с. Мулдава живее кроткият селянин Исай. Въпреки че се демонтира паметникът на Сталин, сталинизмът е жив. Главната грижа на председателя на кооператива е движението на температурата според закачения насред селото термометър, а животновъдният бригадир действа според мъдрите указания на уводните статии на вестника, които по принцип никой не чете. В този свят на абсурда присъства и човешката глупост. Но идва един момент, в който насилието поражда насилие.7. Козелът - Докато търсят заровено имане, мъж и жена от различни националности сблъскват в трагикомична схватка културните си предразсъдъци, за да разберат накрая, че породилата се помежду им близост е най-голямото възможно съкровище.8. Черказки хроники - филмът представя едни от малкото записани разговори с българския автор Йордан Радичков. В срещата си с камерата в края на 90-те години Радичков говори за киното, театъра, литература, традициите и бита в България, както и за религията и народопсихологията на нашия народ.9. 45 градуса - През работни моменти от репетиции, разговори с актьорите, противоречия и след скандал изкуството е празник и продължава. Азарян е роден в Пловдив. Фелини е любимият му режисьор. Театърът е любов. Музата е животът.От 60 часа записан материал Лилия Абадажиева създава портрет на доайена в български театър.10. Това име го забравете - Театралният режисьор Юлия Огнянова (1923–2016) е явление в нашата култура. Нейният бивш съпруг, режисьорът Вили Цанков, който я познаваше като никой друг, пише: \"Как не ѝ дойде наум да поиска нещо за страданията си! Как не ѝ дойде наум да поиска нещо за таланта си!... Жалите я, ама ви е малко страх от нея. Мразите я, защото такива хора носят едно неясно обвинение. Обвинение за греховете ни. Уж няма помен от обвинения, а обвинява...Иначе е много кротка и можеш да я смачкаш, стига да поискаш\". Филмът разказва за биячите, цензурите, клоуните и \"децата\" на Юлия Огнянова. Нейните \"деца\" са лицето на българския театър днес.", "date": "2018.02.11", "title": "Панорама на филмите по Радичков от 20 февруари до 6 март в София (програма)"}
{"url": "https://offnews.bg/obshtestvo/pravite-81-koremni-presi-za-minuta-i-niamate-tatuirovki-zapishete-se-674644.html", "text": "50 души не достигат в Националната гвардейска част. Министерството на отбраната е твърдо решено да запълни местата, които са празни от няколко години. Причината е ниското заплащане, което гвардейците получават, въпреки специфичните условия на труд, които полагат. С добавките за натоварване по време на работа заплатите достигат 800 лв. за назначаване на гвардейци ще бъде проведен през март. Търсят се общо 45 гвардееца, с ръст 175 – 185 см, без белези и татуировки по видимите части на тялото. Търсят се и четирима шофьори - трима с категория D, и един с C+E. Един Изискванията към кандидатите са да имат средно или висше образование, да са на възраст до 28 години, да не са осъждани за умишлено престъпление от общ характер, независимо от реабилитацията и срещу тях да няма образувано досъдебно производство, да нямат друго гражданство и да покриват  за физическа годност. Кандидатите трябва да покажат физическа издръжливост, като направят определен брой лицеви опори и коремни преси за една минута, както и да пробягат 100 метра за най-добро време.   Във възрастовата група до 21 години най-много точки - 100, получават кандидатите, които могат да направят 81 коремни преси за минута. Мъжете и жените във възрастовата група 22-26 години трябва да могат да направят 80 коремни преси, за да получат максимума. Лицевите опори спрямо възрастовата група варират от 75 до 71 за минута.Кросът от 100 метра се счита за отлично издържан при време от 3.10 минути при най-младите кандидати и 3.20 до 3.30 минути при по-възрастните.Кандидатите трябва да издържат и тест за интелигентност. ", "date": "2018.02.11", "title": "Правите 81 коремни преси за минута и нямате татуировки? Запишете се за гвардеец"}
{"url": "https://offnews.bg/sviat/rusnak-opital-da-zavleche-tcru-s-1-mln-dolara-ot-razuznavaneto-otrek-674647.html", "text": "Руснак опитал да завлече Централното разузнавателно управление на САЩ  с 1 млн. долара, срещу които обещал да предостави компромати за президента Доналд Тръмп, както и да върне откраднати кибероръжия на разузнаването. Това пише в. \"Ню Йорк таймс\", като се позовава на представители на службите за сигурност от САЩ и Европа. Руснакът все пак успял да измъкне 100 000 долара от разузнаването миналата година. Парите били предадени на руснака в хотелска стая в Берлин миналия септември. Те трябвало да бъдат първа вноска от по-голяма сума, възлизаща на 1 милион долара, съобщава БТА.Руснакът твърдял, че ще предостави информации, които да свържат президента и негови сътрудници с Русия. Но вместо да даде на шпионите откраднатите от Агенцията за национална сигурност (АНС) кибероръжия, руснакът им предал непроверени и вероятно изфабрикувани материали за Тръмп и за други лица, в това число банкови данни, имейли и предполагаеми руски разузнавателни данни, разказват официални представители, цитирани от в. \"Ню Йорк таймс\". Тогава шпионите спрели сделката заради опасения, че тя ще ги въвлече в руска операция са посяване на раздор в самото американско управление, както и заради потенциалните последици във Вашингтон от разкритието, че те се опитвали да купят компрометираща информация за Тръмп, пише в. \"Ню Йорк таймс\".Кражбата на тайни средства за кибератаки от АНС е нанесла вреди на ведомството, което още се опитвало да установи какви точно киберсредства липсвали, пише вестникът.По повод на тези информации говорителят на ЦРУ Дан Бойд каза, че те са \"измислена история\" и \"очевидна лъжа\".Тръмп също коментира публикацията в Туитър. \"Според \"Ню Йорк таймс\" някакъв руснак продал на САЩ изфабрикувана секретна информация за \"Тръмп\". Поискал за това 10 милиона долара, а после намалил до 1 милион долара, които да бъдат платени с течение на времето. Надявам се, че хората сега виждат и разбират какво става тук. Всичко това тепърва ще започне да излиза наяве - пресушете блатото!\", написа Тръмп в Туитър.В свои изказвания Тръмп често пъти използва думата \"блато\", като с него обичайно визира всички политици във Вашингтон, които му пречат да прави реформи или да взима решения. След победата на изборите през 2016 г. Тръмп често заявяваше намерение \"да пресуши блатото\", припомня ТАСС.", "date": "2018.02.11", "title": "Руснак опитал да завлече ЦРУ с 1 млн. долара, от разузнаването отрекоха"}
{"url": "https://offnews.bg/obshtestvo/zhalt-kod-za-vielitci-e-obiaven-v-nedelia-vnimavajte-na-patia-674635.html", "text": "Снеговалежите ще продължат и в неделя и това ще доведе но ограничаване на движението по някои пътни артерии в страната.Очаква се сняг да вали почти в цялата страна, като само на места в Горнотракийската низина и крайните югоизточните райони все още дъжд, но по-късно и там ще се примесва със сняг.За днес жълт код за снеговалежи е обявен в 22 области в страната, а в област Бургас предупреждението е за обилен дъжд. Жълтият код е в сила за областите  Монтана, Враца, Ловеч, Габрово, Велико Търново, Русе, Силистра, Шумен, Разград, Търговище, Шумен, Добрич, Варна, Пазарджик, Пловдив, Смолян, Кърджали и Хасково.На много места ще се образува снежна покривка, ще вятър от север. В Североизточна България, Предбалкана и Родопите, където валежите ще са по-интензивни, ще има условия за снежни виелици и навявания. Привечер от запад валежите ще започват да отслабват и да спират.Максимални температури между ще са между 0° и 5°, в София около 1°.В планините ще е облачно със силни снеговалежи. Ще духа умерен, по билото на Стара планина временно до силен вятър от север-североизток, който след обяд ще отслабва. Максимална температура на височина 1200 метра около 0°, на 2000 метра – около минус 6°.Падането на температурите и последвалите снеговалежи на места в страната предизвикаха затруднения в придвижването на превозни средства.Десет леки коли закъсаха по пътя от Смолян към прохода \"Превала\" преди кв. \"Езерово\" заради обилния снеговалеж, който вече е образувал снежна покривка от 15 см. Шофьорите се оплакаха, че пътят е непочистен и заледен, съобщава БНР.Ограничено е движението за превозни средства над 12 тона през проходите \"Рожен\", \"Котленски\", \"Превала\" и \"Предела\", по пътя Якоруда - Юндола и по пътя между Кюстендил - граничен пункт Гюешево заради почистване на снега, съобщават от Пътната агенция. Оттам призовават водачите да използват задължително вериги при преминавнето през проходите \"Превала\" и \"Пампорово\" заради обилния снеговалеж.", "date": "2018.02.11", "title": "Жълт код за виелици е обявен в неделя, внимавайте на пътя"}
{"url": "https://offnews.bg/zimni/norvezhka-dominatcia-v-skiatlona-balgarite-ne-vzeha-uchastie-674648.html", "text": "Родните представители Веселин Цинзов и Йордан Чучуганов не взеха участие в скиатлона на 15 км класически стил + 15 км свободен стил на олимпийските игри в Пьонгчанг.Иначе норвежецът Симен Крюгер е новият олимпийски шампион при мъжете, след като премина дистанцията за 1:16:20 часа. Втори остана сънародникът му Мартин Сундби, изостанал на 8 секунди. Трето място зае Ханс Холунд (Норвегия), на 9,9 секунди.Вероятно Цинзов и Чучуганов са подходили със същата тактика като Антония Григорова, която вчера не участва в женския скиатлон, за да съхрани сили за стартовете в свободния стил, където е по-голямата й сила.", "date": "2018.02.11", "title": "Норвежка доминация в скиатлона, българите не взеха участие"}
{"url": "https://offnews.bg/zimni/balgarite-v-piongchang-na-11-fevruari-674639.html", "text": "Осем наши ще застанат на старт във втория ден на зимните олимпийски игри в Пьонгчанг. Първите българи ще са ски бегачите Веселин Цинзов и Йордан Чучуганов, които ще стартират в 08:15 часа.След тях ще стискаме палци на Павел Ангелов в спускането с шейни - 3 и 4 манш от 11:50 часа.За десерт ще гледаме как Красимир Анев, Владимир Илиев, Антон Синапов, Димитър Герджиков и Михаил Клечоров ще защитават честта на България в спринта на 10 километра. ", "date": "2018.02.11", "title": "Българите в Пьонгчанг на 11 февруари"}
{"url": "https://offnews.bg/112/petima-dushi-postradaha-pri-katastrofa-na-trakia-674646.html", "text": "Петима души са пострадали при пътен инцидент на автомагистрала \"Тракия\", съобщиха от МВР.Временно е затруднено движението в района на 21 км в посока София. Пътни полицаи регулират движението. От Агенция \"Пътна инфраструктура\" съобщиха, че трафикът е възстановен, като ограничено остава движението в изпреварващата лента.Сигналът за катастрофата е подаден малко след 8.30 часа днес.По първоначални данни лек автомобил е самокатастрофирал при 21 км на АМ “Тракия“ в посока София. Пострадали са петима, които са транспортирани в болнични заведения.Извършва се оглед. От пътната агенция предупреждават шофьорите да се движат с повишено внимание в областите Шумен и Разград, поради интензивен снеговалеж и снегонавявания. Шофьорите, на които им предстои пътуване, е необходимо да тръгват на път с автомобили подготвени за зимни условия, спазвайки указанията на „Пътна полиция“.Отпадна ограничението за движение с вериги през проход \"Пампорово\".", "date": "2018.02.11", "title": "Петима души пострадаха при катастрофа на Тракия"}
{"url": "https://offnews.bg/tcarkoven-kalendar/tcarkvata-otbeliazva-mesni-zagovezni-674637.html", "text": "8 седмици преди Великден православната църка отбелязва Неделя Месопустна (Месни заговезни).Името на празника идва от това, че е последният ден преди постите, когато се яде месо, припомня \"Фокус\". Иска се прошка от момъка, за да получи момата, която си е избрал.Заговява се с месо, затова празничната трапеза е само от месни ястия. В седмицата след „Месни заговелки\" се яде много извара, масло и яйца. Това е и последната седмица, в която младите могат да се събират, да пеят и играят хора.До Великден следват хранителни и духовни пости.На Месни Заговезни се приготвят баница с мас и извара, кокошка, яде се свинско месо. През цялата седмица до Сирни заговезни се устройват веселби и игри, защото след това те са строго забранени. В храмовете се четат откъси от Светото писание, които говорят за Страшния съд. Така Църквата припомня за трагичните последици от греха и призовава всички към служба на ближния и към добродетелност.През седмицата — в сряда, петък и неделя се връзват люлки и момците и момите се люлеят за здраве. Също така през цялата седмица (или само на Сирни заговезни) се палят огньове и пак за здраве се прескачат; после около тях се играят хора и се пеят песни. Затова празникът се нарича и Поклади.", "date": "2018.02.11", "title": "Църквата отбелязва Месни Заговезни"}
{"url": "https://offnews.bg/obshtestvo/zaradi-svlachishte-evakuirat-kashti-v-bankia-674640.html", "text": "Заради свлачище евакуират къщи в столичния квартал Банкя. Причината за евакуацията е активирало се свлачище, което само за дни се е разраснало с няколко метра и застрашава къщите в района.Eвакуацията се свежда до това хората да бъдат информирани, че трябва да напуснат домовете си, съобщава Нова тв.Част от гражданите, които искат от общината действия за предпазване на къщите им, казаха, че са потърсили експертно мнение, след като свлачището на ул. „Лафонтен” се свързало със старото на ул.”Окол”. Експертът им е препоръчал да се вземат незабавни мерки за отводняване.Междувременно в понеделник предстои да бъде възложено хидро-геоложко проучване, от което ще излезе предписание за необходимите аварийни действия. Това ще отнеме 30 дена, а гражданите смятат, че може и да нямат толкова време, заради лошите климатични условия.", "date": "2018.02.11", "title": "Заради свлачище евакуират къщи в Банкя"}
{"url": "https://offnews.bg/obshtestvo/monasi-se-otkazaha-ot-mobilnite-si-telefoni-smushtavat-molitvite-im-674636.html", "text": "Монасите от руенската обител \"Св. Иван Рилски\" над родното село на светеца Скрино, Кюстендилско, се отказаха от мобилна телефонна връзка и вече ползват само аналогов телефон за комуникация със света, съобщава БНР.Игуменът Йоан и послушникът Лука разказали пред местните жители, че се отказали от мобилните телефони, защото така се чувствали по-спокойни. По тях често им звънели и нощно време, което освен съня им, смущавало и молитвите им.Има и друго обяснение - в руенската обител се служи по канона на Св. Гора Атонска, където джиесемът се счита за светски лукс, от който монасите могат и да се лишат.С братята може да се направи връзка вече само по аналогов телефон. Не е променено и работното време на манастира - през ден, като понеделник, сряда и петък са почивни. Манастирът следва примера на отшелничеството и посетители в тези дни не се допускат.", "date": "2018.02.11", "title": "Монаси се отказаха от мобилните си телефони - смущават молитвите им"}
{"url": "https://offnews.bg/zimni/hakeri-sa-atakuvali-igrite-v-piongchang-674641.html", "text": "Зимните олимпийски игри в Пьонгчанг също не се разминаха без хакерска намеса. Организаторите на Игрите обявиха, че са предотвратили кибератака по време на петъчната церемония по откриването.Електронните системи, в това число интернет и телевизионния сигнал, бяха засегнати преди два дни, но ръководителите успокоиха, че не е било попречено в критична степен на оперативната работа.\"Поддържането на сигурността при оперативната работа е нашата основна задача. Ние няма да коментираме този въпрос, с който продължаваме да се занимаваме. Нашите системи са така сигурни, че работата им продължава, каза говорителят на МОК Марк Адамс.Зимните олимпийски игри се провеждат само на 80 километра от границата на Република Корея с КНДР и двете страни чисто формално се намират във война, след като военният конфликт на полуострова от 1950-1953 година не е прекратен с мирен договор.В последните месеци и по повод Олимпиадата се наблюдава увеличено доверие между двете страни и много двустранни срещи, а и спортистите им заедно дефилираха на церемонията по откриването. В Сеул се надяват, че и след края на състезанията ледът в отношенията ще бъде стопен.", "date": "2018.02.11", "title": "Хакери са атакували Игрите в Пьонгчанг"}
{"url": "https://offnews.bg/zimni/zaradi-uraganni-vetrove-otlagat-spuskaneto-pri-mazhete-v-piongchan-674638.html", "text": "Състезанието по ски спускане мъже Алпийски дисциплини на зимната олимпиада в ПьонгЧан е било отменено заради прогноза за силен вятър, предаде Ройтерс.В надпреварата, която беше планирана да стартира в 4 часа българско време, трябваше да участват българите Алберт Попов и Камен Златков.Прогнозите за днес са за силни ветрове с пориви до 100 километра в час, които ще продължат до вторник. При тези условия лифтът, който качва скиорите до върха, откъде те се спускат, не може да функционира.От световната ски федерация съобщиха, че състезанието ще се проведе в четвъртък, 15 февруари.В събота българинът Владимир Зографски  на олимпийски игри, след като завърши 14-и в старта на нормална шанца в Пьонгчанг. Досегашният рекорд бе дело на съгражданина му Владимир Брейчев също на нормалната шанца - 19-а позиция от олимпиадата в Сараево през 1984 година.Зографски преодоля първия рунд на финала в ски скоковете, като записа опит на 101.5 метра за 106.8 точки и си гарантира място сред най-добрите 30, които скачаха за втори път за разпределение на медалите.Там Зографски скочи 108.5 метра, за което заслужи 81 точки.", "date": "2018.02.11", "title": "Заради ураганни ветрове отлагат спускането при мъжете в Пьонгчан"}
{"url": "https://offnews.bg/obshtestvo/roditeli-izliazoha-na-protesti-sreshtu-sluchai-na-nasilie-v-gradinite-674654.html", "text": "Родители излязоха на протести във Варна, Пазарджик и Плевен срещу случаите на насилие на деца в детските градини.Протестите започнаха вчера в Бургас, а поводът е скандалният клип отпреди 10-ина дни, в които се вижда как учителки блъскат и обиждат малки деца в детска градина \"Брезичка\", съобщава БНТ.Родителите настояват за задължително поставяне на видеокамери във всички детски градини и ясли.Протестите са в подкрепа на гражданската инициатива, която бе внесена в Народното събрание с искане за мандатност на директорите и началниците на РУО, видеонаблюдение във всички помещения на ясли, градини и училища. Също така предложенията, внесени в Народното събрание включват увеличаване заплащане на учителите, намаляване броя на деца в групите, ранно пенсиониране на всички, които работят с деца и др.Тук сме, защото искаме да няма насилие върху нашите деца в ясли, детски градини и училища. Искаме да се поставят камери така, както нас ни наблюдават докато работим и нямаме нищо против, защото си вършим работата и даже забравяме, че има камери, каза пред БНТ един от протестиращите.Според родителите поставянето на камери няма да реши проблемите изцяло, но това е първата важна крачка, която трябва да бъде направена. ", "date": "2018.02.11", "title": "Родители излязоха на протести срещу случаи на насилие в градините"}
{"url": "https://offnews.bg/dw/i-simeonov-oshte-e-v-upravlenieto-674668.html", "text": "Той е съден за реч на омразата. Смята, че няма нищо лошо да се майтапиш с милионите избити евреи. Спира турски баби на българската граница. Поставя ултиматум на българските медии. А сега обижда германска евродепутатка, заплашва я и настоява за експулсирането ѝ от България. И опакова всичко това като декларация, адресирана включително и до германското правителство.И този човек още е в управлението?Колко важен трябва да е Валери Симеонов? Политикът, чиито думи могат да опетнят имиджа на европредседателстващата България, както писа списание \"Политико\", позовавайки се на парламентарни източници. (Ако питате мен, вече го опетниха). И които напомнят по-скоро на диктаторски методи, както коментира Никола Гро-Верхед от портала bruxelles2.eu.Да, Министерският съвет се разграничи от абсурдната декларация. И толкова. Но какво означава това?Декларацията, съдържаща още в първия си ред заплаха, а по-нататък и обиди по адрес на зелената евродепутатка от Германия и напомняща по-скоро на кръчмарско прегрешение, отколкото на официално политическо становище, е все пак писмен продукт на коалиционния партньор в управлението - НФСБ, чийто председател е вицепремиерът Валери Симеонов. Та нима правителството се разграничава само от себе си?И нима този човек още е в управлението?В отблъскващо-безвкусната т.нар. декларация НФСБ настоява българското външно министерство да обяви зелената евродепутатка Ска Келер \"за персона нон-грата и същата да бъде експулсирана с камионетка до Капъкуле (...)\". \"Така, както независима Германия би постъпила с всеки български евродепутат, който при посещение в Германия би си позволил да дава оценки на германското правителство, германски министър или да препоръчва къде в баварските Алпи да се прави или да не се прави лифт или пък езеро за развъждане на защитени \"главочи\"\", се посочва по-нататък в литературното произведение с дъх на ракия.Нима господин Симеонов наистина го мисли? Нима не е чувал, че правото на свободно изразяване на мнението е залегнало в конституцията на ФРГ, а на протестиращите не се налагат забрани заради произхода им? И че всъщност това важи и за България?От публикуването на агресивната декларация минаха вече два дни. Управляващите сега се надяват колегите им в Берлин и Брюксел да не реагират. И утре да можем да си кажем: всяко чудо за три дни. А ако пък западноевропейците вземат да се правят на огорчени, вероятно официална София в лицето на премиера Борисов ще омаловажи срамното съдържание на документа, обяснявайки, че ние иначе сме добри хора и даже блатни кокичета пренасяме.И може би нищо повече. А всъщност в този случай има само два възможни изхода: Валери Симеонов сам да си подаде оставката или премиерът да му я поиска. До днес - два дни след скандалната декларация - не се е случило нито едно от двете.И този човек видимо и занапред ще бъде в управлението.", "date": "2018.02.11", "title": "И Симеонов още е в управлението?"}
