{"url": "https://m.offnews.bg/news/Politika_8/Ninova-ot-Buzludzha-Radev-da-vzeme-ot-Borisov-Zvenoto-za-borba-s-koru_661628.html", "text": "Лидерът на БСП Корнелия Нинова поиска от Бузлуджа борбата с корупцията по високите етажи да мине под контрола на президента Румен Радев.Тя предложи така или иначе съществуващото звено в ДАНС, което се занимава с корупцията по високите етажи, да бъде извадено от там, а президентът да каже кои ще са хората, които ще го ръководят. В момента тази дирекция е под ръководството на премиера Бойко Борисов. \"Започвам дискусията за единен орган за борба с корупцията по високите етажи на властта и той да е дирекцията на ДАНС, която е за специално обследване на корупцията по високите етажи на властта. Нека президентът Радев да определи директора на това звено за борба с корупцията и нека неговите членове и колективен орган да избере парламентът с две трети мнозинство\", обясни идеята си Нинова. Тя уточни, че членовете на това звено ще се избират от парламента. \"Септември поемаме инициативата и правим онази истинска съдебна реформа, която ще спаси България от мафията и ще направи възможно да имате пенсии, децата ви да живеят спокойно, да ходите на лекар, да си получавате заплатите\", каза лидерът на БСП.Всички присъстващи на Бузлуджа бяха призовани да започнат дискусията с общопартийните организации. Днес на Бузлуджа се провежда 126-ият Национален събор на левицата.От върха Нинова благодари на събралите се социалисти, но поиска нов път за България. „Трябва да се сложи край на прехода и да се посочи нов път на България. А това е възможно само ако сме единни за България, която обичаме. Правителствата са временни, но България е вечна\", обяви Нинова.Соцлидерката се възхити, че на този събор на Бузлуджа има над 60 000 души – по думите й повече отвсякога.", "date": "2017.07.29", "title": " Нинова от Бузлуджа: Радев да вземе от Борисов Звеното за борба с корупцията от ДАНС"}
{"url": "https://m.offnews.bg/news/Sviat-_12/Kitajka-si-napravi-plastichna-operatciia-za-da-ne-si-plashta-dalgovet_661607.html", "text": "59-годишна китайка от централнокитайския град Ухан си направила пластична операция, за да не трябва да си плаща дълговете в размер на 25 млн. юана (3,71 млн. долара), информира Синхуа, цитирана от БТА. След съдебно нареждане за връщане на дължимите пари жената избягала в град Шънчжън, който се намира в югоизточната част на страната. Там тя била арестувана. Полицаите обаче били изненадани от външния ѝ вид - тя изглеждала 30-ина годишна и доста по-различна, отколкото на снимките.Жената направила само признания, като разказала, че е използвала и чужди лични карти, за да пътува из страната с влак.Пластичната си операция тя финансирала с банкови карти, взети назаем, обяснила жената.", "date": "2017.07.29", "title": " Китайка си направи пластична операция, за да не си плаща дълговете"}
{"url": "https://m.offnews.bg/news/Zimni_18801/Krasi-Anev-shte-stava-bashta_661609.html", "text": "Един от двамата топбиатлонисти на България - Красимир Анев, ще има допълнителен стимул в предстоящия олимпийски сезон. 30-годишният самоковец очаква да стане баща преди началото на кампанията.Неговата приятелка е бременна. Така Краси ще стартира важния сезон като баща, информира \"24 часа\". През февруари следващата година предстоят олимпийските игри в южнокорейския град Пьончан.С оглед на възрастта на Анев, той се намира в пика на кариерата си. За това говорят и резултатите му в предишната кампания.На световното първенство в австрийския зимен център Хохфилцен българинът стана 6-и в спринта, а в преследването завърши на 7-а позиция. Мястото му в топ 8 и на двете дисциплини дава надежди за добро представяне и в Пьончан.В общото класиране за световната купа Краси завърши на 26-о място, а на европейското спечели сребро и бронз. За доброто му представяне заслуга имаше и отличната му стрелба. В световната купа той свали 89% от мишените.В същото време стана ясно, че Краси ще е единственият, който ще представя България на планетарния шампионат по летен биатлон. Той ще се проведе в Чайковски (Рус) от 24 до 27 август. Останалите национали ще бъдат на лагер в германския зимен център Руполдинг през следващия месец.", "date": "2017.07.29", "title": " Краси Анев ще става баща"}
{"url": "https://m.offnews.bg/news/Politika_8/Sotcialistite-na-sabor-na-Buzludzha_661600.html", "text": "Хиляди социалисти се събират на традиционния събор на левицата на Бузлуджа. Програмата започва с турнир по баскетбол за Купа „Бузлуджа 2017”. Той ще се проведе в Стара Загора, парк „Артилерийски”.Началото на събора ще бъде поставено в 10.30 часа на \"Историческа поляна\". Очаква се около монумента да се съберат около 50 000 души. Районът около сцената, на която по традиция лидерът на БСП изнася реч, ще е украсен с графити, рисувани от млади художници.На Националния събор на левицата „Бузлуджа 2017” на Историческа поляна ще присъстват и гости от съседни държави. Очаква се да пристигнат официални делегации и фолклорни ансамбли от Румъния, Македония и Гърция, съобщи БСП.Ето и останалата част от програмата за събора:11.00 ч. ще бъдат поднесени венци и цветя на барелефа „Основоположници на социалистическото движение”, на паметника на Хаджи Димитър и на паметника на партизаните от Габровско-Севлиевския отряд.11.30 ч. е началото на политическия митинг12.15 ч. започва художествената програма15.00 ч. ще бъдат връчени наградите на победителите в тенис и футболните турнири в хотел „Шампион”, гр.Казанлък16.00 ч. започва връчване на наградите на победителите в баскетболния турнир в гр. Стара Загора парк „Артилерийски”Седмиците преди традиционния събор премина под знака на спора между БСП и управляващите дали на партията ще бъде позволено да стопанисват паметника на Бузлуджа. В крайна сметка правителството не даде разрешение за това след отпора от страна на вицепремиера Валери Симеонов. От своя страна, премиерът Бойко Борисов обяви, че в това искане има капан и от БСП се опитват така да клатят управляващата коалиция.  ", "date": "2017.07.29", "title": " Социалистите на събор на Бузлуджа"}
{"url": "https://m.offnews.bg/news/Obshtestvo_4/Slanchevo-vreme-i-do-34-gradusa-dnes_661601.html", "text": "Предимно слънчево време ни очаква днес. Ще духа слаб до умерен северозападен вятър. Температурите ще се повишат и максималните ще бъдат между 29° и 34°, съобщиха от Националния институт по метеорология и хидрология към БАН, цитирани от \"Фокус\".Атмосферното налягане ще се повишава и ще бъде по-високо от средното за месеца. Над Черноморието ще бъде предимно слънчево. Ще духа до умерен вятър. Максимални температури на въздуха: 27°-30°. Температурата на морската вода е 24°-26°. Вълнението на морето ще бъде 1-2 бала.Над планините ще бъде предимно слънчево. Ще духа умерен, по билата – силен северозападен вятър. Максимална температура на височина 1200 метра около 22°, на 2000 метра – около 14°.", "date": "2017.07.29", "title": " Слънчево време и до 34 градуса днес"}
{"url": "https://m.offnews.bg/news/Izvan-terena_18817/Aleksis-Sanches-varti-liubov-sas-seksapilna-aktrisa_661608.html", "text": "Нападателят на Арсенал Алексис Санчес все още не е сменил клубната си принадлежност, но има новина в личния му живот.Чилиецът, който е изкушаван с оферти от грандовете, обяви, че има връзка със сексапилната актриса Майте Родригес. Самият Санчес намекна за новината, като качи видео в Инстаграм със секси танц с атрактивната девойка.Майката на Майте одобри избора на дъщеря си.\"Алексис е чудесен. Той е мъж, който е роден за победител. Освен това обича животните\", казва Каролина Арегуи, която също е актриса.И действително - профилите в социалните мрежи на Алексис и Майте са пълни със снимки с кучета. Санчес вече има ново вдъхновение и сега въпросът е в кое първенство ще къса мрежи.", "date": "2017.07.29", "title": " Алексис Санчес върти любов със сексапилна актриса"}
{"url": "https://m.offnews.bg/news/Horoskop_18798/Horoskop-za-29-iuli-4-avgust_658761.html", "text": "Сигурно можете да си позволите кратък отпуск и това ще бъде по-полезно, отколкото да се изнервяте със служебни проблеми и интриги. Доста Овни ще избягат от деловите ядове, у дома ги чакат ремонти или са си набелязали програма за професионално обогатяване, иначе няма как да вървят нагоре в кариерата, да търсят по-перспективни партньори за бизнес. От вторник уговорките за сътрудничество са определящи, поемете ли нови задачи, ще ви пазят от претоварване и просрочване. Разчиствате проблеми и с най-близките.Лято – не лято, ще ви се делата да вървят по-бързо, а не е време за припряност. Телците да се огледат за по-умели сътрудници и партньори, за да преодолеят съпротивата пред идеите, а и да задействат тяхното изпълнение по-ефективно. Имате съмишленици и шансът ви ще се усмихне за изява и печалби, за някои предстои издигане. От понеделник мнозина да внимават с финанси, идват постъпления, но и пестене си трябва. Вторник и сряда ви се струва, че всички товари са за вас. Помислете за почерпка, като свършите работа - празнувайте.Последните дни на юли подсказват нови делови шансове и партньорства, но трябва да се заредите с търпение, нещата няма да стават бързо и лесно. Затова пък Близнаците са пълни с оптимизъм и изчистват проблемите без да допускат спорове с колеги, клиенти и най-вече с близки. От вторник обаче започва да се натрупва работа, сигурно ви се иска влиятелни хора да ви подкрепят, а те ще го направят по-късно. Но са подобаващо загрижени за вас, не се съмнявайте и покажете умения и упорство. Във флирт успех, но връзки се напасват трудно. Пълни сте с делови идеи и амбиции, началото на август ще ви окуражи. Само че преценявайте много внимателно знаците, иначе рискувате да залитнете по дейности и позиции, които няма да ви донесат удовлетворение. Някои Раци са готови да загубят даже творческата си свобода, после има да съжаляват, ще превръщат забележките на колеги и клиенти в повод за остри спорове. Трябват ви съмишленици, огледайте се, подскажете на околните, че планът ви наистина ще носи признание. Търсете съвети, а в любовта разчитайте главно на себе си.На междата между юли и август набелязвате куп делови и домашни неща, май до петък трябва да бъдат свършени. Лъвовете може да изкомандват на близки и в служебен кръг всички да се хващат по-сериозно с работа, лятото настройва за отдих, пътища, празнуване... И вие имате поводи да се поглезите, но няма да пренебрегнете нито една битова и техническа грижа, дребните проблеми ще се трупат и ще развалят наистина настроението на компанията, докато спорът ще се забрави. Не се преуморявайте, а към по-младите дозирайте строгост и обич.Струва ви се, че мъкнете всичко в службата и вкъщи на гърба си, оттам може да възникнат и неразбирателства с околните. Девите да не се отказват от плана си, а да оптимизират някои свои дейности, да бъдат още по-отзивчиви и към грижите на колеги и познати. Още в сряда ще се убедите, че разчитате на предани помощници, внушете им повече оптимизъм, предайте им от своя опит. Така трудностите в работата са добър учител и сплотяват кръга ви. В любовта имате голям шанс, овладейте критичността и не се жертвайте за всеки каприз.Динамично 7-дневие, то очертава за вас нови делови шансове. Везните да си преценят с какви задачи да се заемат, по редица въпроси не са в силна позиция, възможни са спорове с колеги и бизнес партньори, може да тръгнат и интриги. Няма защо да бързате с начинания до сряда, а направете план, ако прецените, отстъпете крачка назад, докато изясните важните отношения и привлечете по-стабилна подкрепа. Съвети на родители и опитни приятели са от полза, вие подминавате ваши малки пропуски. В любовта си откривате мечтан хоризонт.И за вас периодът е напрегнат, но ако не насилвате обстоятелствата – ще си спестите повече грижи и ядове. Скорпионите да използват времето си за отдих и тонизиране, поемат куп задачи, ала пред идеите им за изява често възникват пречки. До вторник анализирайте тези факти и обсъдете темата откровено с колеги и приятели, не крийте тревоги и различия в подходите. Можете да помогнете за реализация на чужди проекти, ще ви е тежичко, но печелите сигурни приятели, подкрепа. Предаността ви към най-близките е възхитителна.За вас – 7-дневие, заредено с поводи за спорове и интриги. Стрелците могат да преглътнат куп претенции, да се вслушат в съвети за подобряване на работата, да потърсят влиятелна подкрепа. Бъдете тактични, дискретни, от уикенда до петък имате условия за анализ на ситуацията и малки отстъпки, които ви водят към победа и по-голямо разбирателство със съмишлениците, но пазете и тях от грешки. Упорствате по замисъла си, а следва да бъдете и по-самовзискателни, да се подготвите и за повече харчове. В любовта някои тръгват по свой път...Лятото е в разгара си, а вие сте пълни с енергия, идеи и амбиции за изява и печалби. Козирозите да се овладеят, не им трябва на баир лозе. Не е време за реванш срещу стари опоненти и съперници, за припрени бизнес инициативи или налагане на мнение на близки. До вторник бъдете подчертано тактични, стъпка по стъпка ще постигате повече, отколкото със замаха на самоуверени професионалисти. Хората не оспорват уменията и упоритостта ви, но за екип е нужен и обичан лидер. В любовта сбъдвате желания именно с обич и търпение.Трудно 7-дневие, пред вас се очертават доста делови и лични трудности. Но Водолеите не биха били Водолеи, ако отстъпят пред пречките. Мнозина са готови да искат помощ от познати и непознати, да пестят и да се включват в по-доходни екипи, на свой ред да подкрепят по-неопитни и плашливи хора. Бъдете грижовни към тонуса си във вторник, от сряда силите ви нарастват и промяната, която желаете, става по-близка. В личен план разчитате на най-обичани, необвързаните пък ще започват сериозни и перспективни отношения.Това 7-дневие ви обещава много пречки в деловата сфера и при уреждане на лични желания, така че се запасете с такт, търпение. Рибите са наясно с тези неща, та няма да налагат мнение на колеги, клиенти, познати и близки, хората трябва сами да узреят за правилните стъпки. Друг въпрос, че имате приятели, които могат да съдействат проблеми да се оправят по-леко, не е време за спор и охлаждане с роднини и бизнес партньори. В началото на август бъдете много внимателни с брачни и любовни връзки. Някои нека пестят и сили в работата.", "date": "2017.07.29", "title": " Хороскоп за 29 юли – 4 август"}
{"url": "https://m.offnews.bg/news/Futbol_18793/Bozhinov-vizhda-v-Lozana-shans-da-se-zavarne-v-golemiia-futbol_661605.html", "text": "Бившият национа. Валери Божинов призна, че му остава още един последен шанс да играе голям футбол. Доскорошният национален нападател на България, който миналия месец подписа с Лозана, направи това в откровено и много реалистично изказване пред швейцарския вестник “Нойе Цюрхер цайтунг”, цитирано от \"24 часа\".“Харесвам Лозана - и града, и клуба. Искам обаче отново да играя в голямо европейско първенство. Можех да отида в Русия или Турция и там да изкарвам повече пари. Аз обаче вярвам, че за мен Лозана в момента е правилното място. Това е последният ми шанс”, изповядва се Божинов.За 31-годишния нападател е ясно, че с добро представяне в центъра на Европа може да привлече вниманието на някой отбор от силните шампионати на Стария континент - тези на Испания, Германия, Англия, Италия, Франция, Португалия или Холандия.Божинов започна годината в китайския втородивизионен Мейджоу Хака. Въпреки високата заплата, той предпочете бързо да се завърне в Европа. Трансфер в лигите на Турция или Русия обаче нямаше как да му даде шанс да отиде в голямо първенство.В елита на Италия българинът игра за Лече, Фиорентина и Парма. В Англия бе в Манчестър Сити. В Португалия пък носи екипа на Спортинг (Лисабон).“Нойе Цюрхер цайтунг” преценява, че щом футболист, който е играл в подобни отбори, е стигнал до Лозана, значи нещата не му вървят добре.Божинов дебютира в Швейцария с равенство 3:3 срещу Санкт Гален. В срещата от първия кръг на елитната лига той рита 65 минути.“Имам да наваксвам с формата. В момента мога да разкрия 60% от потенциала си”, казва Божинов пред изданието.", "date": "2017.07.29", "title": " Божинов вижда в Лозана шанс да се завърне в големия футбол"}
{"url": "https://m.offnews.bg/news/Sviat-_12/Phenian-potvardi-za-vtora-izstreliana-balistichna-raketa_661602.html", "text": "Северна Корея днес потвърди, че е изстреляла втора междуконтинентална балистична ракета \"Хвасон-14\". Опитът беше определен като \"сурово предупреждение\" към САЩ, предадоха Ройтерс и БТА, позовавайки се на Корейската централна телеграфна агенция.Ракетата, предназначена за \"максимална дистанция\", е летяла 47 минути и 12 секунди, достигайки максимална височина от 3724,9 километра, обяви Пхенян.Изминалата е 998 километра, успешно потвърждавайки обхвата си, допълват севернокорейските власти.Опитът е бил разпореден от севернокорейския лидер Ким Чен-ун, който е наблюдават изстрелването и е заявил, че оръжейната програма на страна е безценен актив, който бе може да бъде оттеглен или заменен.Южна Корея веднага обяви, че в отговор ще подготви \"независими мерки\" за ограничаване на ядрената заплаха от страна на Севера възможно най-скоро.Според експерти изстреляната вчера ракета може да удари Лос Анджелис и други американски градове. ", "date": "2017.07.29", "title": " Пхенян потвърди за втора изстреляна балистична ракета"}
{"url": "https://m.offnews.bg/news/Obshtestvo_4/Otkade-idvat-plodovete-i-zelenchutcite-koito-iadem_661591.html", "text": "ЗеленчуциОткъде идват плодовете и зеленчуците на трапезата ни? Уви, България не е сред водещите страни, когато става въпрос за това производство въпреки прекрасния ни климат, въпреки че другаде не растат толкова вкусни домати, колкото са нашите.Ето какво показват данните на Европейската статистическа служба Евростат за 2016 г., публикувани вчера.Плодове в ЕС се отглеждат на повече от 2.8 милиона хектара, зеленчуци - на 2.1 млн.Челното място за плодовете заема Испания, която през 2016 година разпростира продукцията си върху 942 000 хектара или 33% от всички в ЕС. При зеленчуците №1 е Италия (420 000 хектара или 19.8%).Най-често произвежданият плод на територията на ЕС е ябълката, с реколта от 12.5 милиона тона през 2016 година, или близо 25 килограма на човек от европейската общност. При зеленчуците първенството е за домата - 18.5 милиона тона или средно по 36 килограма на човек.Най-голямо количество ябълки и череши расте в Полша, Италия е първенец при прасковите, Испания - при ягодите.Полша доставя повече от 1 на всеки 4 ябълки на европейския пазар през 2016 г., което е 28.7% от цялата европейска продукция. Италия е втора с 19.6%, а Франция е трета с 14.5%.Полша произвежда най-много череши (29.3%), следвана от Испания (11.9%), Италия (11.2%), Унгария (9.9%), Румъния (8.2%) и Гърция (7.9%).Италия (33.9%), Испания (33.6%) и Гърция (23.3%) произвеждат почти всички праскови, които растат в ЕС - 91%.Испания е основният производител на ягоди (31.6%), следвана от Полша (17.4%) и Германия (12.0%).Доматите идват от Италия, краставиците и тиквичките - от Испания, морковите - от Полша, показват данните.Италия (35.5% от цялата продукция в ЕС) и ИСпания (28.2%) осигуряват близо 2/3 от произведените в ЕС домати през 2016 г.След тези две страни се нареждат Португалия (9.1%), Гърция (5.5%), Холандия (4.8%), Полша (4.7%) и Франция (4.4%).Трите страни членки, които осигуряват 2/3 от краставиците пък са Испания (28.1%), Полша (20.4%) и Холандия (16.5%).При морковите положението е следното: Полша (14.7%), Великобритания (12.9%), Германия (11.5%), Холандия (10.7%), Франция (10.4%) и Италия (9.5%).Най-много са тиквичките от Испания (38.1%) и Италия (36.3%).", "date": "2017.07.29", "title": " Откъде идват плодовете и зеленчуците, които ядем"}
{"url": "https://m.offnews.bg/news/Sviat-_12/Napadateliat-ot-Hamburg-e-roden-v-OAE-Germaniia-ne-uspiala-da-go-depo_661603.html", "text": "Нападателят от Хамбург е на 28 години и е роден в Обединените арабски емирства, съобщи местната полиция.Властите все още се опитват да установят с какво гражданство е той. Според кмета на града Олаф Шолц нападателят е трябвало да бъде депортиран, след като влязъл незаконно в страната, но това се е оказало невъзможно, тъй като той не е имал документи за самоличност. \"Това, което ме разгневява още повече е, че очевидно става думка за някой, който е поискал закрила от нас в Германия и след това е насочил омразата си към нас\", каза Шолц, цитиран от в. \"Цайт\" и БТА. Мъжът нападна с нож клиентите на супермаркет в Хамбург вчера. Той уби един човек и рани още петима. След като избяга, нападателят бе надвит от минувачи и леко ранен в схватката, след което бе арестуван. Шести човек пострада в борбата за задържането му.Ранените, някои от които сериозно, са хоспитализирани.Властите идентифицираха загиналия като 50-годишен германец. Останалите пострадали при нападението са 50-годишна жена и четирима мъже на възраст между 19 и 64 години. 35-годишен мъж е пострадал, докато се е опитвал да обезвреди нападателя, съобщи Би Би Си. ", "date": "2017.07.29", "title": " Нападателят от Хамбург е роден в ОАЕ, Германия не успяла да го депортира"}
{"url": "https://m.offnews.bg/news/Futbol_18793/Skandal-v-Levski-iunosha-obvini-Pirgov-za-otpadaneto-ot-Evropa_661606.html", "text": "Скандал разтресе Левски след отпадането от Европа. В центъра му са юношата Георги Янев и защитника Димитър Пиргов.Младокът, национал до 19 години, обвинил пред целия отбор Пиргов за отпадането от Европа. Именно защитникът направи дузпата, довела до дузпата при гостуването на Хайдук, от която падна победния гол за хърватите.В София сините отново загубиха и всичко приключи.Тон на караницата дал Пиргов. Той казал, че Янев, че е виновник за изпадането на Спартак Плевен, където игра като преотстъпен през миналия сезон.\"Ти пък потопи Левски срещу Хайдук\", му отвърнал Янев, който тренира с първия отбор и иска да се бори за място сред титулярите.", "date": "2017.07.29", "title": " Скандал в Левски, юноша обвини Пиргов за отпадането от Европа"}
{"url": "https://m.offnews.bg/news/Sport_18752/Sportat-v-efir-na-29-iuli_661604.html", "text": "Богата спортна програма предлага ефирът в днешния първи ден на уикенда. Безспорно гвоздеят е \"Ел Класико\" между Реал Мадрид и Барселона в ранните часове в неделя, който е част от предсезонната подготовка в САЩ. У нас ще се изиграят два мача от Първа лига. Ще има също много тенис, както и Формула 1.12:00 Тенис, турнир в Нанчан, Филч Плюс14:00 Тенис, турнир в Бостад, Филм Плюс14:30 Челси – Интер RING14:35 Гуанджоу R&F – Гуанджоу Евъргранде Mtel sport 215:00 Формула 1, Гран при на Унгария, квалификации, Диема Спорт 218:45 Берое – Пирин Диема спорт19:00 ЕП /жени/: Холандия – Швеция Евроспорт21:00 Лудогорец – Локомотив (Пд) Диема спорт21:45 ЕП /жени/: Германия – Дания Евроспорт22:00 Ботафого – Сао Пауло Sport+ HD23:30 Атланта – Орландо Евроспорт 201:00 Манчестър Сити – Тотнъм RING01:00 Палмейрас – Авай Sport+ HD03:00 Реал Мадрид – Барселона RING", "date": "2017.07.29", "title": " Спортът в ефир на 29 юли"}
{"url": "https://m.offnews.bg/news/Protesti_17652/Zhiteli-na-Kniazhevo-i-Vladaia-otnovo-na-protest-za-po-dobar-gradski-t_661610.html", "text": "Жители на столичните квартали Княжево и Владая излизат отново на протест с искане да се подобри качеството на градския транспорт към кварталите. Те планират да блокират движението по международния път Е-79, а между 17 и 19 часа ще бъде блокиран \"Александровският мост\".Организаторите на протеста написаха във Фейсбук, че демонстрацията е свързана с искането за пускане на по-нови автобуси и за удължаване на маршрута на трамвай 5 до Владая. Освен това те настояват за връщане на маршрутка 22, която също да стига до селото, както и за възстановяване на линия 58 и удължаване на линия 59 до кв. \"Горна баня\", където ще има станция на метрото.Протест със същите искания се проведе и през октомври миналата година. ", "date": "2017.07.29", "title": " Жители на Княжево и Владая отново на протест за по-добър градски транспорт"}
{"url": "https://m.offnews.bg/news/Futbol_18793/Shefat-na-Liga-1-stiska-paltci-za-transfer-na-Nejmar-v-PSZh_661611.html", "text": "Директорът на френската Лига 1 Дидие Кийо следи с повишено внимание сагата около трансфера на бразилската мегазвезда Неймар от Барселона в ПСЖ.Все по-вероятна изглежда една такава сделка, която ще счупи всички рекорди във футбола с трансферната сума от 222 милиона евро.Според Кийо обаче това ще вдигне реномето на френското първенство, а икономическият ефект ще е положителен за всички.\"Това ще накара хората в чужбина да говорят за френския футбол. Затова стискам палци трансферът да стане\", казва Кийо пред \"Екип\".Според изданието сделката вече е пред финализиране и ще бъде обявена в началото на седмицата. В Барселона не са щастливи от напускането на Неймар, но вече мислят как да похарчат парите от продажбата му.\"Искаме да остане, но в договора му е фиксирана тази сума за прекратяване на договора. ПСЖ трябва да я плати до последния цент. С тези пари ще подсилим отбора\", коментира президентът на каталунците Джосеп Бартомеу.", "date": "2017.07.29", "title": " Шефът на Лига 1 стиска палци за трансфер на Неймар в ПСЖ"}
{"url": "https://m.offnews.bg/news/Futbol_18793/Vladi-Gadzhev-si-nameri-otbor_661615.html", "text": "Бившият капитан на Левски Владимир Гаджев ще продължи кариерата си в кипърския Анортозис Ларнака.Трансферът се урежда от агента Генади Вучков, като той и Гаджев вече са в Добринище, където кипърците карат предсезонна подготовка, информира \"24 часа\"..За последно Гаджев игра в английския Ковънтри, но през лятото си тръгна. Заговори се, че може да се върне в Левски, където игра 8,5 години, но мечтата му беше да играе в чужбина.Той е играл също за кратко в Панатинайкос като млад, Левадиакос и Крит. Треньор на Анортозис е израелеца Рони Леви, който искаше Влади още докато беше треньор в Макаби Хайфа.Сега двамата ще се съберат в Ларнака, където Гаджев отива за 1 години със статут на свободен агент.", "date": "2017.07.29", "title": " Влади Гаджев си намери отбор"}
{"url": "https://m.offnews.bg/news/Obshtestvo_4/Otkriha-predsmartno-pismo-u-zastrelianiia-v-Plovdiv-biznesmen_661616.html", "text": "Разследващите откриха предсмъртно писмо в джоба на застреляния бизнесмен в Пловдив, съобщи пред Дарик шефът на полицията в града Атанас Илков. В писмото Данаил Божилов обяснявал, че има финансови проблеми. Полицията вече обяви, че не изключва вероятността Божилов да се е самоубил, но отказаха да обявят повече подробности по въпроса. Собственикът на фитнес център в Пловдив беше открит мъртъв на метри от обекта в парк \"Лаута\". Мъжът е прострелян с куршум в сърцето. До момента все не е открит пистолетът, с който е прострелян бизнесменът.", "date": "2017.07.29", "title": " Откриха предсмъртно писмо у застреляния в Пловдив бизнесмен"}
{"url": "https://m.offnews.bg/news/Obshtestvo_4/Geri-Nikol-Ne-e-losho-mladite-momicheta-da-mi-podrazhavat-rabotia-ot_661614.html", "text": "Не е лошо младите момичета да подражават на мен и Сузанита, аз от 16-годишна работя, не си знам къщата, нямам социален живот с приятели, заяви провокативната певица Гери-Никол пред bTV. \"Нека да подражават, да работят от най-ранна възраст и да навлизат в средата на големите. Това е доста похвално. В днешно време нашите връстници не си знаят бройките и ходят по заведенията нонстоп, което за мен не е ОК, трябва да правим нещо градивно със себе си. Така че нека да вземат пример от хората, които работят от млади\", подчерта тя. Не ми е главна цел да провокирам, но в крайна сметка затова сме артисти – за да говорят за нас. Ако не говорят за нас, по-добре да не се занимаваме музика, допълни певицата. На въпрос за клипа на 14-годишната дъщеря на Орхан Мурад - Сузанита, който предизвика критики след излизането си, Гери-Никол каза, че песента много ѝ е харесала и дори е поздравила момичето в Инстаграм. \"Това е изкуство. Смятам, че не сме открили топлата вода да показваме средни пръсти по видеата – много други западни изпълнители го правят и на тях им се кефим по дискотеките, а оплюваме българските изпълнители, които се трудят в крайна сметка да постигат нещо за държавата. Така че аз съм много „за“ Сузанита да продължава в този дух\", коментира тя.", "date": "2017.07.29", "title": " Гери-Никол: Не е лошо младите момичета да ми подражават, работя от 16-годишна"}
{"url": "https://m.offnews.bg/news/Sviat-_12/Milenko-Nedelkovski-Nie-niamame-obshta-istoriia-ne-znam-kogo-triabva_661612.html", "text": "Ние нямаме обща история. Не виждам кого от историята ни трябва да почитаме заедно. Така македонският журналист Миленко Неделковски коментира договора за добросъседство между България и Македония, който ще бъде подписан след дни. Името на Миленко Неделковски стана известно у нас, след като той поруга паметната плоча при Каймакчалан. Договорът е вреден за Македония и мисля, че не е добър за нас, защото нямаме обща история, подчерта той.\"Ние уважаваме вашата история. Би трябвало и вие - нашата. Сега всичко това е силно преувеличено по отношение на историята между двете държави, и на хората\", заяви Миленко пред Нова телевизия.Журналистът е противник и на новото македонско правителство. \"Парламентът и всички останали институции са избрани незаконно, криминално и противоконституционно в Македония, с голяма помощ от страна на американското посолство в Скопие. Те имат силно влияние тук и първо удрят най-слабите – политиците и от управляващите, и от опозицията. В момента имаме незаконна и криминална власт. Властта си прави каквото си иска. Заев си прави каквото си иска\", коментира той. ", "date": "2017.07.29", "title": " Миленко Неделковски: Ние нямаме обща история, не знам кого трябва да почитаме заедно"}
{"url": "https://m.offnews.bg/news/Bojni_18771/Tajsan-Fiuri-e-shtastliv-pensioner_661624.html", "text": "Бившият световен шампион по бокс в тежката категория Тайсън Фюри заяви, че не съжалява за прекратяването на кариерата си.Британецът обяви, че спира с бокса през седмицата. Той не се е качвал на ринга от ноември 2015 година, след което беше дисквалифициран заради употреба на наркотици и допинг.В началото на тази година Фюри анонсира завръщането си, но това така и не се случи и той реши да сложи край на боксовата си кариера.\"Мнозина си мислят, че се чуствам зле и съм изпаднал в депресия. Нищо подобно. Чувствам се великолепно. По-щастлив от това не съм бил никога\", похвали се Фюри.\"Имах щастието да спечеля всички най-големи титли в бокса. Това бе епично пътешествие.Благодаря на феновете, които ме поддържаха и вярваха в мен по време на този път. Надявам се, че вие сте им се насладили, както и аз. Край!”, написа Тайсън Фюри в съобщението за прекратяване на кариерата.", "date": "2017.07.29", "title": " Тайсън Фюри е щастлив пенсионер"}
{"url": "https://m.offnews.bg/news/Obshtestvo_4/Dinko-otnovo-v-aresta-zaradi-poboj_661623.html", "text": "\"Ловецът на бежанци\" Динко Вълев отново беше арестуван заради побой, този път над търговец.Динко е задържан в Първомай.По време на търговска сделка той се е скарал с мъж, счупил му телефона и извършил хулигански действия, съобщи Нова телевизия. По-рано този месец Динко вече попадна в ареста след побой над негов работник. Работникът се оплака, че е бил бит заради източване на излишна нафта от бракувано гориво.Вълев тогава посочи, че е \"набил малко\" работника, защото го хванал да краде.  Преди това бившата му приятелка Десислава подаде жалба срещу него заради побой. Преди дни пък Динко заплаши журналистката Татяна Кристи заради сатирично видео, в което Кристи влиза в ролята на \"новата приятелка\" на Динко, която обяснява, че Динко никога не би бил жена без причина, а оплакванията на предишната му приятелка са неоснователни. Динко заплаши Кристи, че ще я намери и ще ѝ направи живота черен. ", "date": "2017.07.29", "title": " Динко отново в ареста заради побой"}
{"url": "https://m.offnews.bg/news/Politika_8/Borisov-Zagubihme-prezidentskite-izbori-zashtoto-taka-iskahme-vazhn_661619.html", "text": "Загубихме президентските избори, защото не искахме да ги спечелим. Това заяви премиерът Бойко Борисов на конгреса на Европейските студенти демократи във Варна, цитиран от \"Фокус\".Много е важно за демокрацията да има ясно разграничение на властите. Когато една партия, колкото и да е добра и демократична, е спечелила и президентската, и парламентарната, и изпълнителната и местната власт, това не е добре за демокрацията, посочи Борисов.В един момент всички партийци започват да мислят, че са си самодостатъчни. Да, по-лесно е за управление, но е по-опасно за самата партия. Безспорно ГЕРБ е направила най-много в България. Безспорно се видя, че няма по-добра алтернатива, но в същото време, когато отидеш на избор, предизвикаш ги, е вот на доверие от народа. Отстрани като се дръпнеш виждаш много грешки и проблеми, които иначе в управлението и когато всички власти са от една партия няма как да се забележат, допълни той.Борисов отчете, че е видял някои грешки в управлението, \"особено в бюрокрацията и тежката администрация\". \"Много отрезвяващо действа, защото всичко, което правиш ти се струва най-правилното, но то надали е\", подчерта премиерът.\"Мисля, че нещата сега са си по местата. Има много добра и ясна границата между институциите. Това е най-доброто в условия на демокрация\", смята Борисов. Премиерът коментира още санкциите срещу Русия и спрения проект \"Южен поток\".Аз имах доста сложи отношения през предишните години с Русия. Но прагматиката изисква да имаме нормални отношения с тях. Всичко се върти около газа и нефта. Стават гигантски размествания в тези сфери в света. От няколко години ние единодушно в Европейския съвет гласуваме санкции срещу Русия. Според мен те не изиграха роля, каза Борисов. След като ЕС не е прие „Южен поток“ на територията на България, той стана „Турски поток“ и минава през Гърция и Италия. Тогава се почувствахме предадени, но си мълчахме. Активно започнахме изграждането на газовия хъб „Балкан“, коментира той.80% от компресорните станции на целите Балкани са в България. Завчера Европейската комисия ни позволи да преговаряме и за директен руски газ за този хъб. Така че тук работим много прагматично, защото иначе загубите за България са огромни, заяви премиерът.Винаги съм считал, че между Европа и Русия трябва да има прагматични и добронамерени отношения. За съжаление, не по наша вина, не винаги са такива. Резултатите обикновено са плачевни за Европа. Не са били толкова отдавна и Първата и Втората световна война, каза той и допълни, че нашата политика е абсолютно лоялно, силно, 100% членство в НАТО, което е и нашата сигурност и отбрана, и в същото време – прагматични отношения с Русия по отношение газовите доставки и стокооборота. ", "date": "2017.07.29", "title": " Борисов: Загубихме президентските избори, защото така искахме, важно е за демокрацията"}
{"url": "https://m.offnews.bg/news/Lajfstajl_18806/Trejlarat-na-noviia-film-po-romana-To-sabra-nad-7-mln-gledaniia_661622.html", "text": "Трейлърът на новия филм на ужасите по романа на Стивън Кинг „То“ събра над 7 млн. гледания в YouTube за два дни. Новият филм излиза по кината на 8 септември.Режисьор на лентата е Андрес Мускети, който по-рано засне хорърът „Мама“. С адаптацията на сценария се е заел Гари Доберман, познат на всички с филмите „Проклятието Анабел“ и „Дюн“.В главните роли са: Бил Скарсгард, Фин Вулфард, Джейдън Либерер, Меган Чарпентиър и София Лилис.Трейлърът на филма е качен в YouTube на 27 юли и до момента той е събрал над 7 милиона гледания.Новата екранизация на романа \"То\" ще бъде в две части, като втората ще излезе по кината през 2018 г.  От романа на Стивън Кинг са продадени над 6 милиона екземпляра, а екранизацията от 1986 г. се превърна в класика. ", "date": "2017.07.29", "title": " Трейлърът на новия филм по романа „То“ събра над 7 млн. гледания за два дни (видео)"}
{"url": "https://m.offnews.bg/news/Bojni_18771/Otkriha-zaklan-20-godishen-boretc-na-brega-na-Bajkal_661621.html", "text": "Известният руски борец Юрий Власко е бил намерен убит на брега на езерото Байкал в Бурятия, съобщават информационните агенции.20-годишният спортист беше двукратен европейски шампион в свободната борба при младежите и се смяташе за изгряваща звезда в този спорт.Според първоначалните информации той е загинал от смъртоносен удар с нож в сърцето.\"През нощта на 29 юли на брега на Байкал в района на село Горячинск е открито тялото на млад човек с признаци за насилствена смърт. Личността на загиналия е установена, започнало е разследване\", казва представител на следствието, цитиран от Infpol.ru.Власко е бил във въпросното село като гост на турнир по борба.", "date": "2017.07.29", "title": " Откриха заклан 20-годишен борец на брега на Байкал"}
{"url": "https://m.offnews.bg/news/Drugi_18773/Evrosport-shte-izlachi-priako-8-chasa-na-Suzuka-s-uchastieto-na-Mart_661626.html", "text": "Мартин Чой ще стане първият български участник в едно от най-престижните мотоциклетни състезания на планетата – „8 часа на Сузука”.Чой ще пилотира BMW номер 52, заедно с Карел Ханика и Амир Ганем, но отборът ще бъде поставен пред изключително тежка битка, заради масовото участие на заводски японски отбори, които цяла година се готвят за тази надпревара. Другият проблем вероятно ще дойде от гумите на „Пирели”, които принципно работят доста добре, но на „Сузука” ще бледнеят спрямо специално подготвените за състезанието продукти на „Бриджстоун”.Японското състезание е и последен кръг от световния шампионат за издръжливост. Първенците от „Льо Ман” „Ямаха GMT 94” и победителите в „Бол д'Ор” „SERT Сузуки” са разделени от едва една точка в генералното класиране и ще мерят сили на „Сузука” с титулярните си пилоти. От най-силните европейски отбори през годината в „8 часа на Сузука” ще се включат още „YART Ямаха” и „Хонда ERT”.Битката за победата вероятно ще се води между японските тимове, които ще представят най-големите мотоциклетни производители. Пилотът от Moto GP Джак Милър ще си партнира с Такааки Накагами и Такуми Такахаши в „Хонда” 634, а състезаващият се в цялото първенство екип на „F.C.C. TSR Хонда” номер 5 ще бъде с подсилен състав – Щефан Брадл, Доминик Егертер и Ранди де Пюние. Най-силната атака на „Ямаха” би трябвало да дойде от мотора с номер 21, който ще бъде управляван от Кацуюки Накасуга и звездите от световния супербайк шампионат – Алекс Лоус и Михаел ван дер Марк. „Кауасаки” разполага с по-малък бюджет, но през миналия сезон зелените се качиха на подиума и никой няма да бъде изненадан ако тимът влезе в битката за победата. Състезатели ще са Лион Хеслъм и Казума Уатанабе.През последните две години „Ямаха” спечели първото място, благодарение на по-дисциплинирано каране и по-добра надеждност на подобрената YZF-R1, но новите модели на „Хонда” и „Кауасаки” са вече в достатъчно напреднали стадии на своето развитие и би трябвало издържливостта да е на доста по-високо ниво. Не може да се каже същото за „Сузуки”, тъй като това е дебютната година на новото GSX-R 1000.Влажността и високите температури ще бъдат водещо предизвикателство за пилотите, заедно със заобикалянето на паданията, които всяка година през последното десетилетие надхвърлят 100 в хода на дистанцията.", "date": "2017.07.29", "title": " Евроспорт ще излъчи пряко \"8 часа на Сузука\" с участието на Мартин Чой"}
{"url": "https://m.offnews.bg/news/Futbol_18793/Hofenhajm-smajva-s-novi-tehnologii-podobriavashti-futbola_661620.html", "text": "Този екран с размери 6 на 3 метра е разположен в центъра до тренировъчното игрище. Заниманието се заснема от 4 камери: две са отгоре – над екрана, а по още една има зад двете врати. Във всеки момент тренировката може да се прекъсне, записът да се върне до нужния момент и да се покаже грешката на играчите.„Ако системата работи, както е замислена, играчите ще могат да запазват позициите си, когато моделираме игровите ситуации – пояснява 30-годишният треньор на Хофе Юлиан Нагелсман. – Освен това те ще виждат какви други решения биха могли да вземат. По време на тренировката ползвам iPad, с който контролирам камерите. На стопкадър мога да нарисувам варианти, които показват по-добро отиграване в ситуацията”.И преди това Хофенхайм бе един от най-иновативните клубове в Бундеслигата. Собственикът Дитмар Хоп е един от създателите на немският IT гигант SAP и спортния мениджмънт на клуба ползва софтуера на тази компания.Преди няколко години Хофенхайм бе един от няколкото клуба в Германия, които внедриха Footbonaut – системата подава топката на играча с различна сила, а той трябва да я овладее и насочи в посочения квадрат. Клубът ползва и интересната система Helix, която тренира игровия поглед върху терена. Сега в клуба се появява видеостена, разработена от израелска компания.През миналия сезон Хофенхайм постигна най-доброто си класиране за 9-те години в Бундеслигата. Тимът на Нагелсман завършиха четвърти и ще играе в квалификациите на Шампионската лига. С подобни високотехнологични методи на работа шансовете на най-малкия клуб в Бундеслигата да се представя още по-добре само се увеличават.", "date": "2017.07.29", "title": " Хофенхайм смайва с нови технологии, подобряващи футбола"}
{"url": "https://m.offnews.bg/news/Futbol_18793/Dani-Kiki-otnovo-drazni-Krusharski_661613.html", "text": "Звездата на Локомотив Пловдив Дани Кики на практика се опълчи отново на собственика Христо Крушарски като говори за липсващия Мартин Камбуров.Снимка на Кики с екип на нападателя, който си тръгна след скандал със собственика, разгневи Крушарски, който използва изключително обидни епитети към всички, които подкрепят Камбуров.Кики явно не се е трогнал особено, защото продължава да стои за бившия си съотборник.\"Камбуров липсва не само на мен, а на целия отбор. Нямаме човек, който да завършва атаките. Няма какво да крия, че сме приятели и извън терена.Оценки няма да му давам, красноречив факт е, че е ставал пет пъти голмайстор на първенството. Локомотив е марка в българския футбол и има нужда от сериозен лидер.Тръгнахме добре в първенството въпреки проблемите. Надявам се да продължим с доброто представяне и срещу Лудогорец\", коментира халфът на Локо.", "date": "2017.07.29", "title": " Дани Кики отново дразни Крушарски"}
{"url": "https://m.offnews.bg/news/Futbol_18793/Izobretateliat-na-izchezvashtiia-sprej-iznudva-FIFA-za-30-miliona-evro_661617.html", "text": "Изобретателят на изчезващия спрей, който се използва от футболните съдии за маркиране на терена, иска 30 милиона евро от ФИФА за употребата му и заплашва да се обърне към съда за защита на правата му.Бразилският бизнесмен Хайне Алемане е разработил спрея \"Спуни\" през 2000 година. Продуктът се използва за първи път на следващата година на ниво професионален футбол в шампионата на Бразилия, а през 2002 година Алемане го патентова.Турнирът за Копа Америка през 2011 година става първия голям форум, когато \"Спуни\" дебютира, след което навлиза масово във футбола дори и на ниво световно първенство. Оказва се, че правата на изобретателя не са били защитени по неговите твърдения.\"От ФИФА се крият. Обръщал съм се много пъти, тъй като имам патент. Правят се, че това не ги засяга, а кражбата продължава.Аз не искам признание, а уважение\", коментира бразилецът пред Глобо Еспорте. Той ще се обърне към съда и Международния съвет на футболните асоциации с молба използването на спрея да бъде преустановено.", "date": "2017.07.29", "title": " Изобретателят на изчезващия спрей изнудва ФИФА за 30 милиона евро"}
{"url": "https://m.offnews.bg/news/Politika_8/Stanishev-Edinstveno-BSP-mozhe-da-izvede-stranata-ot-bezpatitcata_661618.html", "text": "Лидерът на Партията на европейските социалисти Сергей Станишев поздрави социалистите за събора на Бузлуджа и обяви, че единствено БСП може да изведе страната от безпътицата. \"Вече десетилетия нашите опоненти недоумяват – кой с ирония, кой със завист или страх, коя сила задвижва този огромен поток от хора да се събират тук. А тайната е много проста – това е вярата в една идея – древна и вечно млада – и копнежът да усетиш, че много други наши сънародници я споделят! Няма по-силна и по-вдъхновяваща идея от тази да живеем в общество справедливо, солидарно и равноправно. Което дава шанс за добро образование за децата и младите, достъпно здравеопазване, пълноценен и достойно заплатен труд за активното поколение, спокойни старини за възрастните! Няма по-справедлив гняв от породения от бедността и унижението на хората, от погазването на техните права\", заяви той. Ето и цялото обръщение на Станишев:", "date": "2017.07.29", "title": " Станишев: Единствено БСП може да изведе страната от безпътицата"}
{"url": "https://m.offnews.bg/news/Sviat-_12/400-dushi-biaha-evakuirani-zaradi-pozhar-v-hotel-v-turski-kurort_661625.html", "text": "Най-малко 400 души бяха евакуирани заради голям пожар в 5-звезден хотел в турския курорт Кемер-Анталия. Запалилата се сграда се намира в селището Гьойнюк, съобщиха турските медии, цитирани от БГНЕС.Поне 14 души са настанени в болница. Сред тях има четирима руски туристи. Останалите са турски граждани. Те са без опасност за живота.За момента няма данни за жертви на инцидента. Пожарът е избухнал около 8 часа сутринта местно време в кухнята на хотела. Пожарникарите извели всички туристи от хотела на безопасно място през външните стълби на хотела. Огънят е бил овладян сравнително бързо.Според свидетелите на инцидента пожарът обхванал коридорите на всички етажи. Голяма част от почиващите по това време били в трапезарията на закуска и успели бързо да изскочат навън.Започнало е разследване на причините за пожара. Според първоначални данни той е бил предизвикан от повреда в електрически контакт в приземния етаж на хотела.", "date": "2017.07.29", "title": " 400 души бяха евакуирани заради пожар в хотел в турски курорт"}
{"url": "https://m.offnews.bg/news/Izvan-terena_18817/Kafelnikov-obmislia-samoubijstvo-zaradi-dashteria-narkomanka_661629.html", "text": "В дупка изпадна бившия руски тенисист Евгений Кафелников. Той потърси помощ чрез Туитър, като признанието стоя няколко часа на страницата му преди да бъде изтрито.\"Не мога вече да го държа в себе си! Помогнете! Аз съм баща неудачник! Най-лошото за един родител е да осъзнае този факт. Не го заслужавам\", написа именитият спортист.После Кафелников споменава, че е \"попаднал в ада\" и \"животът ми вече губи смисъл\". Накрая се мъдреше думата наркотик и две усмивки, плюс череп с пресечени кости.Какво точно е подтикнало 43-годишния руснак към подобен пост не е сигурно. Припомняме, той имаше страхотна кариера и натрупа куп пари. Спечели два турнира от Големия шлем плюс златен медал от Олимпиадата в Сидни.Проблемът май в 18-годишната дъщеря Алеся, която работи като модел. Преди два дни та разказа за отношенията си със скандален руски рапър.През декември се изложи като пусна снимки, на които не беше скрила принадлежности, използвани обикновено за друсане. Под друго фото пък беше написала \"искам сняг\", което на руски е един от сленговете за кокаин.", "date": "2017.07.29", "title": " Кафелников обмисля самоубийство заради дъщеря наркоманка"}
{"url": "https://m.offnews.bg/news/Sviat-_12/Evropa-zapochna-protcedura-sreshtu-Polsha-zaradi-sadebnata-reforma_661631.html", "text": "Европейската комисия започна днес процедура за нарушение срещу Полша заради един от законите за реформа на съдебната система, предаде \"Франс прес\", цитирана от БТА.В официално съобщение ЕК пише: \"Открива се процедура за нарушение срещу Полша посредством официално писмо за нотификация след публикуването на 28 юли в полския Държавен вестник на Закона за организацията на общите съдилища\".Европейската комисия дава на Полша срок от един месец, за да отговори на тази процедура, която може да доведе до финансови санкции.Президентът на Полша Анджей Дуда подписа приетия от парламента закон, който дава на министъра на правосъдието правомощия да назначава и уволнява председателите на общите съдилища. Вчера текстът на закона бе обнародван в Държавен вестник на страната. Преиздентът обаче наложи вето на два други спорни закона за съдебната реформа - закона за Върховния съд и за Националния съвет на магистратурата.Промяната в съдебните закони в Полша предизвика огромни протести.", "date": "2017.07.29", "title": " Европа започна процедура срещу Полша заради съдебната реформа"}
{"url": "https://m.offnews.bg/news/Vodni_18774/Nash-pluvetc-s-unikalno-postizhenie-uvi-za-Gartciia_661637.html", "text": "Кристиян Голомеев, който се състезава за Гърция, влиза с пети резултат на финала на най-бързата плувна дисциплина 50 м св. стил - 21.71 секунди. Финалът от световното първенство в Будапеща е от 18,30 ч. наше време.Крис е син на прочутия кроулист Цветан Голомеев от Велинград, който почина без време от коварна болест през септември 2010 г.. Крис е племенник и на легендарния наш баскетболист Атанас Голомеев - Змея. 50 м св. стил са непредсказуема дисциплина, в която няма място за никакви грешки, пише още bgswim. Ако се забавиш дори за миг на старта, това впоследствие няма как да бъде компенсирано по никакъв начин и даже можеш да се озовеш последен.Внимателното вглеждане във финалистите показва, че Кристиян би могъл да се окичи с медал, като в най-добрият случай дори може да стане втори.Титлата вероятно ще спечели \"новият Фелпс\" - Кейлъб Ремел Дресел. С отлични шансове също руснакът Владимир Морозов и бразилецът Бруно Фратус. Голомеев ще плува във втори коридор. Желаем му искрено успех, макар и да не плува за България.", "date": "2017.07.29", "title": " Наш плувец с уникално постижение, уви, за Гърция"}
{"url": "https://m.offnews.bg/news/Sviat-_12/Mira-IAshar-Arestuvaha-me-zaradi-priiatelia-mi-toj-niama-vrazki-s-ID_661640.html", "text": "Мира Яшар – българката, която беше задържана в Турция заедно с майка си, разказа, че е била арестувана основно заради британския ѝ приятел Джо. Тя обаче отрече той да е участвал в бойни действия срещу „Ислямска държава“ (ИДИЛ) в Сирия.В интервю за бТВ Мира Яшар разказа историята. Приятелят й Джо е бил на хуманитарна мисия в Сирия. Тя пък е имала във фейсбук профила си кюрдското знаме. Бащата на Мира е кюрд и със знамето тя е изразявала позицията си по отношение на наближаващия референдум за независимост на кюрдите в Ирак.„Обвиниха ме, че лъжа, понеже имам знамето на Иракски Кюрдистан в лаптопа си. Казаха ми: „Тук е Турция и има само едно знаме – турското“. В този момент се стряскаш, съгласяващ се“, разказа Мира.Момичето заяви, че е готово да се бори за освобождаването на приятеля си от ареста.Тя и майка ѝ разказаха, че са били задържани буквално на плажа на петия ден от своята почивка.Двете благодариха на българския посланик в Турция Надежда Нейнски. Самата Нейнски каза пред бТВ, че се очаква в най-скоро време да бъде насрочено делото и там да се реши дали обвиненията ще се потвърдят. Междувременно семейството възнамерява да остане в Измир, докато тече процесът. Нейнски увери, че българските граждани могат да разчитат на правна помощ от държавата.За двете задържани българки беше съобщено в четвъртък. Още същата вечер майката Веселина беше освободена, а вчера беше пусната и Мира. Тя обаче е с обвинение за разпространение на антидържавна пропаганда на терористична организация и ще бъде съдена по бързата процедура, затова е с мярка за неотклонение „Подписка“.Британецът – Джо Робинсън, е обвинен в тероризъм и е бивш британски войник, за когото се твърди, че се е сражавал на страната на кюрдска милиция срещу „Ислямска държава“ в Сирия. ", "date": "2017.07.29", "title": " Мира Яшар: Арестуваха ме заради приятеля ми, той няма връзки с ИДИЛ"}
{"url": "https://m.offnews.bg/news/Ikonomika_59/Makedoniia-odobri-satrudnichestvo-za-priroden-gaz-s-Balgariia_661642.html", "text": "Македонското правителство разгледа и прие меморандума за сътрудничество в областта на природния газ между Министерството на икономиката на Македония и Министерството на енергетиката на България.Това съобщиха от Скопие, цитирани от БНТ. Министърът на икономиката вече има правото да подпише споразумение между двете страни, а сътрудничеството ще позволи нова пряка връзка между двете системи за природен газ.Както бе съобщено от София по-рано, за изпълнение целите ще бъде създадена съвместна газова работна група, която в шестмесечен срок от влизането на документа в сила ще подготви предварително технико-икономическо проучване за изграждане на газовата връзка. То трябва да представи анализ на техническите, пазарните, икономическите, финансовите и регулаторните аспекти на проекта и да идентифицира решения за необходимата инфраструктура на територията на двете държави. Въз основа на резултатите от тези проучвания, ще бъдат взети последващи решения относно изграждането на нова газова връзка между двете държави.Подписването на меморандума е изцяло в съответствие с целите на сътрудничество в Енергийната общност, създаване на регионален енергиен пазар в Югоизточна Европа и пълното му интегриране с вътрешния енергиен пазар на ЕС.Документът отчита ползите за сигурността на доставките за региона на Югоизточна Европа и ЕС от изпълнението на проектите от Южния газов коридор, включително междусистемните връзки Гърция-България, Турция-България, регионалния газоразпределителен център „Балкан“, както и други проекти от общ европейски интерес в областта на газовата инфраструктура.", "date": "2017.07.29", "title": " Македония одобри сътрудничество за природен газ с България"}
{"url": "https://m.offnews.bg/news/Analizi-i-Komentari_65/Po-kratka-liatna-vakantciia-A-evtinoto-septemvrijsko-more_661635.html", "text": "OFFNews предлага по темата мнението на един дългогодишен учител Маргарита Илчева – учител по Български език и литература. Графикът на Министерство на образованието и науката с нови ваканции догодина, а и идеята на работодателите да се тръгва на училище на 1 септември, а не на 15-ти, предизвика дебат сред обществото.", "date": "2017.07.29", "title": " По-кратка лятна ваканция. А евтиното септемврийско море?"}
{"url": "https://m.offnews.bg/news/Sviat-_12/Irina-Bokova-poema-Kolizeuma-v-Rim_661643.html", "text": "Ирина Бокова влиза в управата на „Колизеума” в Рим, съобщава Нова телевизия. След правни спорове с кметството на Рим Министерството на културата в Италия успя да прокара правото чужденци да влязат в управата на националните паметници на културата.В новия археологически парк влизат „Колизеума”, „Фори империали”, където са разположени много от останките на древния Рим и Палатинския хълм във вечния град.Става въпрос за втория по посещаемост и важност туристически обект на Италия и един от най-големите в света.Ирина Бокова е начело на ЮНЕСКО, но мандатът й като генерален директор изтича до края на годината.", "date": "2017.07.29", "title": " Ирина Бокова поема Колизеума в Рим"}
{"url": "https://m.offnews.bg/news/Futbol_18793/Tcinichno-Bashtata-na-Nejmar-lapa-26-miliona-evro-bonus-ot-Barselona_661638.html", "text": "Живеем в луди времена на футболния трансферен пазар. Направо цинични и все някога балонът трябва да се спука! Вижте за какво става въпрос!Хиените в Испания надушиха защо трансферът на Неймар в ПСЖ се бави. Просто трябва да мине понеделник, 31 юли.Датата е важна в договора на бразилеца с Барселона, подписан миналото лято. Ако не си тръгне до понеделник, неговият агент ще лапне бонус от 26 милиона евро от каталунците!Сигурно се сещате, че неговият агент е неговият баща Неймар старши. Човекът добре е изработил Барселона миналото лято, слагайки тази клауза плюс освобождаваща от 222 милиона евро.При нарастващите цени не е изненада, че някой се нави да я плати. В случая ПСЖ. След като Сити плащат по 60 милиона евро за ляв бек, 222 милиона за Неймар са напълно в реда на нещата. В същото време испанските медии съобщават, че Неймар вече си е взел довиждане със съотборниците. Нервите му вече не издържат, като това е причината да налети на бой на новото попълнение Семедо на тренировката онзи ден.", "date": "2017.07.29", "title": " Цинично! Бащата на Неймар лапа 26 милиона евро бонус от Барселона"}
{"url": "https://m.offnews.bg/news/Evropa_18764/Andrej-Konchalovski-Rusiia-razrushi-Putin_661639.html", "text": "SPIEGEL: Андрей Сергеевич, вашият нов филм се казва именно „Рай”. При това става дума за съдбата на трима души по време на войната – и тримата загиват. Немски офицер от СС, френски жандарм и живееща във Франция руска аристократка, която спасява две еврейски деца. По-голямата част от действието се развива в концлагер. Вие казвате, че въпреки всичко, това не е филм за Холокоста, а за съблазняващото зло. За това, как хората искат да създадат рай за себе си. Какво разбирате под това?Андрей Кончаловски: Когато мислех какъв да бъде моят герой във филма, офицерът от СС Хелмут…— … то аз си представях, че той трябва да бъде подобен на ангел. Той трябва да е толкова неотразим, така прекрасно да изглежда, че всичко, което говори да звучи като истина. Оттам възниква голяма двойнственост, която исках да покажа в този филм. Понеже Хелмут – все пак е убеден нацист, национал-социализмът го вдъхновява. Аз не исках да направя така, че за зрителите да е лесно да идентифицират злото и лъжата на нацизма. Да се показват зли нацисти е скучно. Това толкова често е правено, че вече е станало непоносимо. Освен това искам да се доверя на публиката, която сама да направи своите изводи. Когато зрителите си излизат след прожекцията, те не знаят какво точно се е случило. Те са объркани и това объркване е важно за мен. Глобалното зло никога не е просто, то е много сложно.—Щом, както в този случай злото примамва, за мен стана ясно кога филмът вече е готов. Голяма илюзия е да се мисли, че режисьорът може да осъществи първоначалната си идея. Фелини казва, че най-решаващият момент идва към края на снимките, когато започва монтажът. Тогава е и моментът, когато твоят филм те гледа право в очите.— Ако помислим за стандартното, обществено възприятие, тогава просто е невъзможно да се заснеме още един филм за Холокоста. Един от проблемите на нашето време е скъсяването на паметта. Младите знаят все по-малко, всичко е в интернет. От друга страна, заливането с информация води до опошляване. Холокостът? Ние знаем за него, смятат мнозина. Затова аз съм длъжен да снимам така, че хората да не кажат, че те вече са гледали това при Спилбърг. Реалният живот в концлагера показвам в продължение на малко повече от седем минути.— В Русия аз се намирам в щастлива ситуация, защото не ми се налага да мисля за приходите от разпространението. Когато живеех в Америка, това беше различно. — Аз обичам своите герои. Обичам и Хелмут. В крайна сметка ти обичаш човек, не защото той е добър. Ти го обичаш и не знаеш защо. Но ти страдаш, когато той върши лоши неща. Аз правя филми за тези хора, които днес вече не ходят на кино, искам да ги върна в залите. Това са филми за родители, не за деца. Затова написах едно обяснение, че никой не трябва да идва на моите филми с пуканки. И хората седят на местата си без пуканки. Това е интересен филтър.— Там е най-ниското ниво, на което пада тази жена. След това тя разбира какво е казала. И тук има същата двойнственост: ние никога не знаем в какво ще вярваме днес или утре. Една илюзия се сменя от друга.— Това е просто профанизиране. За Русия е характерна мисловна двойнственост. Ние сме архаична нация, мнозинството хора у нас живеят в каменната ера, но в същото време ползват айфони. А що се отнася до нашата ценностна система, сравнена с Европа, то ние се намираме в XI или XII век, когато все още не е имало никаква буржоазия, не е имало граждани. За това е писал още Маркс. Така например, у нас никога не е имало собственост. Когато човек няма нищо, което трябва да защитава или може да продаде, той не може да разбере какво е това пазарна икономика. Затова и много руснаци не могат да разберат немците, както и обратното: съществува различни системи на приоритети. Освен това руското мислене е и манихейско: в него има само светлина и тъмнина, черно или бяло – това е една от причините за кризата на нашето общество. Диалогът между левите и десните в Русия никога не води до помирение или споразумение.  — Че ние не произвеждаме само танкове, но и отглеждаме рози. Че ние можем да правим сериозно кино.  — Аз не виждам в моя филм унижение на Русия. В него просто се показва животът на хора, които аз обичам, и които, колкото и странно да е това, съвсем не страдат. Там има героиня, която иска да замине за града. И в това се изразява тази руска архаика, руският свят. С какво западните санкции биха могли да навредят на тези хора? Смешното е, че тези хора там цял живот са под санкции. Те не тичат, за да търсят френски камамбер, защото той внезапно ще изчезне от магазините. За мен беше важно да направя филм за руската провинция, защото още един път се убедих в това, че руснаците имат невероятна сила на издръжливост. — Нашият народ никога не е взимал участие в управлението на страната и така и не се е научил да се разпорежда. Държавата не може да принуди руснака за нищо. Да, Западът ще налага санкции, тогава народът веднага ще се патриотизира. Започва война и след това всички веднага се сплотяват. Но когато няма война, тогава националната идея се разсейва.— Имах предвид успешни реформи. Ние все още не сме разгадали руския културен код. На мен немският ми е по-ясен, отколкото нашият. Руснакът е селянин, германецът по рождение е или селски стопанин, или буржоа, той участва в държавните дела. Селянинът притежава съвършено различни качества, той винаги е настроен враждебно срещу държавата, защото тя винаги му отнема нещо. Западът не е в състояние да разбере това. ЦРУ предвиждаше през 90-те, че у нас ще се стигне до гладни бунтове. Пълни глупости. В Русия не може да има никакви гладни бунтове, защото руснаците винаги са готови за глад. Тяхното търпение е толкова голямо, че те могат да преживеят несправедливостта. — Още Достоевски казва: руският човек е или звяр, или ангел. Ако не вярва в бога, то може да стане ужасен звяр. Почти никой не го разбира това, дори на нас ни е трудно да го разберем.— Мнозина казват, че Путин, уж, разрушил Русия. Не, обратното е. Русия разруши Путин. В началото той беше прозападно настроен, но когато той видя ситуацията у нас…Като че ли му се налагаше постоянно да удържа движещи се тектонски плочи, за да избегне земетресение. Путин слуша тектониката, чува масите. Но на него, както на всеки руски управляващ, му е трудно да ръководи държава, чието население няма никаква представа за демокрацията, което не взима участие в управлението на страната и което, в унисон с устойчивата традиция, доброволно делегира цялата власт на един единствен човек. И които след това чакат държавата да се грижи за тях, единствено, разбира се, без те да правят нищо. Нашият историк Владимир Булда казва, че либералите не разбират тази връзка, а именно: руският народ създава точно такава власт, която съответства на неговата представа за власт.— За това, че светът се страхува от Русия не са виновни руснаците. Западът ни оказва натиск, също така превратът в Киев бе организиран отвън. Днешният световен ред отговаря на интересите на САЩ.— Защо да не поспорим? Ще ви дам още един цитат от статия на бившия чешки президент Вацлав Клаус: днешната ситуация е провокирана от Западна Европа и САЩ, те искаха конфронтация с Русия и използваха Украйна като нещастен инструмент. Не Путин провокира тази ситуация.  — Става дума за конфликт на две цивилизации. Между два толкова различни свята винаги е съществувала вражда. Западният човек винаги ще се страхува от руския, дори и да няма за какво. Но тогава той ще пие водка с него и всичко ще бъде добре. — Ако ние даже не искаме да си спомним книгата на Шпенглер „Залезът на Запада”, то дори папа Франциск заяви, че в Европа няма никакви нови големи идеи. Това е трагедия, комично свързана с това, че няма никакъв дефицит. Когато човекът в материален план има всичко и той се чувства абсолютно свободен, тогава той постепенно се превръща в интелектуално животно. Повишаването на производителността се превърна в мания, както и абсолютизацията на правата на човека. Когато човешките права се ценят повече от човешките задължения, това разрушава гражданина, а в крайна сметка и държавата. При германците това няма да се случи, те знаят своите задължение, там държавата работи. Но италианците, испанците или гърците? Универсалните човешки права – това е илюзия, идея на болшевиките. Точно както мултикултурализма, различните култури се развиват с различна скорост.— Колосална илюзия. Очаквам някакво възраждане на националния дух в европейските страни. В Европа залагам на Германия, вие, от моята гледна точка, сте най-важната философска нация.— Те се страхуват да кажат, че са немци. Те се страхуват да се гордеят със страната си. Да, в историята на Германия има трагичен период. Но след това са пораснали вече три поколения, които нямат нищо общо с национал-социализма. Защо те да не трябва да се гордеят със своята страна? „Немски патриот” звучи, по мнението на мнозина политкоректни идиоти, почти като „фашист”. Откъде е този страх? Политкоректността убива всичко в Европа.— Тук политкоректността се използва като средство за демагогия. А демагогията е оръжие на посредствеността. Между другото, по време на снимките в Германия имах усещането, че източните немци все по-често играят ролите на нацисти, отколкото западните немци. Така например, нямах актьор за ролята на Химлер, не намерих никого. Може би у западните немци чувството за вина е възпитано по-силно, отколкото у източните?— Да повторя: усещането ми е, че у германците има комплекси, които се култивират изкуствено. Например: национализмът след Нюрнбергския процес се отъждествява с национал-социализма. Но това не е едно и също. В историята е имало забележителни националисти. Но националист и популист са две думи, които днес често се използват като обвинения. Защо изначално трябва да е лошо, ако някой говори неща, които са популярни сред народа? Извинете, аз в Германия не бих говорил така. Но Русия е свободна от политкоректност, ние понякога казваме най-невероятни неща.", "date": "2017.07.29", "title": " Андрей Кончаловски: Русия разруши Путин"}
{"url": "https://m.offnews.bg/news/Obshtestvo_4/Nova-ideia-Uchilishteto-da-zapochva-ot-1-septemvri_661630.html", "text": "Учениците да тръгват на училище от 1 септември, както е в голяма част от страните в Европа, са предложили работодателските организации на Министерство на  образованието и науката. Това съобщи пред Нова телевизия зам.-министърът на образованието Деница Сачева. Тя уточни, че в момента се проучва общественото мнение за промените на ваканциите на учениците и се събират мнения от всички заинтерсовани страни. Предложенията си всички могат да дадат в МОН до 28 август.А това дори вече били направили работодателите  - именно тяхна е идеята училището да се премести с 15 дни по рано  - от 1-ви, а не от 15-ти септември.  Според него учебната година ще е със седмица по-дълга. Той предвижда почивки за учениците в почти всеки месец. Ваканциите са традиционните – есенна, коледна, междусрочна и пролетна, но са малко по-дълги от ваканциите през миналата учебна година.По-дълга есенна, по-дълга коледна и по-дълга пролетна ваканция ще ползват всички ученици от I до ХI клас. Така те ще бъдат задържани по-дълго в училище и ще приключат учебните си занятия с една седмица по-късно.Промяната не увеличава броя на учебните им дни и часове, а е резултат от по-дългите почивки през годината.", "date": "2017.07.29", "title": " Нова идея: Училището да започва от 1 септември"}
{"url": "https://m.offnews.bg/news/Tenis_18788/Lesen-start-za-Grigor-Dimitrov-vav-Vashington_661641.html", "text": "Лесен съперник чака Григор Димитров на старта във Вашингтон. Най-добрият ни тенисист Григор Димитров започва от втория кръг на турнира от сериите ATP 500. Съперникът му ще бъде определен от двубоя между Кайл Едмънд (Великобритания) и Хьон Чун (Корея).Както е известно, Гришо получи \"уайлд кард\" за основната схема. Той е поставен под номер 4 и затова почива в първия кръг.Кайл Едмънт е номер 45 в световната ранглиста. Той е на 22 години и до момента не се е изправял срещу българина.Кореецът Чун е номер 53 в света. Срещал се е веднъж с Гришо - във втория кръг на Аустрелиън Оупън тази година, където Димитров печели в четири сета - 1:4, 6:4, 6:4, 6:4.При успех, в третия кръг българинът ще се изправи срещу представителя на домакините Стив Джонсън или победителя от мача между Данийл Медведев (Русия) и Райли Опелка (САЩ).Турнирът във Вашингтон стартира на 31 юли, а първият двубой на Гришо се очаква в средата на седмицата.Припомняме, хасковлията отпадна в трети кръг на Уимбълдън след наказателна акция на Роджър Федерер. Самият Григор определи играта си като слаба. После обаче Федерер  не даде и на останалите сет, така че е спорно дали нашият е бил неубедителен, или просто никой не е имал шанс срещу Маестрото в този момент.После Гришо си взе почивка, в която се наслади на компанията на Никол Шерцингер. Двамата правеха йога, стречинг и любов на италианския остров Капри. Така че нашето момче трябва да е свежо.", "date": "2017.07.29", "title": " Лесен старт за Григор Димитров във Вашингтон"}
{"url": "https://m.offnews.bg/news/Drugi_18773/Mariia-Grozdeva-se-pritceli-v-sedma-olimpiada_661632.html", "text": "Каквото и да кажем за Мария Гроздева, ще е малко. каквото и да направи вече на стрелбището, ще е достатъчно.Все пак! Участие на олимпийски игри за седми път е голяма цел пред Мария Гроздева. Двукратната олимпийска шампионка се завърна в България с бронзов медал в дисциплината 25 метра пистолет на европейското първенство в Баку.Мария сподели, че това отличие е с по-особена стойност за нея, защото вече все по-рядко печели медали.\"Много ми е ценен този медал, защото все по-рядко взимам медали. Последният беше на Световната купа в Рио преди олимпиадата. Радвам се, че успях именно на това европейско, защото се провежда през две години.Можеше и повече, но и на това съм доволна. Все пак е медал. Леко се разконцентрирах, допуснах техническа грешка, но съм доволна, че съм в тройката\", каза Гроздева пред bTV.\"Много напрежение вложих в упражнението. Трудно ми е. Веднъж откъснеш ли се за по-дълго от играта става все по-трудно, но пък е готино, когато се успява. Едно време не обръщахме внимание, защото имахме доста медали, но сега всеки медал ми е ценен\", добави тя.", "date": "2017.07.29", "title": " Мария Гроздева се прицели в седма олимпиада"}
{"url": "https://m.offnews.bg/news/Futbol_18793/Bulka-nosi-kasmet-na-TcSKA-1948-za-noviia-sezon_661647.html", "text": "Непозната булка е на късмет, казват старите хора. Ако са прави, ЦСКА 1948 ще направи страхотен сезон във \"В\" група. Булка даде сигнал на днешната контрола на \"червените\" срещу Академик Свищов.Галя и Кристо вдигаха сватба в ресторанта на стадиона в Герман. Булката се оказа луда фенка на ЦСКА и поиска да се снима с играчите. Както му е редът, тя направи първия удар в контролата. Други сватбари вееха българското знаме по същото време.Публиката, която видимо расте с всяка контрола при цена на билета от 5 лева, аплодира бурно младото семейство. Куп гости на сватбата също извадиха телефоните, за да заснемат готиното събитие. Част от децата на тържеството пък се присъединиха към \"червените\" запалянковци.Иначе мачът завърши 1:1. Треньорът Валентин Илиев пусна играчи, които явно ще са резерви през новия сезон, включи се и юношата на Славия Христо Бангеев, който е на проби. Кирил Котев дори не се съблече по екип, а наблюдаваше отстрани. Петър Петров откри за гостите от Свищов, Спас Спасов изравни за ЦСКА 1948 след много хубава атака. Появата в игра на Калоян Стоянов, Йоан Маринов и Георги Младенов видимо раздвижи играта. Калоян удари греда след страховит удар, имаше и няколко други пропуска.В ЦСКА 1948 останаха очаровани от гостите, които пътуваха близо 7 часа от Свищов с коли и бусче на общината. В тима от северозападната \"В\" група симпатизират на ЦСКА 1948 и по тази причина пожелаха да направят мач. Те поканиха \"армейците\" за реванш в Свищов. При първа възможност тимът на Вальо Илиев ще се отзове.Следващата контрола на ЦСКА 1948 е с Ботев Ихтиман в сряда от 10,30 ч. сутринта отново в Герман. В събота отборът приключва подготовка с гостуване на Миньор в Перник, което ще послужи и като представяне на местния тим пред вярната си публика. ", "date": "2017.07.29", "title": " Булка носи късмет на ЦСКА 1948 за новия сезон"}
{"url": "https://m.offnews.bg/news/Futbol_18793/Maradona-izmakva-zvezdata-na-Botev-s-unikalna-zaplata_661634.html", "text": "Диего Марадона измъква звездата на Ботев с уникална заплата. Става въпрос за Омар Косоко, който заминава за Ал Фуйраджа от втора дивизия на ОАЕ. Треньор на скромния тим  е именно аржентинската легенда.OFFNews научи подробности. На Косоко са обещани 40 000 долара чисто на месец. Самият клуб ще получи около 150 000 евро. Малката сума се дължи на факта, е договорът на нападателя е само до декември.\"Само за тази заплата мисли, главата му вече е е далеч, нямаше как да го спрем. Струва поне двойно повече, но е безсмислено да се пазарим\", сподели източникът ни.„Да, наистина Косоко ще играе под ръководството на Марадона, потвърди пред „Марица“ агентът на играча Болеслав Козакевич. \"Той е изключително благодарен на всички в Ботев. Дори нямаше да си и помисли да напусне клуба, ако разликата в заплатите не беше толкова голяма и не беше на тази възраст, защото се чувстваше отлично тук.Благодари и на феновете на Ботев, и на президента на клуба Ангел Палийски. Пожелава на отбора да влезе в групите на Лига Европа. Впечатлен е от колективизма, който цари в тима.Ал Фуджайра и Газиантепспор предлагаха еднакви финансови условия както за Ботев, така и за Косоко. Заплатата му наистина ще е 40 000 долара. Трансферната сума не мога да я коментирам, но в Ботев ще останат доволни”.Косоко ще играе срещу ЦСКА-София утре, ако треньорът не го съхрани. После излиза в реванша с Маритимо в Лига Европа и отлита към отбора на Марадона. Припомняме, Ботев се съгласи да реанимира кариерата на Омар, който беше безработен.", "date": "2017.07.29", "title": " Марадона измъква звездата на Ботев с уникална заплата"}
{"url": "https://m.offnews.bg/news/Sviat-_12/SASht-poiska-speshna-sreshta-zaradi-opitite-na-Severna-Koreia_661644.html", "text": "Американското представителство към ООН призова за спешна среща на Съвета за сигурност заради последното ракетно изпитание на Северна Корея, предава CBS News, цитиран от агенция \"Фокус\".САЩ поиска Съвета за сигурност на ООН да се събере, за да обсъди отговора на международната общност на последните действия на Пхенян. Държавният секретар Рекс Тилърсън осъди изстрелването на ракетата, която попадна в японски води, заявявайки, че това е „нарушение на множество резолюции на Съвета за сигурност на ООН, които отразяват волята на международната общност“.Тилърсън заяви, че Русия и Китай са „основните икономически помагачи на севернокорейската ядрена и ракетна програма“.", "date": "2017.07.29", "title": " САЩ поиска спешна среща заради опитите на Северна Корея"}
{"url": "https://m.offnews.bg/news/Futbol_18793/Berbo-Vsichki-dobri-napadateli-zapochvat-s-B_661648.html", "text": "Димитър Бербатов явно скучае и реши да разведри обстановката с пост във фейсбук. А не беше на мача на Берое.Голмайстор №1 в историята на националния отбор публикува своя снимка, придружена с коментар и усмивки: \"Името на всеки добър нападател започва с Б - Бастен, Бест, Батистута, Беси, Боналдо, Барадона…\".Разбира се, мнозина приеха чувството му за хумор, но други фенове започнаха да се заяждат. Митко все още е без отбор, въпреки че оферти не липсват. Последно се заговори за интерес от френския Монпелие.Интересът от Индия, ОАЕ, Китай никога не е спирал. Бербо обаче е твърд, че ще отиде там само за чудовищни пари. Не е изключено все пак да изиграе няколко мача за приятелите си от Берое.", "date": "2017.07.29", "title": " Бербо: Всички добри нападатели започват с Б"}
{"url": "https://m.offnews.bg/news/Futbol_18793/Vratariat-na-Loko-Plovdiv-otchaia-rezervite-na-Ludogoretc_661650.html", "text": "Илко Пиргов е играчът на мача Лудогорец - Локо Пловдив. Вратарят на гостите спаси и невъзможното при равенството 0:0 в Разград. Шампионите играха с резерви, но това не трябва да обезценява труда на Локо, които показаха дух, воля и немалко класа.Локо започна мача без Мартин Камбуров, но и без нападателя Дани Кики, който официално подкрепи напусналия лидер на \"черно-белите\". Официално Кики е контузен, но неофициално никой не вярва на тази версия.В самото начало съдията Волен Чинков даде леко дискусионна дузпа за Лудогорец. Пиргов, прочут майстор при ударите от бялата точка, спаси по невероятен начин шута на Жоао Паоло.Най-интересното дойде след почивката. Уникални пропуски направиха Мисиджан и Ковачев в последните секунди, домакините не успяха при още няколко положения.Локо Пловдив пък изтърва чрез Димо Бакалов, който шутира в аут, останал сам срещу вратаря. Отново хубав мач и похвали за Веселин Марчев.Явно Георги Дерменджиев мислеше само за реванша срещу Апоел Беер Шева, като накрая пусна дори юноши, нещо нетипично за него. От титулярите на терена бяха само Лукас Саша, Анисе и Пластун. Мисиджан опитваше да играе футбол, но останалите предимно го гледаха.", "date": "2017.07.29", "title": " Вратарят на Локо Пловдив отчая резервите на Лудогорец"}
{"url": "https://m.offnews.bg/news/Futbol_18793/Pirin-iznenada-Beroe-1-1-v-Stara-Zagora_661646.html", "text": "Пирин поднесе нова изненада като гост в елита. Благоевградчани завършиха 1:1 като гост на Берое в Стара Загора. Припомняме, на старта Пирин удари 1:0 като гост хита Ботев. Димитър Благов бе точен в 18-ата минута след заучено положение от фаул. Мартин Райнов изравни в 25-ата минута. Халфът бе точен с глава след центриране на Цонев от фаул.Така заралии не успяха да запишат първи успех от началото на първенството, като са железни - три равенства. \"Трябва да се сърдим на себе си. Днес имаше един отбор на терена, но заспахме при едно положение. После се събудихме\", коментира треньорът на Берое Сашо Томаш.\"Убеден съм, че след време ще бием такива отбори с лекота. Проблемът ни не е в краката, а в главата\", каза още младият спец, като уточни, че селекцията продължава..БЕРОЕ - ПИРИН 1:10:1 Благов (19)1:1 Райнов (25)БЕРОЕ: 12. Перниш, 2. Виданов, 3. Желев, 7. Райнов, 8. Охене, 10. Цонев, 11. Фиртулеску, 15. Динков, 21. Негрут, 28. Пенев, 77. ЕужениоПИРИН: 22. Макенджиев, 21. Башлиев, 14. Николов, 3. Сандев, 18. Попев, 27. Ничев, 6. Паланков, 24. Костадинов, 11. Младенов, 15. Благов, 19. Костов", "date": "2017.07.29", "title": " Пирин изненада Берое - 1:1 в Стара Загора"}
{"url": "https://m.offnews.bg/news/Futbol_18793/TcSKA-Sofiia-chestiti-na-Vasil-Bozhkov-vapreki-podkrepata-mu-za-TcSKA_661636.html", "text": "Ръководството на ЦСКА-София поздрави бизнесмена Васил Божков, който днес навършва 61 години. Както е известно, босът на \"Нове холдинг\" бе собственик на ЦСКА между 1999 и 2006 година. Той продаде клуба на милиардера Прамод Митал срещу близо 15 милиона евро! Ето какво написаха \"червените\" на своя официален сайт:\"А\".Интересното е, че Божков помогна доста за старта на ЦСКА 1948, като прехвърли регистрирания от него клуб миналото лято на феновете и ветераните. Те нямаха време за нова регистрация, тъй като ги притискаше срокът за заявка за участие в областната група.Божков е акционер и в компанията \"Ефбет\", която дава основния поток пари на ЦСКА 1948. Поради тази причина крайните \"Ганчевисти\" на \"Армията\" не го харесват\".Разумните \"армейци\" още съжаляват, че  Божков се раздели с ЦСКА през 2006 година, тъй като бизнесменът никога нямаше да допусне падението от миналото лято. ", "date": "2017.07.29", "title": " ЦСКА-София честити на Васил Божков, въпреки подкрепата му за ЦСКА 1948"}
