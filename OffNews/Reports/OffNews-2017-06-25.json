{"url": "https://m.offnews.bg/news/Sviat-_12/47-gradusa-v-Arizona-horata-pekat-sladki-v-kolite-si-galeriia_659036.html", "text": "Температурата във Феникс, Аризона, е достигнала рекордно ниво от 47°C. Тази стойност наподобява рекорд, регистриран на 26 юни 1990 г., когато са отчетени 50°C.Полетите в щата са отменени, поради топящия се асфалт. Боите по пътните табели и пластмасови пощенски кутии се топят. Хората заснемат как пекат сладки на таблата в колите си.Днес са отчетени 47°C, а върху бетона - 76°C.Температурите в западните щати взеха четири жертви две в Ню Мексико и две в Калифорния.Починали са 57-годишен мъж и 21-годишния му син, излезли на планинска разходка в националния парк Карлсбад, а от обезводняване са починали 72-годишен бездомник и 87-годишна жена.", "date": "2017.06.25", "title": " 47 градуса в Аризона, хората пекат сладки в колите си (галерия)"}
{"url": "https://m.offnews.bg/news/Tenis_18788/Federer-otupa-Zverev-i-triumfira-v-Hale_659037.html", "text": "Роджър Федерер спечели за рекорден девети път турнира по тенис на трева в германския град Хале с награден фонд 1.966 милиона евро.Швейцарецът разгроми по безапелационен начин Александър Зверев на финала с 6:1, 6:3 за само 52 минути.Маестрото направи 22 уинъра (12 за германеца) и само 8 непредизвикани грешки (отново 12 за германеца), като бе безупречен от ретур и не позволи на младия си противник дори да “се закачи” за мача.Интригата бе елиминирана от самото начало на сетовете, като зрителите единствено се чудеха колко точно пробива ще направи швейцареца - в крайна сметка той направи четири.Федерер участва в 140-ия финал в кариерата си и вдигна 92-ата титла от календара на АТР, като по този показател изостава само от Иван Лендъл (94) и Джими Конърс (109).", "date": "2017.06.25", "title": " Федерер отупа Зверев и триумфира в Хале"}
{"url": "https://m.offnews.bg/news/Leka-atletika_18783/Ivet-otvia-konkurentciiata-na-200-metra_659034.html", "text": "Ивет Лалова се реваншира за фалстарта си на 100 м с победа на 200 м на Европейското отборно първенство от Първа лига във финландския град Вааса.Българската спринтьорка не даде шанс на съперничките си на половин обиколка и финишира първа за 23.33 сек (-1.3 м/сек). Така тя донесе 12 точки за националния тим, който брани мястото си в тази лига.Втора се нареди швейцарката Корнелия Халбхер с 23.76 сек, а трета завърши португалката Доркас Лорене азола с 23.76 сек.В същата дисциплини при мъжете Денис Димитров завърши шести с 21.44 сек (+1.3 м/сек). Първата позиция по безапелационен начин извоюва азербайджанецът с турски паспорт Рамил Гулиев, който постигна рекорд на шампионатите от 20.20 сек.Алекс Уилсън (Швейцария) се нареди втори с 20.55 сек, а Самуел Пурола (Финланди) записа личен рекорд от 20.84 сек за третата позиция.", "date": "2017.06.25", "title": " Ивет отвя конкуренцията на 200 метра"}
{"url": "https://m.offnews.bg/news/Tehnologii_18759/Google-spira-da-nadnicha-v-imejlite-za-da-ni-pokazva-podhodiashta-r_659038.html", "text": "Google спира да сканира съдържанието на имейлите в Gmail с цел осигуряване на персонализирани реклами.Технологичният гигант оповести решението в блога си в петък и уточни, че то ще бъде изпълнено по-късно тази година.Показването на реклами е основано на база настройките на потребителите. Те могат да ги променят по всяко време, включително да премахнат персонализацията на рекламата.Google \"наднича\" в личните имейли, за да създаде реклами за Gmail почти от старта на една от най-популярните електронни пощи днес, отбелязва \"Индипендънт\".Въпреки решението си да спре преглеждането на имейлите заради рекламите, ще има други начини, по които Google ще сверява информацията за онлайн активността на потребителите си, за да приспособи рекламата. Например ще следи видео клиповете, които гледате в YouTube, ще продължи да наблюдава какво търсите и всъщност всичко, което правите в Chrome, ако сте влезли в Google акаунта си.Може да проверите какво и как Google ви закача реклами, като отидете на \"Ads settings\" във вашия Gmail акаунт.Имейлите ни все пак ще останат под наблюдение - не заради рекламата, а например заради проверката за спам и откриване на вируси.", "date": "2017.06.25", "title": " Google спира да наднича в имейлите, за да ни показва \"подходяща\" реклама"}
{"url": "https://m.offnews.bg/news/Izvan-terena_18817/Bozhigol-pak-izbuhna-s-nov-pozdrav-video_659041.html", "text": "Футболистът Валери Божинов - Божигол се завърна в София и отново избухва с придобилите култов статус от зимата насам поздрави.Нападателят пак се снима в колата си и на фона на любимата си песен \"Трепни\" на Цеца Величкович започна да поздравява приятелите си.Този път обект на поздравите му беше Благой Георгиев. Божинов изрази съжалението си, че бившият халф на националния отбор не е в София, за да му помогне в турнирите на малки вратички, които явно организира с приятели в близките седмици.\"Поздрав за Благо Георгиев, професорът на малките врати. Липсваш, приятелю. Блаже, липсваш, брат и специално за теб ще бием Тони Найка\", сподели Божинов във видеото, което публикува в социалната мрежа \"Инстаграм\".Той беше в компанията на един от съотборниците си в тези битки.", "date": "2017.06.25", "title": " Божигол пак избухна с нов поздрав (видео)"}
{"url": "https://m.offnews.bg/news/Zdrave-i-krasota_18812/Zashto-ne-haresvame-kak-zvuchi-glasat-ni-na-zapis_659039.html", "text": "Ново изследване на University College London обяснява защо не харесваме как звучи гласът ни на запис.Когато чуете, че други хора говорят, мозъкът ви получава звуковите вълни, идващи от \"говорителя\" и ги превръща в звуци. Когато вие говорите, вашият мозък получава вибрации от два източника - тези, които се движат във въздуха през устата ви и акордите, които вибрират у вас, обясни Мартин Бърчъл, професор по ларингология, в интервю за Time, цитиран от Indy100.\"Звукът преминава около нашите синуси, през всички празни пространства в главите ни и средното ухо, което променя начина, по който чуваме гласа ни в сравнение с това, което чуват другите хора\", посочва той.Когато слушаме запис на гласа си, чуваме само вибрациите на въздуха и го приемаме сякаш друг човек говори, допълни Бърчъл.", "date": "2017.06.25", "title": " Защо не харесваме как звучи гласът ни на запис?"}
{"url": "https://m.offnews.bg/news/Sviat-_12/Turtciia-planira-da-postroi-religiozno-uchilishte-vav-vseki-kvartal_659033.html", "text": "Турция планира да построи ислямско духовно училище във всеки квартал. Инициативата е част от новата стратегия за образованието в страната, в която се включва още учениците да не изучават вече еволюцията.През последните 10 години Министерството на образованието е разкрило близо 1000 религиозни училища. Според новите стандарти всеки район с население 5000 души ще може да открива такова училище, като досега се изискваше за откриване на религиозно училище в района да живеят 50 000 души, съобщи в.“Джумхуриет“, цитиран от БГНЕС.Според новите стандарти в сградата ще трябва да има най-малко 8 класни стаи, месчит вътре или в двора, ателиета за семинари по визуални изкуства и музика.Напълно се реорганизират и регламентите за откриване и закриване на основните и средните училища, като се предоставя свобода за създаване на религиозни учебни заведения. Докато през 2002 г. гимназиите по ислям бяха 450 със 71 000 ученици, през 2017 г. те са над 1400 и в тях се обучават 517 000 деца.Според новите разпоредби за откриването на ново начално училище е достатъчна една класна стая, максимумът за началните, средните и ислямските е 32 помещения.По данни на министерството едва 6,5% от учениците са обхванати в светските гимназии и дори този факт да е подложен на остри критики, граничната квота, заложена в новата стратегия за новооткриващите се гимназии в провинциите, се свива на 5%.Новите учебни планове, които според \"Джумхуриет\" вече са подписани от президента Реджеп Ердоган, трябва да влязат в сила от учебната 2018/2019 г.", "date": "2017.06.25", "title": " Турция планира да построи религиозно училище във всеки квартал"}
{"url": "https://m.offnews.bg/news/Obshtestvo_4/Kameri-paziat-diunite-na-iuzhniia-plazh-v-Nesebar_659042.html", "text": "Камери пазят дюните на южния плаж в Несебър от недобросъвестни туристи, съобщиха от фирмата наемател на плажа.На място пазят и охранители, като е въведена и забрана за поставяне на кърпи и чадъри върху дюните. \"Всяко нарушаване на целостта на дюните ще бъде записано на лентата и ще бъде използвано като доказателство срещу нарушителите\", обявиха от фирмата. Дюните в Несебър са част от концесията и отговорност за опазването им носи наемателят на ивицата. Затова фирмата ще следи за поставяне на хавлии, чадъри, масички, шезлонги, дюшеци и др. върху пясъчните образувания. Забранено е също и навлизането с АТВ-та или други атракциони, които могат да нарушат дюните.Задължение на наемателя е и почистването на дюните и да следи за целостта им. За изпълняването на тези задължения ще следи Регионалната инспекция по опазване на околната среда и водите в Бургас.От началото на сезона служители на инспекцията са извършили две изненадващи проверки на южния плаж в Несебър, при които не са констатирани никакви нарушения.За забраните в района предупреждават табели. Забраните ще останат в сила и след активния туристически сезон, когато плажът ще остане неохраняем. Целогодишно ивицата и дюните към нея ще са под видеонаблюдение, обявиха от фирмата наемател.", "date": "2017.06.25", "title": " Камери пазят дюните на южния плаж в Несебър"}
{"url": "https://m.offnews.bg/news/Futbol_18793/Stoichkov-I-Mourinio-i-Guardiola-da-im-dokaram-v-TcSKA-sashtata-rab_659030.html", "text": "- Христо, нека изясним един въпрос, породил не малко спекулации. Миналата година ти представи Едуард Йорданеску като старши треньор на ЦСКА, но наистина ли ти го откри и привлече в клуба?Христо Стоичков говори ексклузивно по различни теми за предаването \"Код спорт\" по ТВ+. Предлагаме ви втора част от разговора с единствения българин с десетки световни футболни отличия. - Аз никога не съм водил Йорданеску в клуба. Трябваше да го представя по някакъв начин. Който го е довел, да излезе и да каже как са го довели, как и с кого е говорил. Г-н Ганчев много добре знае какво сме си говорили по тази тема. Така че моето име да не го слагат – кой съм довел. После използваха ветерани да казват, че не разбирам от футбол, че съм направил голяма грешка, че не е трябвало да го водя... Аз и Моуриньо и Гуардиола да им докарам, същата работа. Ще кажат, че те хептен не разбират от футбол. Всеки живее на гърба на другия. Аз не го правя. Живял съм в мои си води, вярвал съм в моите качества, но също винаги сме държали нашият колектив да бъде на ниво. Може би затова успяхме.- Само в България не казваме добри думи. Питай някой сърбин и ще го изкачи от тук до Луната – че е супер и няма по-велик. В Румъния който и да хванеш, същата работа. В Хърватия също. Само ние казваме: „Мани го тоя, не става за нищо.“- В последно време четох, че двама треньори пак ги привикали. Както ме викаха мен едно време да давам показания дали децата в Ловеч са играли уредени мачове. Направи сметка докъде я докарахме щом единият е лекоатлет, а другият – физкултурник и ме викаха да давам показания. След време мисля, че един или двама футболисти ги махнаха от футбола. После викаха разни треньори и тях ги махнаха. После и съдии, че те били най-корумпираните. Пък как видяхте, че те са най-корумпираните? Значи има корупция, но ние не сме замесени. - Много ми дойде спокойствието напоследък. Търся време по един час да отида да работя в „Унивижън“ - да се посмеем малко, да коментираме някои неща, да направим някой майтап, да спечеля и да загубя някой бас.- Вярваш ли, че промените във ФИФА и УЕФА ще доведат до отстраняване на корупцията и изчистване имиджа на футбола или просто е замитане на следи?- Всичко на думи е един балон, който се пука. Какво може да промени новият президент на УЕФА или новият президент на ФИФА? Нали те са били там. Какво ще променят? Какво иска да промени Инфантино? Корупцията? Как? Но никой не му зададе този въпрос, когато го избираха за президент на ФИФА. Как обещава, че на всяка федерация ще бъдат отпуснати по толкова пари? Първата стъпка – ако стана президент, всеки клуб ще има по толкова. Е, това какво е? Или новият президент на УЕФА? Ако има смелост, нека направи първата стъпка – да махне един-двама президенти, да махне хората, които са около него и тогава вече можем да говорим за нещо реално. Каква промяна има? Това, което стана с Блатер и Платини, се очакваше. - Аз го очаквах бавно и спокойно. И двамата хубаво ги чаках. Макар че единият още се слави с това, че много пъти е идвал в България, че сме го посрещали, така, онака…. И какво стана накрая? Лошо е за футбола, че тези хора, които са били футболисти, бяха въвлечени в корупция. Проблемът не е само в това, много по-задълбочен е. Как ще го изкореним? Няма шанс. - Говоря от тъга. С половин уста. - Еми, заслужили са, няма какво да си кривим душата. Играха най-добре. Спечелиха шампионата на Испания, спечелиха Шампионска лига, но никога не могат да стигнат нивото на Барселона. Трябва да си избият от главите мисълта, че са най-добрият отбор в света. През живота си не могат да спечелят шест купи една след друга. Няма шанс! Може ли да чакаш 59 години, за да станеш шампион на Европа и на Испания? Трябва да си толкова нагъл, за да мислиш, че си най-добрият! Те и с моето поколение не могат да се сравняват и да станат четири пъти шампиони на Испания. Как да станат? Няма шанс. Само могат да сънуват някакъв филм, че са най-добрите. Индивидуално имат добри футболисти. Това, че станаха три пъти в последните четири години европейски шампиони, не значи, че са най-добрият отбор в света. Нивото, което Барселона показа от 1990 година насам е много ясно и точно – кой колко пъти е бил шампион, колко пъти са се вдигали купи… - Един много подготвен треньор. Момче, което е минало през отбора на Барселона. - Той ми е бил колега. Били сме заедно в първите ми години в Барселона. След това той се завърна в Билбао. Подготвено момче за големите битки по простата причина, че когато тръгна да се занимава с футбол при него беше много трудно, защото в Билбао има само баски и няма чужденци. Те не използват други футболисти, а само от техния регион. Това го прави още по-зрял и още по-трудолюбив да работи с юношеския футбол, за да може някои от тези деца да стигнат в първия отбор. Имаше големи успехи с Олимпиакос – стана два пъти шампион на Гърция. След това се върна в испанското първенство. Мисля, че последните четири години Билбао играе един приличен футбол, който радва много хора. Взеха Суперкупата на Испания, а да победиш Барселона с 4:0 в първия мач не е току-така. Има много идеи и се надявам, че Ернесто ще направи всичко възможно да направи този отбор още по-зрял с новите футболисти, които предполагам, че Барселона ще вземе. И това, което миналата година не можаха да постигнат, да го направят тази. - - Не, нямах възможността да се срещна, защото всички вече бяха заминали с националните отбори. Меси с Аржентина, Суарес с Уругвай, Неймар с Бразилия… Испанският национален отбор също имаше два мача – с Колумбия и Македония. Но хората, с които най-много общувам в Барселона, са убедени, че ще направят всичко възможно да вземат точните футболисти. В по-минало време малко се взимаха повече на кило, отколкото, че ни трябват.- Да се надяваме, че спортният директор и хората около него, ще изискват от тези футболисти да бъдат на линия три-пет години. Да има бъдеще на този отбор. Предполагам, че след една-две години Иниеста вече няма да бъде на разположение. Вече е на такава възраст, че не може да играе по 90 минути 38 мача. Пике, Серхио Бускетс, Суарес, Меси също. Трябва да имаш достойни заместници, които да бъдат на точното място в точното време. - Не, сигурно ще има още най-малко две години.- От тукашните „знайковци“. Как може да пропуснеш капитана на националния отбор? Има кокошка, няма петел. Какво да правим – животът продължава, керванът си върви, голфът също много добре върви... - Последната победа е над г-н Балъков. Но какво да правим… Краси, знаеш, че много те уважавам, но каквото и да кажеш оттук нататък, хората знаят, че си загубил.- Всичко. Неща, които преди години съм се съмнявал и съм си казвал, че това не е за мен. Примерно трябва да ида да чакам някого, за да му взема интервю.- Мен са ме чакали толкова години и сега аз да чакам някого... Там се събрах със светилата на световната журналистика. Говорим за Луис Омар Тапия, Енрике Бермудес, Пабло Рамирес, Едгар Мартинес и всички останали. -Да, но съм го заслужил. Никога не съм имал възможността да чакам някого, защото когато тръгна за някъде да правя интервю всичко е подготвено – час, дата, ден. Хващам самолета, винаги пътуват 4-5 човека с мен, за да бъде всичко организирано. Понякога съм ги пращал ден или два преди аз да отида, за да бъде направено всичко в обстановка, в която човекът ще се чувства комфортно. Много добре знаете, когато бъде поканен някой гост, къде и как бъде поканен, как да го попиташ. Това е нашата цел. - Еми, какво да направя! Съдба човешка! Желая на хората здраве, да се радват на това, което правите и да обичат спорта, защото България винаги се е славела с големите си спортисти.", "date": "2017.06.25", "title": " Стоичков: И Моуриньо, и Гуардиола да им докарам в ЦСКА, същата работа"}
{"url": "https://m.offnews.bg/news/Politika_8/Vitceprezidentat-Jotova-protiv-nov-antikoruptcionen-organ_659013.html", "text": "Вицепрезидентът Илияна Йотова се обяви против създаването на нов антикорупционен орган. Това, че се създава всеки път нова структура, не означава, че сме повишили ефективността. Трябва да се сложи ред в давността на делата, предписанията и наказанията да се изпълняват – не толкова организационна, колкото съдържателна реформа, обясни тя по бТВ.Вчера президентът Румен Радев заяви, че \"в България ще има истинска правосъдна реформа, когато бъде създаден единен орган с изрични правомощия за борба с корупцията по високите етажи на властта\".По-рано днес лидерът на БСП Корнелия Нинова заяви, че подкрепя президента за борбата с корупцията и съдебната реформа. Евромониторингът беше наложен като условие България и Румъния да влязат в ЕС, преди да са напълно готови за членство. Северната ни съседка, в която високопоставени политици станаха клиенти на Темида, върви към премахване на проверките, докато за нас критичните евродоклади продължават и в тях се очертават политическите зависимости в съдебната система. В същото време голяма част от политиците, някои съдии и прокурори в един глас искат мониторингът да бъде премахнат, коментира Йотова. ", "date": "2017.06.25", "title": " Вицепрезидентът Йотова против нов антикорупционен орган"}
{"url": "https://m.offnews.bg/news/Sviat-_12/Tcisterna-izbuhna-v-Pakistan-149-sa-martvi-117-izgoreni-desetki-k_659010.html", "text": "Преобърната цистерна с гориво избухна в пламъци на магистрала в Пакистан в неделя сутринта и уби повече от 140 души, предава пакистанската телевизия GEO TV.Първоначалната информация беше за 123 жертви.Някои от телата са изгорени до неузнаваемост. Екип криминалисти работи на място за идентификацията на труповете.Четири хеликоптера бяха включени в операцията по извозването на ранените. 117 души са приети в две болници в критично състояние - мнозина са с над 70% изгаряния, предава пакистанската тв.Десетки автомобили и мотоциклети са унищожени.Цистерната пътувала от Карачи към Лахор, когато шофьорът изгубил контрол над управлението, катастрофирал, а тя се преобърнала. По говорителя на селската джамия съобщили за случилото се и много хора отишли, за да си наточат от изтичащото гориво. Магистралната полиция бързо отклонила движението на автомобили, но не успяла да спре хората, насъбрали се край цистерната. Някои запалили цигари. В един момент лумнал огромен пожар.Часове след взрива агенциите съобщаваха за бягащи хора от мястото - край град Бахавалпур, провинция Пенджаб.По-късно през деня главният министър на Пинджаб Шахбаз Шариф пристигна на мястото и бе информиран за спасителната операция от събралата се на извънредна среща администрация, а след това посети ранените в болниците. Той коментира, че нито едно правителство не би могло да се справи с такава трагедия самò.2 милиона пакистански рупии ще бъдат отпуснати на близките на починалите, още 1 милион - на ранените.Най-малко 65 души загинаха при подобен инцидент преди 18 години в Пинджаб, Пакистан. Цистерна се преобърна, взриви и уби хората, наливащи си гориво, припомня \"Гардиън\".", "date": "2017.06.25", "title": " Цистерна избухна в Пакистан: 149 са мъртви, 117 - изгорени, десетки коли са унищожени (обновена)"}
{"url": "https://m.offnews.bg/news/Futbol_18793/Futbolat-v-efir-dnes_659012.html", "text": "17,00 „Васко да Гама\" - „Атлетико\" (Г), Sport+ HD (пряко)18,00 Купа на конфедерациите, Германия - Камерун, БНТ 1 (пряко)22,00 \"Гремио\" - „Коринтианс\", Sport+ HD (пряко)", "date": "2017.06.25", "title": " Футболът в ефир днес"}
{"url": "https://m.offnews.bg/news/Zdrave-i-krasota_18812/7-mita-za-zdraveto-na-zabite-ni_659014.html", "text": "Много често хората се притесняват за своите зъби и прибягват до всякакви методи, за да ги запазят здрави. Някои от тях обаче далеч не са здравословни. Ето 7 лъжи за здравето на зъбите, в които вярваме:Всъщност за появата на кариес са виновни \"лошите бактерии\", които произвеждат киселина. Въглехидратните остатъци върху зъбите са храната на тези бактерии. Разбира се, захарта също е въглехидрат, но в действителност в същата категория се включват и много други продукти, дори и здравословни, като например плодовете или зърнените култури.Напротив, ако устата на една бременна жена е с възпаление, то трябва да бъде незабавно отстранено. Основният страх сред бъдещите майки е свързан с факта, че болкоуспокояващите могат да повлияят на плода. Но не е нужно да преживявате болката на зъболекарския стол – последните проучвания доказват безопасността на местните анестетици. При всичскислучаи обаче е необходимо да предупредите зъболекаря си, че сте бременна.Млечните зъби често имат тънък емайл и по-малко защита срещу бактериите. Кариесът на млечен зъб може да доведе до гнойно възпаление, което по-късно ще навреди на зъба с корен.Всъщност, можете да използвате и мека четка. Някои стоматолози дори ги препоръчват, за да не се навреди на венците и емайла. Като цяло, най-важното е да се следват прости правила: да си миете зъбите 2 пъти на ден и да си сменяте четката на всеки 3-4 месеца.След хранене, използвайте конец за зъби. Клечката за зъби може да увреди венците ви. Освен това, ако след всяко приемане на храна имате желание да използвате клечка за зъби, е време да отидете на зъболекар.Не винаги. Болката в зъба може да бъде предизвикана по много причини, различни от кариес: чувствителност на зъбите, възпаление на пулпата на зъба или венците. И това не винаги е проблем в устата. Например, може да бъде възпален синузит.Ако мъдреците са напълно израснали и не ви болят, няма нужда да ги вадите.", "date": "2017.06.25", "title": " 7 мита за здравето на зъбите ни"}
{"url": "https://m.offnews.bg/news/Futbol_18793/Nesebar-dava-BFS-na-prokuror-zaradi-cherno-toto_659011.html", "text": "Презумпцията за невинност, която беше нарушена от БФС, ядоса здраво Несебър. Местният футболен клуб се закани да вкара прокурори в канцелариите на Боби Михайлов. Аферата с черно тото, в която по неособено ясни причини беше въвлечен и втородивизионният тим, е на път да придобие сериозни размери, твърди \"Меридиан мач\". Припомняме, че от БФС разпространиха съобщение в петък, според което Дисциплинарната комисия към централата налага глоба от 10 000 евро на Несебър и Оборище.В съобщението се упоменава, че Европейската футболна асоциация е сигнализирала, че има съмнение за уговорени мачове от страна на Несебър и Оборище. Шефът в морския клуб Недялко Москов призна пред „Меридиан Мач\", че е шокиран от глобата и със сигурност няма да остави нещата така. Той дори заплаши БФС с прокуратурата.„Всички в Несебър сме потресени. Или централата ще ни подкрепи пред УЕФА, или ще предизвикаме разследване на прокуратурата. Подали сигнал срещу нас и веднага ни посочиха с пръст и ни наложиха глоба. Оставете на страна санкцията, но по този начин ни омаскаряват. Защо от Дисциплинарната комисия не направиха разследване преди да излизат с позиция?\", започна изпълнителният директор на Несебър Недялко Москов. „Шокирани сме от начина, по който се действа срещу нас. Имало съмнения за мача с Оборище?! Защото имало залози за „единица\". Преди този мач Панагюрище имаше шест победи като домакин, а ние - 5-6 поражения като гост.Поради тази причина най-нормалното нещо е хората да смятат, че двубоят ще завърши в полза на домакините. Нали знаете обаче, че мачът свърши 0:0. Прогнозата не са оправда, а сега ни налагат някаква глоба. Шокирани сме\", добави той.„Това е скандално и ние не може да го приемем. След мача с Оборище лично аз бях бесен от действията на реферите, които правеха всичко възможно да помагат на домакините. Тръгнах да се разправям, тъй като решенията им не бяха справедливи, но за радост ме спряха. Нека разследват съдийската бригада.Преди това имало сигнал, че сме загубили от Лудогорец. Голяма изненада, няма що. Доста отбори записват поражения, когато играят срещу национали на България\", добави той.", "date": "2017.06.25", "title": " Несебър дава БФС на прокурор заради черно тото"}
{"url": "https://m.offnews.bg/news/Futbol_18793/Fenovete-spasiavat-Pirin-kaniat-Ivan-Chapov-obratno-v-kluba_659016.html", "text": "Феновете се заеха да реанимират бедстващия Пирин, който е под реална заплаха да не започне първенството. Най-добрите играчи се спасяват поединично. Останалите чакат заплати и някакво чудо.Решение е намерено. То се казва Иван Чапов, известен бизнесмен, който се занимава с енергийни проекти, а вече е и собственик на прочутия комплекс \"Катарино\".Активисти от агитката на Пирин, начело с Константин Капчин, организираха среща с бизнесмена в Благоевград. И останаха повече от доволни от разговора, научи OFFNews.Чапов на практика е основател на този Пирин. Той направи клуб след фалита при Емил Наков, който тръгна от \"А\" окръжна група и стигна елита. Енергийният бос е запален привърженик на отбора. Синът му Манол дори стигна до първия тим на Пирин.Чапов () е дал знак, че е готов да се върне начело на Пирин, който подари преди време на общината. Чака се думата на местната власт, която притежава в момента тима.От фенклуба организират среща за следващата седмица, най-вероятно сряда. На нея ще бъде поканен кметът Атанас Камбитов, други политици, представители на благоевградския бизнес, който уж много милее за футбола. Привържениците на Пирин искат всички заедно да намерят трайно решение за любимия отбор.", "date": "2017.06.25", "title": " Феновете спасяват Пирин, канят Иван Чапов обратно в клуба"}
{"url": "https://m.offnews.bg/news/112_6/Tovaren-vlak-se-zapali-na-garata-v-Gorna-Oriahovitca-dvama-sa-raneni_659043.html", "text": "Товарен влак се запали на гарата в Горна Оряховица, съобщи БНР.Инцидентът е станал около 16:30 часа.При извършване на маневра с дизелов локомотив на осми коловоз възниква запалване в машинното отделение на локомотива. Вследствие на запалването двамата машинисти са обгорени от нагрято машинно масло, което по неизяснени до момента обстоятелства е заляло машинистите, съобщи \"Фокус\".По данни на БНТ в локомотива е гръмнала трансформатораната кутия и врящо машинно масло е заляло машиниста и маневриста.Двамата машинисти - на 45 и 50 години, са откарани в болница.Те са с над 15% изгаряния и са с опасност за живота. Заради тежкото им състояние те бяха транспортирани до болница \"Пирогов\" в София. Пожарът е потушен, няма опасност за преминаващите влакове. ", "date": "2017.06.25", "title": " Товарен влак се запали на гарата в Горна Оряховица, двама са ранени (обновена)"}
{"url": "https://m.offnews.bg/news/112_6/Strelba-pred-zalozhna-kashta-v-Druzhba_659019.html", "text": "Стрелба стресна жители на столичния квартал \"Дружба\" тази нощ. Полицията е задържала мъж, гърмял пред заложна къща, съобщи БНР. Причината за стрелбата е скандал между двама мъже, единият от които работел в заложната къща. Нападателят е извадил газов пистолет и започнал да стреля по опонента си, който се е заключил в помещението.Няма пострадали хора, причините за инцидента се изясняват. ", "date": "2017.06.25", "title": " Стрелба пред заложна къща в \"Дружба\""}
{"url": "https://m.offnews.bg/news/Politika_8/Zelenogorski-Vazhna-e-ne-sistemata-a-kak-darzhavata-shte-se-spravi-s_659021.html", "text": "България страда от високи нива на корупция и тежка бюрокрация. Трябват реални действия и ГЕРБ да се откажат от практиката да започват нещо и да не го довършват.Това коментира по БНР Найден Зеленогорски от „Движение България на гражданите“ от Реформаторския блок.Липсва концепция. Цели 20 години не можем да постигнем напрадък, а неясните административни процедури тормозят всеки ден българските граждани, каза още Зеленогорски. Още в 43-ото Народно събрание от РБ бяхме предложили мълчаливото съгласие, но това беше неглижирано, припомни той. В Плевен преди 10 години започнахме да предоставяме електронни услуги на гражданите, защо това не може да се случи и в държавата, попита реторично той и бе категоричен, че въвеждането на електронното управление трябва да е приоритет.Надявам се, че за това, което твърдят от мнозинството ще намерят и воля да го изпълнят, защото корупцията и тежката администрация са сериозна спирачка пред развитието на България, коментира Зеленогорски. Относно борбата с корупцията той добави, че законопроектът, изготвен от Меглена Кунева и екипът й е добър, обсъден и подкрепен е и от Борисов, Захариева, Цачева, от патриотите, затова не вижда причина да се пише нов проект, освен ако целите не са различни от работещ закон.Относно промяната на избирателната система и организираната от РБ през седмицата дискусия с представители на десни партии, експерти и граждани, Зеленогорски заяви, че най-важното е не каква е системата, а как държавата ще се справи с 30% купен и корпоративен вот. Това е неефективна демокрация и нищо няма да помогне, ако не се прекратят възможностите за изборни манипулации, категоричен бе той. За ефективни и честни избори трябва да има изчистване на избирателните списъци от „мъртвите души“, да се въведе машинно и електронно дистанционно гласуване, професионална изборна администрация. Ако има честен процес, с намаляване на прага за преференциите, премахване на защитата на първия и задължителна преференция, ще се постигне силен мажоритарен избор, допълни той.", "date": "2017.06.25", "title": " Зеленогорски: Важна е не системата, а как държавата ще се справи с купения вот"}
{"url": "https://m.offnews.bg/news/112_6/42-godishen-sofijski-huligan-podal-falshiviia-signal-za-bomba-na-letis_659018.html", "text": "42-годишен мъж от София с криминална регистрация за хулиганство е подалият фалшивия сигнал за бомба на столичното летище, съобщи полицията.Мъжът е с инициали Г. Н. и по информация на bTV е общ работник там.На 23 юни вечерта той съобщи за поставени взривни устройства на аерогарата и на бул. \"Ситняково\". По телефона се представил като Димитринка.След обаждането криминалисти от СДВР и Първо районно управление на МВР издирили и задържали \"Димитринка\" за 24 часа. Предстои доклад на материалите в прокуратурата.", "date": "2017.06.25", "title": " 42-годишен софийски хулиган подал фалшивия сигнал за бомба на летището"}
{"url": "https://m.offnews.bg/news/Obshtestvo_4/MON-vavezhda-kriterij-usednalost-i-pravi-tcentraliziran-priem-v-parvi_659017.html", "text": "От следващата година ще променим критериите за прием в първи клас, обяви министърът на образованието Красимир Вълчев през bTV днес. Поводът - измамите с адресни регистрации само и само детето да бъде записано в бленуваното училище - в масовия случай то е Втора немска или 73 СУ.По повод проблемите тази година той коментира, че и предните години е имало проблеми, но по-малко. Те се задълбочили с въвеждането на критерия \"близост до училището\" като основен.Той беше категоричен, че няма недостиг на места за първокласници на територията на цялата столична община, а само за някои училища.\"Надявам се, че родителите ще приемат тезата, че в останалите училища качеството на обучението, особено в начален етап, където то зависи от началния учител, може да бъде на съпоставимо и дори на по-високо ниво\", каза още министърът.По повод случаите на агресия в училища Вълчев коментира, че ще работи за подобряване комуникацията между родители, учители, ученици, защото част от проблема е нарушеното доверие.Той обеща и повече медицински лица, психолози, социални работници и педагогически съветници също от 2017/2018 г.Министърът посочи и каква е целта на правителството за размера на учителските заплати - те да са над средните за страната.Попитан за случая в УНСС, при който преподавателка написа тройки на студенти, предали бели листа на изпит, след което ръководството я пенсионира, но и наказа подалия сигнала до медия студент, Вълчев заяви, че наказанието за младежа е грешка.", "date": "2017.06.25", "title": " МОН въвежда критерий уседналост и прави централизиран прием в първи клас"}
{"url": "https://m.offnews.bg/news/112_6/Zadarzhaha-mazh-zaplashval-s-nozh-stolichani_659022.html", "text": "Мъж заплашвал с нож столичани на бул.\"Витоша\" късно снощи е задържан от полицията. Инцидентът е станал в пешеходната зона на булеварда при кръстовището с ул. \"Денкоглу\", съобщи МВР. Сигналът за агресивния мъж е подаден около 23,30 часа. Задържаният е И.Я. от София на 39 години, той е с криминални регистрации за хулиганство и притежание на наркотици. При обиска у него е открит сгъваем нож, с който по-рано, по информация на граждани заплашвал минувачите. И.Я. е задържан е до 24 часа в Четвърто РУ, материалите по случая ще бъдат предадени на прокуратурата.  ", "date": "2017.06.25", "title": " Задържаха мъж, заплашвал с нож столичани"}
{"url": "https://m.offnews.bg/news/Obshtestvo_4/Zhegata-prodalzhava-termometrite-goniat-40-gradusa-na-mesta_658998.html", "text": "Жега и днес, термометрите гонят 40 градуса през следващата седмица. Следобед в южната и източната част от страната ще се заоблачи, но дъжд няма да вали. Максималните температури ще са между 31 и 36 градуса, според прогнозата на НИМХ. Край морето ще е малко по-хладно и ще духа слаб вятър, вълните ще са два бала. По високите върхове се очакват температури около 20 градуса. През следващите три дни времето ще е все така слънчево и горещо. В планините обаче са възможни летни бури с валежи и гръмотевици. Към четвъртък-петък температурите ще са необичайно високи - до 40 градуса на места.", "date": "2017.06.25", "title": " Жегата продължава, термометрите гонят 40 градуса на места"}
{"url": "https://m.offnews.bg/news/Obshtestvo_4/Tapa-v-Ovcha-kupel-do-Koleda-zaradi-tretiia-lach-na-metroto_658999.html", "text": "Строителството на третия лъч на метрото от депо \"Земляне\" до \"Монтевидео\" променя движението в района, съобщи Столична община. От днес до Коледа се забранява движението на пътни превозни средства в двете посоки по бул. „Президент Линкълн” между бул. „Овча купел” и ул. „Крушовски връх”. Променят маршрутите на автобусни линии № 11 и 60 – от бул. „Никола Мушанов” на кръстовището с ул. „Житница” надясно по ул. „Житница”, ул. „Зеленика” надясно по бул. „Президент Линкълн” и по маршрутите си двупосочно. Закриват се съществуващите автобусни спирки „Бул. Овча Купел” и „Ул. Лиляче\" на бул. „Президент Линкълн”. Автобусите ще спират на съществуващи спирки на ул. „Зеленика”. От утре пък до 27 август  от ул. „Ильо войвода” до ул „Злетово”. Движението ще се извършва двупосочно по моста „Чавдар” /нов/ от ул. „Злетово” до ул. „Черковна” /две ленти в посока изход и една лента в посока Център/.Ще бъдат пренасочени автобусни линии с номера 78 и 79 и тролейбусни линии № 1, 2 и 4 съгласно въведената временна организация на движение. ", "date": "2017.06.25", "title": " Тапа в Овча купел до Коледа заради третия лъч на метрото"}
{"url": "https://m.offnews.bg/news/Futbol_18793/Monako-vdiga-s-900-protcenta-zaplatata-na-Mbape_659045.html", "text": "Килиан Мбапе ще получи предложение за увеличение на месечната заплата с 900 процента, за да устои на натиска от Реал Мадрид, Ливърпул и Арсенал! Офертите към Монако летят при непрекъснато покачване на числата.Според местни медии 18-годишният нападател взема на седмица 160 000 евро вместо досегашните 18 000 евро. Излиза, че Мбапе рита за заплата, колкото взима Кешеру в Лудогорец, ако се вярва на френските журналисти. Но пък бъдещето е пред него.Реал води страхотна война, за да не изпусне Мбапе в посока Англия. Ливърпул е напред в наддаването с оферта от 87,9 милиона паунда. Тя обаче вече беше отхвърлена от Монако.Козът на Зинедин Зидан е друг. Той е обещал в личен разговор с Мбапе, че ще продаде някой от звездното трио в атака, за да му осигури титулярно място. Роналдо, Бейл и Бензема изглеждат непоклатими, въпреки че понякога играят в пъти по-слабо от Иско или Арсенио.Килиан Мбапе е роден в парижко предградие. Рожба на прочутата национална школа в Клерфонтен. Дебютира за Монако на 16 години и 347 дни, с което бие рекорда на Тиери Анри за най-млад играч в историята на Монако. Вкарва първия си гол за тима на 17 години и 62 дни, с което бута в килера още един рекорд на Анри.", "date": "2017.06.25", "title": " Монако вдига с 900 процента заплатата на Мбапе"}
{"url": "https://m.offnews.bg/news/Futbol_18793/Majkala-s-priznanie-Tozi-klub-e-Liteks-ima-pravo-da-igrae-v-Evropa_659044.html", "text": "Експертно мнение по казуса с участието на ЦСКА-София в Европа даде Георги Илиев. Майкъла е фен на тима на Гриша Ганчев. Ето какво каза той в предаването \"Код Спорт\" на ТВ+.\"Футболният съюз си изигра много правилно картите и Боби Михайлов е много прав. Това не е нов клуб. Това е клубът Литекс и той си има лиценз. Не е регистриран нов ЦСКА от две години, както всички коментират. По правните документи това си е Литекс, като Етрополе под името ЦСКА купува лиценза на Литекс и Литекс става ЦСКА (София).Футболният съюз издава документи, че ЦСКА има право да играе и е нормално да играе. Стана втори и ЦСКА си завоюва правото да участва в евротурнирите, въпреки че е с лиценза на Литекс. Мисля, че би трябвало да ни допуснат да участваме\", сподели Майкъла. И се върна на драматичните 15 минути преди жребия.\"Трагедия! Не мога да си го обясня. От една година говоря, че ако е нов клуб, не би трябвало да участваме три години. Има правила. Много пъти задавахте въпроса на Футболния съюз - ЦСКА ще участва ли в евротурнирите, ако стане втори? Това беше още преди една година.Всички казваха: \"Чакай, да дойде времето да се класира ЦСКА\". Съвсем спокойно можеше да се пусне едно писмо. Мисля, че и от Управата на ЦСКА трябваше да поискат едно писмо чрез Футболния съюз до УЕФА - ако станем втори, имаме ли право да участваме в турнирите?Елементарно е вече. В ХХI век сме, комуникациите вече са толкова напреднали. Има имейли, ако не са чували. Хората ще ти отговорят. Но не може да ти дадат лиценз в петък, ЦСКА отива с делегация и в понеделник половин час преди жребия да ти кажат Дунав (Русе) се изписва по-добре от ЦСКА и ще играе Дунав\", заключи той.Георги Илиев смята, че УЕФА е бяла и няма как да се поддаде на манипулации. Той се изсмя, че юристът Георги Градев или Кирил Домусчиев могат да влияят на европейската централа.", "date": "2017.06.25", "title": " Майкъла с признание: Този клуб е Литекс, има право да играе в Европа"}
{"url": "https://m.offnews.bg/news/Sviat-_12/Albantcite-izbirat-parlament-na-predsrochni-izbori_659000.html", "text": "Албания си избира парламент днес на предсрочни избори. Право на глас имат над 3,4 милиона граждани. Албанците ще пускат бюлетини за 18 политически формации. С най-големи шансове са трите най-големи партии - Социалистическата, Демократическата и Движението за социалистическа интеграция. Изборите бяха насрочени, след като опозиционната Демократическа партия на Лулзим Баша, която от февруари бойкотира работата на парламента и отказваше да участва в изборите, постигна компромис със Социалистическата партия на Еди Рама. Това обаче предизвика конфликт между социалистите и техния дългогодишен съюзник - Социалистическото движение за интеграция (СДИ) на досегашния председател на парламента и новоизбран президент Илир Мета, уточнява бТВ.На предишните парламентарни избори през 2009 и 2013 г. СДИ беше решаващият фактор за формиране на коалиционно правителство, първо с Демократическата партия, а след това и със Социалистическата партия. И демократите, и социалистите заявиха, че няма да влязат в нова коалиция със СДИ.Според последните анкети Социалистическата партия има малка преднина пред Демократическата.Около 6000 полицаи ще се грижат за сигурността, а над 300 наблюдатели от Организацията за сигурност и сътрудничество в Европа (ОССЕ) ще следят протичането на изборния процес.", "date": "2017.06.25", "title": " Албанците избират парламент на предсрочни избори"}
{"url": "https://m.offnews.bg/news/Drugi_18773/Dejli-Mejl-Vsichki-futbolni-natcionali-na-Rusiia-sa-hvanati-s-doping_659001.html", "text": "Всички 23 футболни национали на Русия, взели участие на Световното първенство в Бразилия през 2014 година, са обект на разследване за употреба на допинг. Това твърди \"Дейли Мейл\" в мащабно разследване на схемите в целия руски спорт.Статията е с доста силни твърдения, чието доказване може да постави под съмнение не само провеждането на Мондиал 2018. МОК също не е взема решения за крайните мерки относно руския спорт предвид допинг скандалите от Сочи.Или става въпрос за принципност, или някой стяга примката около хората на Путин. Отнемане на домакинство на Световно първенство по футбол плюс забрана на руски спортисти да участват в Игрите в Пьончан след броени месеци ще нокаутират руския спорт.Според материалите ФИФА разследва 34 руски футболисти. Сред тях е и целият национален тим от Мондиал 2014. Петима от героите играха за Русия не настоящия турнир за Купата на конфедерациите.В разследването се твърди, че допинг ченгетата вече разполагат с твърди доказателства.  Все пак разследването продължава.Не е ясно колко допинг е взела Русия на първенството, но отборът си тръгна рано от Бразилия. Треньор беше самият Фабио Капело, а \"Сборная\" записа две точки и остана на трето място в групата си.В разследването се нищят отново скандалните схеми за допингиране на руски спортисти за Олимпиадата в Сочи през 2014 година.  Цитират се няколко мейла на скандалния доктор Родченков за прикриване на проби.Според английския таблоид шефове на различни федерации в зимните спортове са били наясно със схемите на домакините. Някои от тях обаче са били оплетени с методи от времето на КГБ. Едни са взели подкупи, а други са били щракнати в сексуални упражнения с руски момичета, пратени им от организаторите.  ", "date": "2017.06.25", "title": " Дейли Мейл: Всички футболни национали на Русия са хванати с допинг"}
{"url": "https://m.offnews.bg/news/Sviat-_12/1500-evakuirani-zaradi-pozhar-v-IUzhna-Ispaniia_659035.html", "text": "Най-малко 1500 души са евакуирани заради пожар в Южна Испания, предаде Франс прес, цитирана от БТА.Пожарът избухна снощи в югозападната община Могер, но вече е стигнал до природния парк Доняна, включен в Световната мрежа на биосферните резервати на ЮНЕСКО. В потушаването на пожара са се включили седем самолета, десет хеликоптера и четири хидроплана. За момента не е ясно каква площ е засегната от пожара, който все още продължава да бушува. Не са ясни и причините за избухването му, като властите не изключват да е причинен от човешка дейност. В съседна Португалия при горски пожари загинаха 64 души, а над 250 бяха ранени. Националният природен парк Доняна е един от най-големите природни резервати в Испания. Неговите над 50 000 хектара площ са важна спирка за мигриращите птици от Африка и Европа. Обитаван е от редица животински видове, сред които са силно застрашените иберийски рис и испански царски орел, отбелязва Асошиейтед прес.", "date": "2017.06.25", "title": " 1500 евакуирани заради пожар в Южна Испания"}
{"url": "https://m.offnews.bg/news/Drugi_18773/Drami-ot-London-do-Baku-v-efira-dnes_659004.html", "text": "Богата е спортната програма днес. Финалът на тенис турнира Куинс в Лондон е без Григор Димитров, но остава вълнуващ. Ще разберем още дали Люис Хамилтън ще защити първата стартова позиция на Гран при на Азербайджан. 10,10 MotoGP, Гран при на Холандия (загр.), Mtel sport 2 (пряко)11,00 Снукър, „Мастърс\" в Рига, Eurosport 111,50 Moto 3, Гран при на Холандия, Mtel sport 214,00 Тенис, турнир за мъже в Хале, Mtel sport 214,00 Мотокрос, СП, БНТ HD14,00 Лека атлетика, ЕП (отборно), Eurosport 115,30 Тенис, турнир за жени в Бирмингам, F+/ Sport+ HD15,30 Снукър, „Мастърс\" в Рига, Eurosport 216,00 Тенис, турнир за мъже в Лондон, Mtel sport 116,00 Формула 1, Гран при на Азербайджан, Диема спорт 217,00 MotoGP, Гран при на Холандия, Mtel sport 217,10 Мотокрос, СП, БНТ HD18,00 Тенис, турнир за жени в Майорка, F+20,30 Снукър, „Мастърс\" в Рига, Eurosport 122,00 Автомобилизъм, НАСКАР, Mtel sport 1", "date": "2017.06.25", "title": " Драми от Лондон до Баку в ефира днес"}
{"url": "https://m.offnews.bg/news/Sviat-_12/Banknoti-ot-nula-evro-za-kolektcioneri-v-Germaniia_659005.html", "text": "Банкноти с номинал нула евро пуснаха в Германия. Банкнотата, разрешение за чието отпечатване е дала Европейската централна банка, е колекционерска. С нея не може да се купи нищо. Тя обаче е отпечатана на същата хартия, на която и редовните евро банкноти и има всички степени на защита, включително холограми и водни знаци, съобщи Нова тв.Отпечатаните банкноти са само 5000, цената на всяка от тях е 2,50 евро.", "date": "2017.06.25", "title": " Банкноти от нула евро за колекционери в Германия"}
{"url": "https://m.offnews.bg/news/Politika_8/Ninova-Putin-shte-dojde-dobre-doshal-e-v-Balgariia_659003.html", "text": "Президентът на Русия Владимир Путин е поел ангажимент да дойде в България след поканата на държавния глава Румен Радев. Путин е добре дошъл у нас, не разбирам десните лидери, които казват \"как ще дойде по време на Председателството ни на ЕС\". Това заяви лидерът на БСП Корнелия Нинова по Нова тв. Бързо производство, не такова, което се точи 10 години, минава давност и престъпникът остава на свобода. И справедливо производство - не решения от съдии по политически или икономически причини. Това означава за мен съдебна реформа от гледна точка на хората, каза още Нинова. \"Президентът Румен Радев има пълната ми подкрепа в борбата с корупцията. Споделям напълно желанието му да решим въпроса. Споделям, че политическата класа няма воля да го направи, обяви Нинова по повод думите на държавния глава, че трябва да бъде създаден единен антикорупционен орган, който да се бори с корупцията по високите етажи на властта. Тя припомни, че по време на кампанията за президентските избори са говорили на тази тема и президентът е последователен в политиката си. На въпрос, дали има в момента реална борба с корупцията, Нинова заяви – \"може би, не\". Тя допълни, че е много важно какъв ще е съставът и правомощията на този антикорупционен орган: Смесената система отговаря на очакванията на цялото общество - и на тези, които искат мажоритарен избор, и на другите, които не гласуваха за такъв на референдума на Слави Трифонов, обясни тя предложението на БСП за 120 мажоритарно избрани депутати и 120 чрез пропорционална листа. Избирането ще се извършва в един ден, а всеки има право да участва само в единия от изборите, ако е против другия вид, допълни Нинова. Руши се историята, паметниците на България, затова искаме да вземем Бузлуджа. Сега, защото съм начело на партията и мога да вземем решения, обясни Нинова желанието на БСП да получи право на ползване на Чинията на Бузлуджа. Тя разкри, че Тя подчерта, че премиерът Бойко Борисов не уважава институциите в България и даде като пример факта, че депутатите научавали какви са приоритетите за Председателството ни на ЕС от чужди медии.  Бойко Борисов обещава, след това не изпълнява – за мен това е тежък грях в политиката, каза още Нинова. ", "date": "2017.06.25", "title": " Нинова: Путин ще дойде, добре дошъл е в България"}
{"url": "https://m.offnews.bg/news/112_6/Izgoria-naj-starata-hizha-v-Panichishte-pozhar-i-v-Plovdiv_659002.html", "text": "Почивният дом на софийската мелница „Никола Вапцаров” в Паничище изгоря снощи. Това е най-старата хижа в курорта – построена през 1960 г. Това съобщи бТВ, като се позовава на свой зрител. Няма информация за причината за пламъците, унищожил и покрива на сградата. Хижата е затворена от години, а вчера в гасеното й са се включили и туристи. Огромен пожар горя снощи и в центъра на Пловдив. Петметрови пламъци и черен дим се разнесоха по главния булевард „Цар Борис III Обединител“. Пламналата двуетажна къща е необитаема, преди години в нея се е помещавал известен ресторант. Огънят тръгнал от втория етаж, където пожарникарите открили и няколко легла на клошари. Няма пострадали. ", "date": "2017.06.25", "title": " Изгоря най-старата хижа в Паничище, пожар и в Пловдив"}
{"url": "https://m.offnews.bg/news/Bojni_18771/Legendata-Emelianenko-padna-s-unikalen-nokaut-video_659008.html", "text": "Легендата Фьодор Емеляненко допусна рядко виждана загуба! Руснакът се завърна на ринга и снощи направи дебют в Bellator MMA срещу Мат Митрион.На ринга в Ню Йорк съперниците буквално се довършиха в първия рунд. Не бяха изтекли и 70 секунди, когато 40-годишният Емеляненко и 38-годишният Митрион се треснаха едновременно с всички сила и паднаха по гръб на пода.Американецът обаче се оказа по-жилав. Той скочи на крака и успя да натисне легендата на ММА. С няколко удари нокаутира руснака.Двубоят в Ню Йорк трябваше да се състои още през февруари. Часове преди началото му обаче Мат получи бъбречна криза и постъпи в болница.Емеляненко е смятан от мнозина за най-великия ММА боец в тежка категория за всички времена. Преди години се отказа от ринга и стана шеф на руски бойни федерации. После дори стана депутат от \"Единна Русия\".Митрион също е интересна личност. Той е състезател по професионален футбол. На 30 години обаче се ориентира към смесените бойни изкуства.", "date": "2017.06.25", "title": " Легендата Емеляненко падна с уникален нокаут (видео)"}
{"url": "https://m.offnews.bg/news/Politika_8/GERB-iska-komisiia-da-proveri-dali-Radev-e-predopredelil-izbora-na-Gr_659040.html", "text": "ГЕРБ иска специална комисия да разследва как е направен изборът за купуване на изтребител, тъй като според партията вече има достатъчно съмнения, че президентът Румен Радев е предопределил избора на на шведските изтребители \"Грипен\". Това обяви зам.-председателят на партията Цветан Цветанов. По думите му съмненията на партията са на базата на информация от открити източници, според които Радев е защитил избора на \"Грипените\", преди да е взето окончателното решение.\"Искаме да проверим с парламентарните механизми как се стигна до този извод, до това решение и дали действително има постъпила информация, която не е отработена и е дисквалифицирала един от участниците служебно\", посочи Цветанов, цитиран от \"Фокус\".Той подчерта, че трябва да се покаже истината, за да се гарантира прозрачността. \"В никакъв случай няма да допуснем да има заиграване с националните интереси и със сигурността на страната\", коментира Цветанов.Целта на комисията ще бъде да разбере дали има оказан натиск и защо се е бързало с решението, защо е декласиран един от участниците.Всички парламентарни групи трябва да са наясно за какво ще се харчат парите и по какъв начин се е стигнало до това решение, посочи и председателят на парламентарната комисия по отбрана ген. Константин Попов.Мнение, че изборът на шведските изтребители \"Грипен\" е предопределен изрази и премиерът Бойко Борисов преди дни. ", "date": "2017.06.25", "title": " ГЕРБ иска комисия да провери дали Радев е предопределил избора на \"Грипените\""}
{"url": "https://m.offnews.bg/news/Sviat-_12/Avtomobil-se-vriaza-v-peshehodtci-v-Niukasal-shestima-sa-raneni-vide_659025.html", "text": "Шестима души са ранени, след като автомобил се вряза в пешеходци пред спортния център Уестгейт в Нюкасъл, където е имало събитие по повод края на Рамазан. Инцидентът е станал в 9 часа сутринта местно време. Шестима ранени са откарани в болница. Сред тях има три деца, едно от които е пострадало тежко, съобщи Би Би Си. Автомобилът е шофиран от 42-годишна жена. Тя е арестувана. Според полицията не става въпрос за терористичен акт. По случая е започнало разследване и органите на реда работят по установяване на подробностите около инцидента.На мястото са изпратени допълнително полицейски екипи.  На тържеството по повод края на Рамазан са присъствали стотици хора. Според очевидци автомобилът се приближил към паркинга, но изведнъж се засилил към събралото се множество. Преди дни автомобил е вряза в мюсюлмани до джамия в Лондон. Един човек загина, а десет бяха ранени. За нападението беше задържан 47-годишен мъж. Той беше обвинен в убийство, опит за убийство и извършване на терористично нападение.", "date": "2017.06.25", "title": " Автомобил се вряза в пешеходци в Нюкасъл, шестима са ранени (видео)"}
{"url": "https://m.offnews.bg/news/Drugi_18773/IUzhna-Koreia-predlozhi-savmesten-olimpijski-tim-na-KNDR_659024.html", "text": "Президентът на Южна Корея Мун Че-ин предложи на КНДР да бъде сформиран съвместен отбор за Олимпийските игри през 2018 година. Зимното шоу ще е в Пьончан, а новината е на The New York Times.Държавният глава огласи идеята по време на откриването на световния шампионат по таекуондо в Муджу. Спортистите на КНДР отказаха да се пуснат на турнира, само един от тях ще се с състезава индивидуално.Според Мун Че-ин съвместен тим от атлети на двете страни ще помогне изключително много за подобряване на отношенията между Южна Корея и КНДР. Те се влошиха рязко слез февруари тази година, когато Пхенян наруши резолюция на ООН и направи две изпитания на ядрени бомби плюс още 20 на балистични ракети.През април от Сеул уточниха, че няма да правят никакви спънки на своите комшии, които ще пристигнат за зимната Олимпиада. Стига те да спазват всички закони на страната.Игрите в Пьончан ще се проведат между 8 и 25 февруари. Включени са 6 нови дисциплини, а две отпаднаха. Така ще бъдат разпределяни 102 комплекта медали.", "date": "2017.06.25", "title": " Южна Корея предложи съвместен олимпийски тим на КНДР"}
{"url": "https://m.offnews.bg/news/Izvan-terena_18817/Nikol-si-otmasti-na-Grisho_659026.html", "text": "Половинката на Григор Димитров - Никол Шерцингер изнесе концерт на феновете след края на квалификацията за Гран При на Азербайджан, която бе спечелена от бившия ѝ приятел Люис Хамилтън.В Англия веднага се заговори, че двамата може отново да са се събрали, тъй като има слухове, че нещата между нея и Григор Димитров не вървят. Наскоро Никол пътува до Лондон и според някои информации трябва да подкрепя Григор на “Уимбълдън”.С проявата си след Гран При 38-годишната хубавица си отмъсти на Гришо за опасната му близост с бившето гадже Мария Шарапова преди около два месеца в Мадрид.Иначе очевидно срещата на Люис с Никол му е повлияла добре, тъй като той ще стартира от първа позиция по улиците на азербайджанската столица Баку в неделното състезание от календара на Формула 1.Британецът и неговият съотборник Валтери Ботас наложиха убийствено темпо в квалификацията и останаха далеч пред останалите конкуренти за по-добра стартова позиция.Хамилтън спечели 66-ата си квалификация, излизайки еднолично на второ място в историята, отстъпвайки единствено на Михаел Шумахер (68) и изпреварвайки идола си Аертон Сена.Трикратният световен шампион триумфира с последната си обиколка, след като Ботас бе поел лидерството в края на квалификацията.", "date": "2017.06.25", "title": " Никол си отмъсти на Гришо"}
{"url": "https://m.offnews.bg/news/Politika_8/Borisov-pozdravi-miusiulmanite-za-Ramazan-Bajriam_659007.html", "text": "Мюсюлманите честват празника Рамазан Байрам, по този повод премиерът Бойко Борисов отправя към всички своите пожелания за здраве, благополучие, спокойствие и разбирателство в домовете. „В България ценим толерантността между хората и държим на добрите взаимоотношения между представителите на различните вероизповедания, споделяме празниците си и се подкрепяме взаимно в трудните дни. Вярвам, че проявената по такива поводи съпричастност и мъдрост могат да бъдат част от нашето ежедневие“, отбелязва премиерът. По думите му, като отстояваме добрите човешки отношения и уважението в обществото, ще имаме не само повод за гордост, но и повече възможности за всички български граждани да живеят по-добре. Рамазан байрам е един от двата най-големи празника в исляма, честването му ще продължи до 28 юни. ", "date": "2017.06.25", "title": " Борисов поздрави мюсюлманите за Рамазан Байрям"}
{"url": "https://m.offnews.bg/news/Zvezdi_18810/Riana-pusna-3-ta-kolektciia-dizajnerski-obuvki_659027.html", "text": "Риана пусна за трети пореден път колекция обувки.Певицата от Барбадос, съвместно с Маноло Бланик, създаде линия модели So stoned, този път с камъни Сваровски.Имената на образците са: \"Poison Ivy\", \"Bajan Princess\", \"Purple Chalice\" и \"Spice\". И четирите модела са с токчета, а каишките са от PVC, така че да са почти невидими и камъните да са изцяло на фокус.Линията ще бъде пусната на пазара през юли тази година.Риана реша самата тя да е рекламно лице на последната си колекция обувки в колаборация с модния гигант.", "date": "2017.06.25", "title": " Риана пусна 3-та колекция дизайнерски обувки"}
{"url": "https://m.offnews.bg/news/Sviat-_12/Erdogan-pripadna-na-molitva-v-Istanbul_659009.html", "text": "Президентът на Турция Реджеп Ердоган е припаднал по време на молитва тази сутрин по повод празника Рамазан байрам. Инцидентът е станал в джамията „Мимар Синан“ в Истанбул. Ердоган е бил поет от хората в молитвения храм. Оказана му е медицинска помощ, съобщават местни медии, цитирани от rodopi24. „Слава богу, възстанових се бързо. Чувствам се добре. Продължаваме с програмата за деня“, заявил Ердоган на излизане. Според лекарите, президентът се е почувствал зле, заради голямо повишение на нивото на кръвната захар. Ердоган публикува празнично послание за Рамазан байрам, в което акцентира на единството на Турция и декларира, че срещу нея се били залагали множество капани, в които обаче тя няма да падне.", "date": "2017.06.25", "title": " Ердоган припадна на молитва в Истанбул"}
{"url": "https://m.offnews.bg/news/Protesti_17652/Politcai-i-pozharnikari-izlizat-na-protest-na-5-iuli_659031.html", "text": "Полицаите и пожарникарите излизат на протест на 5 юли пред храм-паметник \"Св. Ал. Невски\" с начален час 11 часа, обявиха от Синдикалната федерация на служителите в МВР. Повод за протеста са ниските трудови възнаграждения в системата на МВР.От организацията уточниха, че на протест излизат още спасителите и държавните служители в институтите и Академията на МВР. \"Ние отново няма да честваме празника на МВР\", заяви председателят на организацията Валентин Попов.Оттам допълниха, че служителите на МВР са жертви на системата. \"Задавали са ни въпроса напук ли го правите - не, не е напук. Между нас върви синдрома „жертва се оплаква на жертва“, Когато една жертва на системата дойде при нас, тя търси помощ от жертвата\", коментира Илия Кузманов, зам.-председател на синдиката, цитиран от \"Фокус\".В началото на месеца синдикатът поиска 15% увеличение на полицейските заплати. Вътрешният министър Валентин Радев обаче обяви, че това няма как да се случи в момента. Радев посочи, че не вижда причина за това, като не се съгласи със синдикатите, че няма достатъчно облекла за служителите на МВР.\"Какви дрехи няма? Складът, който се намира в „Симеоново“, е пълен с дрехи за една година“, посочи Валентин Радев тогава. По този повод Попов обяви пред БНР, че не знае да има пълни складове с облекла за полицаите. \"Пълни складове може и да има, само че аз не знам къде. Колегите също не знаят. Ние имахме намерение, в интерес на истината, да отидем и да поканим медиите да потърсим някъде в Симеоново някакъв пълен склад, защото ако не се лъжа, така беше казано публично, но се отказахме. Няма пълен склад в Симеоново. Това е истината. Предстои едно преместване на едни складове в Симеоново и те още не са пълни. Нови униформи ще има скоро най-вероятно. Вече се изпълняват няколко обществени поръчки. Трябва да уточня, че болшинството колеги, които изпълняват задълженията си в униформено облекло, не са получавали такова в продължение на години - три, четири, че даже и пет\", коментира той.Планирани са още три протеста до края на годината, ако няма диалог с ръководството на МВР и не се стигне до решение по исканията на служителите на МВР. ", "date": "2017.06.25", "title": " Полицаи и пожарникари излизат на протест на 5 юли"}
{"url": "https://m.offnews.bg/news/Lajfstajl_18806/Printc-Hari-iskal-da-napusne-kralskoto-semejstvo_659032.html", "text": "Принц Хари е искал да напусне британското кралско семейство и да живее като обикновен човек.Признанието на петия престолонаследник на трона дойде в интервю, публикувано в неделя от \"Дейли Мейл\", след по-рано той .32-годишният принц споделя още, че времето му в армията - когато е бил \"просто Хари\" - е било \"най-доброто ми бягство\" и че е обмислял да се откаже от титлата си. Чувствах, че искам да напусна, но реших да остана и да изпълнявам ролята си заради себе си и за доброто на хората.Двамата с брат му - принц Уилям - не искали да са просто знаменитости, разказва Хари, който посвети последните няколко години на благотворителни каузи, включително подкрепа за ветерани от военни конфликти. Бяхме изключително страстно отдадени на благотворителните ни каузи. Избрахме ги, защото това е пътят, който майка ми показа, допълва Хари, който губи майка си - принцеса Даяна - едва 12-годишен.През 1997 г. момчето трябва да върви след ковчега в погребалната процесия, заедно с баща си, дядо си, брат си и чичо си Ърл Спенсър, а днес казва, че никой никога не трябва да иска такова нещо от едно дете.\"Майка ми току-що беше починала, а аз трябваше да извървя дълъг път зад нейния ковчег, заобиколен от хиляди хора, които ме гледаха, докато милиони други правеха същото пред телевизорите си. Не мисля, че което и да е дете трябва да бъда карано да прави това, при никакви обстоятелства. Не мисля, че това би се случило днес\", казва принцът в интервюто.", "date": "2017.06.25", "title": " Принц Хари искал да напусне кралското семейство"}
{"url": "https://m.offnews.bg/news/Futbol_18793/Germaniia-Meksiko-i-Portugaliia-Chili-v-karvavi-polufinali_659048.html", "text": "Най-добрите 4 отбора от турнира за Купата на Конфедерациите в Русия станаха известни. Европейският шампион Португалия среща южноамериканския Чили на стадион \"Казан Арена\" в Казан на 28 юни. Ден по-късно в другия полуфинал ще спорят световният първенец Германия и Мексико - най-добрият тим на Северна Америка.Чили допусна равенство 1:1 срещу Австралия в последния мач от груповата фаза. \"Кенгурата\" водеха в резултата на почивката с гол на Джеймс Троизи. Чилийците обаче не допуснаха сензация с изравнителен гол на резервата Мартин Родригес, но се натресоха на Роналдо и компания.Младия германски тим победи 3:1 по същото време Камерун на стадион \"Олимпийски\" в Сочи. Това се оказа и юбилейна победа №100 за селекционера Йоахим Льов в неговия мач №150 начело на отбора. Немците остават в Сочи за полуфинала.Световният шампион откри чрез Керем Демирбей веднага след почивката, като германецът намери горния десен ъгъл със страхотен снаряд. В средата на второто полувреме Камерун остана с човек по-малко заради директен червен картон на защитника Мабука. Той беше даден след повторение на видео, но пак беше доста спорен.3 минути по-късно Вернер удвои аванса на Бундестима. Гаф в защитата обаче позволи на африканския шампион да намали. Тимо Вернер обаче довърши веднага съперника с трети гол.", "date": "2017.06.25", "title": " Германия - Мексико и Португалия - Чили в кървави полуфинали"}
{"url": "https://m.offnews.bg/news/Sviat-_12/Tramp-obvini-Obama-che-ne-e-sprial-ruskata-namesa-na-izborite-v-SASht_659029.html", "text": "Американският президент Доналд Тръмп обвини предшественика си Барак Обама в бездействие за руската намеса в изборите в САЩ. Тръмп коментира темата в Туитър, след като \"Вашингтон пост\" публикува разследване, според което ЦРУ е предупредило Обама за руски хакерски атаки срещу Демократическата партия с цел да се повлияе на изборите още през август миналата година. Според изданието хакерските атаки са били извършени след нареждане на руския президент Владимир Путин, а целта е била да се навреди на Хилъри Клинтън и да се помогне на кампанията на Доналд Тръмп. САЩ обвиниха Русия за намеса на изборите в началото на октомври 2016 г., а едва през януари тази година в рамките на разследването беше споменат поименно и Путин.\"Вашингтон пост\" посочва, че Обама е наредил на разузнаването и на службите за сигурност да съберат възможно най-много информация за евентуалната руска хакерска намеса и да изготвят списък с възможни наказателни мерки срещу Русия, вариращи от икономически санкции до кибератаки.Обама е обсъдил темата с Путин в кулоарите на срещата на върха на Г-20 в Китай през септември, а в началото на август директорът на ЦРУ Джон Бренан е разговарял по телефона с ръководителя на руската Федерална служба за сигурност Александър Бортников и го е предупредил Москва да не се меси в изборите. Обама обаче не е искал да реагира на предполагаемата руска намеса преди изборите, страхувайки се, че Русия може да извърши кибератаки в деня на вота, както и какво ще е тълкуването на републиканците на подобни негови действия. Той разреши въвеждането на санкции срещу Русия едва на 29 декември миналата година. Тогава бяха въведени икономически санкции срещу руските тайни служби, експулсирани бяха 35 дипломати, обявени за шпиони, и бяха затворени две руски дипломатически резиденции в САЩ, отбелязва изданието, цитирано от БТА.Според бившия началник на кабинета на Обама Денис Макдона след личния разговор между Обама и Путин руските хакерски атаки спрели. Москва неведнъж отрече обвиненията за намеса в изборите в САЩ.Според Тръмп Обама не е предприел достатъчно действия, за да предотврати руската намеса на изборите. \"Сега бе разкрито: администрацията на Обама е знаела доста преди 8 ноември за намесата на Русия в изборите. Тя обаче не е направила нищо. ЗАЩО?\", написа Тръмп в Туитър.", "date": "2017.06.25", "title": " Тръмп обвини Обама, че не е спрял руската намеса на изборите в САЩ"}
{"url": "https://m.offnews.bg/news/Izvan-terena_18817/Mesi-otpraznuva-rozhdeniia-den-v-domashna-obstanovka_659028.html", "text": "Суперзвездата на Барселона Лионел Меси посрещна 30-ия си рожден ден в семеен кръг. Вчера аржентинецът отпразнува юбилея заедно с бъдещата си съпруга Антонела Рокуцо и двете им деца.Нападателят публикува в официалния си профил в Инстаграм снимка с жена си, едно от момчетата и специална торта с емблемата на Барса.А коментарът на Меси под снимката гласеше: \"Краят на рождения ден. Много благодаря на всички за пожеланията\". За няколко часа аржентинецът събра милиони харесвания, сред които се отличават имената на Неймар, Дейвид Бекъм, Иван Ракитич и други.Лео и неговата любима Антонела Рокуцо се подготвят за предстоящата си сватба, която ще бъде на 30 юни и ще се състои в Росарио – родният град на Меси.", "date": "2017.06.25", "title": " Меси отпразнува рождения ден в домашна обстановка"}
{"url": "https://m.offnews.bg/news/112_6/Dve-rumancheta-s-komotcio-v-Pirogov-sled-kato-bashta-im-obarna-kolata_659023.html", "text": "Две деца са настанени в \"Пирогов\" с комоцио след катастрофа на магистрала \"Хемус\" край с. Яна. Заедно със 7-годишното момиче и 14-годишното момче в клиниката остава и майка им, но не като пациент, а като техен придружител.Тя и бащата имат контузии, които не налагат болнично лечение, съобщиха от клиниката. По-рано днес румънски автомобил се преобърна в тревата на магистрала \"Хемус\" край Яна. Други участници в инцидента няма. Първоначалната версия за катастрофата е превишена скорост, заради която водачът губи контрол.", "date": "2017.06.25", "title": " Две румънчета с комоцио в Пирогов, след като баща им обърна колата"}
{"url": "https://m.offnews.bg/news/Sviat-_12/Politciiata-razprasna-s-gumeni-kurshumi-gej-parada-v-Istanbul_659046.html", "text": "Полицията разпръсна с гумени куршуми участници в гей парада в Истанбул. Шествието се проведе на площад \"Таксим\" в центъра на града въпреки забраната от страна на властите.Полицията изстреля гумени куршуми срещу група от около 40 протестиращи. Най-малко четирима са задържани. Малки групи се събраха на площада в късния следобед въпреки забраната за провеждането на парада. Според свидетели броят на активистите е бил малък, като полицаите са надвишавали активистите. Ежегодният гей парад е забранен в Истанбул от 2015 г. насам, след като година по-рано в шествието взеха участие над 100 000 души. Това беше и най-масовото шествие е на ЛГБТ общността в мюсюлманския свят. Правозащитни организации изразяваха неведнъж недоволството си от забраната на гей парада. Тази година събитието съвпадна с първия ден от ислямския празник Ейд ал-Фитр, който бележи края на поста през Рамазан.", "date": "2017.06.25", "title": " Полицията разпръсна с гумени куршуми гей парада в Истанбул"}
{"url": "https://m.offnews.bg/news/Izvan-terena_18817/Rekordiorat-na-futbola-ni-s-trogatelen-zhest-kam-bolniia-Sadakov_659049.html", "text": "Талантът на Локомотив Пловдив Ияд Хамуд подари фланелка с името на Димитър Бербатов на голямата клубна легенда Аян Садъков. Екипът получи Аян Садъков-младши, който ще я предаде на баща си.Жестът е благодарение на Хамуд и екипа на Бербо. Той е в знак на съпричастност към големия Садъков.\"Бъдете силен и винаги пазете черно-бялата идея в сърцето си! Ние сме с вас!\", бе посланието на Ияд Хамуд. Страхотен младеж си Ияд, поздравления!От няколко години Аян Садъков се бори с една от най-тежките болести - амиотрофична латерална склероза. Айко, както го наричат на Лаута, е бивш национал, участник на Мондиал 86 и един от най-обичаните играчи от черно-бял Пловдив.Хамуд пък стана най-младият футболист в историята на елитната ни група. Той дебютира за Локо на 15 години и 4 месеца. При това в дерби с Ботев, като подаде за гола на Мартин Камбуров при победата 2:1.Ияд е син на сириец и българка. Бащата остава в Пловдив, след като завършва висше образование у нас, като развива сравнително успешен бизнес.", "date": "2017.06.25", "title": " Рекордьорът на футбола ни с трогателен жест към болния Садъков"}
{"url": "https://m.offnews.bg/news/Obshtestvo_4/Kapalniata-Mariia-Luiza-rund-poreden-za-milioni_658295.html", "text": "На 6 юли къпалнята \"Мария Луиза\" в Борисовата градина навършва 78 години. Последните 12 от тях е затворена и потънала в разруха частна собственост след скрита приватизация, стартирала през 2003 г. Столична община пък за пореден път очаква собствениците да представят проект за възстановяването на басейните след проведена наскоро среща с Николай Проданов, представляващ \"Парк Мария Луиза\" АД. За да се намери начин да се върне на столичани това, за което през 1939 г. тогавашният кмет инж. Иван Иванов казва: Така архивите разкриват какво точно са загубили столичани, когато общинарите преди петнайсетина години създават смесено дружество между \"Софийски имоти\" и фирма на убития вече бос на ВИС Георги Илиев. Дружеството е учредено на 9 май, а година по-късно Агенцията за държавен вътрешен финансов контрол проверява участието на \"Софийски имоти\" в смесени дружества от 1 юли 2001 до 30 ноември 2003 г.  Осем години тя е финансов ревизор и експерт в Столичното управление „Държавен финансов контрол“. След това работи в Агенцията за държавен вътрешен финансов контрол като одитор и началник на отдел.Докладът за \"Софийски имоти\" е приключен на 5 май 2004 г. Той установява, че съдружник в смесеното дружество е фирмата \"Енджел\" ООД. \"Софийски имоти\" участва с апорт на летния театър в Борисовата градина и лятната къпалня \"Мария Луиза\" в столицата.От доклада става ясно, че липсата на утвърдени правила по отношение избора на съакционери с цел осъществяване на инвестиционните проекти на \"Софийски имоти\" ЕАД е довела до възможността ръководството на одитираното дружество да учреди съвместно дружество с наемателя на Плувен комплекс \"Мария Луиза\" - \"Енджъл\" АД, Одиторите установяват и, че през ревизирания период Препоръчва се ръководството на одитираното дружество да предприеме необходимите действия за контрол върху дейността на съвместното дружество с цел да бъде постигнат максимален ефект от съучастието на \"Софийски имоти\" ЕАД в капитала на \"Парк Мария Луиза\" АД. Когато е създадено дружеството изпълнителен директор на Софийски имоти АД е синият Тошко Добрев, шеф на борда е Симеон Симеонов - БСП, а председател на общинския съвет е Антоан Николов.  -  Точка 55 е докладна записка, внесена от Красимир Арсов за промяна в капитала на Софийски имоти. Против няма, въздържали се няма, приема се, пише в протокола от заседанието. През годините името на Красимир Арсов изплува много пъти покрай почистването на София и фирмите на Румен Гайтански, по прякор Вълка. Който купува от вдовицата на Георги Илиев - Мая, фирма Енджъл и придобива дяловете в \"Парк Мария Луиза\". СОС намалява капитала на \"Софийски имоти\" ЕАД със 764 074 лева, като обезсилва същият брой поименни акции от по 1 лв. всяка. Крайната цел е \"създаване на комплексни зони за отдих, развлечение, спорт и обслужване на населението в територий, предназначени за прекарване на свободното време на гражданите, пише в решението. При учредяването на \"Парк Мария Луиза\" АД Софийски имоти е представлявано от Тошко Добрев, а Енджъл от Румен Андреев, който е съдружник в това дружество с ВАЙ-ИНВЕСТ ХОЛДИНГ АД, представлявано от Георги Илиев. Дружеството е учредено с капитал в размер на 50 000 лв. и размер на участието на “Софийски имоти” ЕАД при учредяването – 49 %, представляващо парична вноска, в размер на 24 500 лв.На 06.08.2003 г. е вписано увеличение на капитала на “Парк Мария Луиза” АД от 50 000 лв. на 5 212 400 лв., при което увеличение размерът на участието на “Софийски имоти” ЕАД вече е 41,96 %, а към паричната е прибавена и апортна вноска, на Плаж-лятна къпалня “Мария Луиза” Летен театър, на обща стойност 2 162 400 лв., без ДДС, определена от СГССтойността на паричната и апортна вноска от “Софийски имоти” ЕАД са в общ размер на 2 186 900 лв.През 2010 г. изпълнителният директор на “Парк Мария Луиза” АД е изпратил до “Софийски имоти” ЕАД, предложение за предварителен план и инвестиционно предложение за развитието на къпалнята, което е в размер на  През април тази година пристига ново писмо, в което се потвърждават намеренията от 2010 г. и с искане отново за съвместни усилия за възстановяване на къпалнята. Конкретен проект за възстановяването на къпалнята \"Мария Луиза\" на \"Московска\" 33 все още няма. 41,96% - колкото е делът на общината, от сумата за \"съвместните усилия за възстановяване на къпалнята\", се равнява на над 14 милиона лева. А от този, който им я взе тайно и единодушно преди 15 години, се нароиха настоящи депутати и бизнесмени. От ляво и от дясно. ", "date": "2017.06.25", "title": " Къпалнята Мария Луиза - рунд пореден за милиони"}
{"url": "https://m.offnews.bg/news/Sviat-_12/Evakuiraha-Londonskoto-oko-zaradi-bomba-ot-Vtorata-svetovna-vojna_659050.html", "text": "„Лондонското око“ – една от най-известните забележителности в британската столица, беше евакуирано, след като в река Темза беше открита неексплодирала бомба от Втората световна война.Органите на реда блокираха брега около обекта, както и близкото речно пристанище \"Уестминстър\", където също се събират много туристи.Блокадата продължи около един час.Полицията даде разрешение за отваряне на \"Лондонското око\", след като стана ясно, че няма опасност от експлозия. Властите уточниха, че атракцията ще бъде отново затворена на по-късен етап, за да се извади бомбата. ", "date": "2017.06.25", "title": " Евакуираха \"Лондонското око\" заради бомба от Втората световна война"}
{"url": "https://m.offnews.bg/news/Tenis_18788/Palachat-na-Grisho-pribra-kupata-i-350-000-paunda_659047.html", "text": "Фелисиано Лопес, който изхвърли нашия Григор Димитров на турнира в Куинс, вдигна днес и купата от турнира в Лондон. Испанският ветеран си тръгна и с хубав бонус от 350 000 паунда, полагащи се на победителя.Припомняме, Гришо триумфира на същия турнир преди 3 години. Тогава вдигна отличието пред погледа на влюбената Маша Шарапова.Лопес стана шампион след драматична победа над Марин Чилич с 4:6, 7:6(2), 7:6(8) във финалния двубой. Това бе едва трета победа за испанеца над Чилич от осем двубоя помежду им, но дойде в най-точния момент - при второто достигане до финал в Куинс за Лопес.Той стори това и през 2014-та година, но бе спрян от Григор Димитров в луд мач с три тайбрека, в който Димитров успя да обърне резултата. Явно испанецът е майстор на трилърите.Тази година испанецът взе реванш от Гришо на полуфиналите, а в мача за титлата съдбата му се реваншира и този път той измъкна два тайбрека, след като бе загубил първия сет. Чилич пък не успя да повтори успеха си от 2012 година, когато вдигна трофея в тази надпревара.За намиращия се под №32 в ранглистата Фелисиано Лопес това е общо шеста в титла кариерата, първа от категория ATP 500 и трета на трева след успехите в Ийстбърн през 2013-та и 2014-та година.Последният му трофей изобщо пък беше през 2016-та година на червените кортове в Гщаад. 35-годишният Лопес игра финал и преди седмица на тревните кортове в Щутгарт, но отстъпи на Лука Пуй.", "date": "2017.06.25", "title": " Палачът на Гришо прибра купата и 350 000 паунда"}
{"url": "https://m.offnews.bg/news/Futbol_18793/Penata-style-10-minuti-predi-da-zapochne-zhrebieto-mozhem-da-uchast_659051.html", "text": "Култово обяснение на изваждането на ЦСКА-София от евротурнирите даде Димитър Пенев. Стратега говори в типичния си стил след награждаване на аматьорски турнир, чийто патрон е.\"Десет минути преди да започне жребието - можем да участваме по отношение да присъстваме, но наредба на главния секретар... Само като зрител. Ние какво да правим. Да си дадем документите, да ги върнем - не. С тях бяхме до края, наблюдавахме другите\", започна Пената.\"Неочаквано от Русе представителят техният беше на почивка близко до залата за теглене на жребия. Той се яви, честитихме си всичко там, но нещата са от по-рано, продължават и днес, и утре. Окончателно, вероятно, във вторник сутринта ще бъде всичко ясно\", разясни Пенев, след което допълни:\"Не беше неприятно. Има десетки, стотици мои колеги от ръководството, с които се познаваме. На всяка една крачка, всеки един метър се поздравявахме. То не се обръща внимание за нашето участие, защото има много нови отбори, които ще направят изненада на клубно и на национално ниво.Дори имаше един въпрос към представител на БАТЕ Борисов. Питам го: \"Защо не пуснахте вашите състезатели срещу нашия национал?\". Ако бяха те, щяхме да победим. Той само се усмихна, вика: \"Пена, спокойно\".Стратега от Мировяне визира решението на КАС - Спортният съд в Лозана, в който ЦСКА-София пусна жалба срещу решението на УЕФА. Шансовете не се оценяват особено високо.", "date": "2017.06.25", "title": " Пената style: 10 минути преди да започне жребието - можем да участваме, но само като зрител"}
