{"url": "https://offnews.bg/sviat/prikliuchi-izdirvatelnata-operatcia-pod-mosta-v-genua-686548.html", "text": "Издирвателната операция за изчезналите след рухването на моста \"Моранди\" в италианския град Генуа приключи. Вчера беше съобщено за труповете на 3-членното семейство, избавени извадени от автомобил.Така официално обявеният от префектурата на Генуа брой на жертвите стана 43, предадоха Ройтерс и ДПА.Деветима пострадали остават в болница, като четирима от тях са в критично състояние.От спасителния отряд вече не смятат, че ще намерят още хора, но имат за задача да обезопасят терена с руините и да помогнат на следствието да установи причините за трагедията.Вчера шефовете на компанията, която оперира моста и още хиляди километри магистрали в Италия, обявиха, че отпускат половин милиард евро за ликвидиране на последствията от срутването на естакадата и за изграждането на нов мост на мястото на падналия, което според тях може да стане за 8 месеца.Те обясниха, че създават два фонда за подпомагане на семействата на жертвите и за евакуираните от жилищата, намиращи се под моста.Те не пожелаха да коментират инициираната от правителството процедура по отнемане на лиценза на компанията, като посочиха, че биха искали първо да научат резултатите от разследването на причините за рухването на моста.Междувременно правителството обяви днес, че ще бъде задействан план, който да модернизира и да направи безопасна застаряващата италианска инфраструктура. \"Това ще бъде рехабилитационна операция без прецедент и с огромни инвестиции в обществената инфраструктура, подчерта пред вестник \"Месаджеро\" Джанкарло Джорджети - заместник началник на канцеларията на премиера Джузепе Конте и член на ръководството на партия \"Лига\". Джорджети не уточни цялостната стойност на плана, но посочи, че за него няма да важат никакви \"дефицити, ограничения или правила на ЕС\".", "date": "2018.08.19", "title": "Приключи издирвателната операция под моста в Генуа"}
{"url": "https://offnews.bg/psihologia/za-dzhudzhetata-i-velikanite-686550.html", "text": "Джуджетата и великаните. Така наричам вътрешни мисловни теми, през които възприемаме себе си и подреждаме пъзела на реалността.Някъде бях чела, че на ден през вътрешния диалог на човек, преминават над 70 000 мисли. И все пак преразказвам историята на деня си и историята на живота си през една миниатюрна част от тях.Великаните. Така наричам тези огромни мисловни теми, филтри, през които се преразказваме с течение на годините. Великаните често се раждат в детството ни като джуджета. Те са тези опити на близките ни, да ни предпазят от опасностите  живота и да ни предадат уроци по живеене. Понякога, обаче, техните собствени великани, раждат нашите.Базисни техни вярвания като: животът е опасен, любовта е невярна, не трябва да се рискува, птиченцето каца само веднъж на рамото, светът е враждебно място, в което оцеляват само силните. Списъкът е практически огромен. Великаните в нас порасват от повтарянето им. Ден след ден. С годините те се удрят в нашите мисловни тавани постоянно.Често великаните носят одеждите на провала, на страха от промяна, на ревността, на закотвянето в едни и същи ситуации с години. Силата на великаните идва от тяхната вторична полза за нас самите. Реалността сама по себе си е безкрайна плетеница от случвания. За да не потънем в хаоса от събития ние я подреждаме през историята, която ежесекундно разказваме за нея.Великаните на едно ниво са опитомители. И все пак, и те, имат своята ахилесова пета. Тя е в това да опитваме нови модели на живеене.Човек, който винаги е вярвал, че никога не успява, да започне да опитва в реалността да качи толерантността си към провал с нови и нови опити. Колкото повече опитваш, толкова по- голям е шансът да намериш своето парче сбъдване. Или пък някой , който цял живот ръждясва,заедно с котвата си, на брега на океана, да я счупи и корабът да заплува под лъчите на утринното слънце навътре. И хиляди примери.Когато се нацели ахилесовата пета великаните започват да се намаляват рязко. Като надуваемите замъци вечер късно, покрай морските брегове, под погледите на недоумяващите погледи на сънени хлапета.В тези мигове се чува свистящия звук на спадането им. Накрая стават толкова мънички, че можем да ги сгънем и просто съхраняваме някъде, без да ги помпаменаново.Обаче, когато махнем въздуха от тях, е важно да можем да намерим еликсирът, който като в Алиса да ни позволи, да намерим точната пропорция за нормалния ръст на джуджетата. Често това става като сменим мисловния си вътрешен и външен фокус. Вместо само да слагаме огромна светеща лупа на неуспехите си и да дисквалифицираме успехите си, да започнем да връщаме баланса.Това автоматически сменя ролите на джуджетата и великаните. Всъщност даже не точно сменя, а връща нормалния ни човешки ръст. А именно той е в нюансирането. Светът рядко е черно - бял. Понякога успяваме, понякога не. Понякога любовта е красива и поверителна, друг път не. Понякога през рискването успяваме, друг път не. Виждаме в реалността това, което вече сме провидяли в мислите си. Така реалността понякога звучи като безкрайно песнопение на вътрешните ни теми.Едно и също всеки ден. А дали е възможно само да грее слънце или само да вали? Няма безкрайни състояния.Сещам се смътно историята на една бележка на едно огледало. На нея пише:\" И това ще мине\". Действително не може великаните да са винаги такива.Или, обратното, важи и за джуджетата. Може би, понякога животът почва, в миговете които успеем да счупим силата на великаните.Тогава корабът тръгва по своя истински път. И вече имаме карта на Обетованата земя. Вътре в нас самите. Вътре в другите. Вън в реалността. Често обетованата земя е мъничка. Тежи само 21 грама. Но та са истинското всичко.----------------", "date": "2018.08.19", "title": "За джуджетата и великаните"}
{"url": "https://offnews.bg/112/mazh-e-nameren-martav-v-moreto-kraj-burgas-686551.html", "text": "Мъж е намерен мъртъв във водите на Северния плаж в Бургас. Вероятната причина за инцидента е инсулт или сърдечен удар.„Удавникът се нарича удавник, защото вдишва вода и белият му дроб се пълни с тази вода. След като сенаправи сърдечен масаж, водата изтича през носа и устата. В този случай нямаше вода в белите дробове“,обясни старшият спасител Веселин Илиев пред \"Фокус\".Най-вероятно смъртта на мъжа е настъпила отдавна. „Един плувец го е видял първи, след като се е блъснал в него. Намирал се е някъде между малката и голямата шамандура“, допълни още Илиев.Той е на видима възраст около 50-55 години.  Полицията тепърва ще установява самоличността му.На плажовете в Бургас има червен флаг, а спасителите предупреждават за мъртво вълнение, съобщава БНР. То продължава вече 20 дни.", "date": "2018.08.19", "title": "Мъж е намерен мъртъв в морето край Бургас"}
{"url": "https://offnews.bg/obshtestvo/chast-ot-tcentara-na-sofia-ostava-bez-topla-voda-za-10-dni-686556.html", "text": "\"Топлофикация София\" ЕАД започва десетдневни ремонти в няколко квартала в центъра на София.В периода 20 - 29 август ще бъде извършен преглед и профилактика на производствените съоръжения в ТЕЦ \"София\".В тази връзка през посочения период ще бъде спряно подаването на топла вода към сградите, които се намират в карето между следните улици и булеварди:- бул.\"История славянобългарска\", ул.\"Индустриална\", бул.\"Данаил Николаев\", ул.\"Проф. Милко Бичев\", бул.\"Евлоги и  Христо Георгиеви\", бул.\"Янко Сакъзов\", бул.\"Васил Левски\", бул.\"Цар Освободител\", ул.\"Крум Попов\", ул.\"Цанко Церковски\", ул.\"Иглика\", бул.\"Пенчо Славейков\", бул.\" Е.И.Тотлебен\", ул.\"Йоаким Кърчовски\", ул.\"Добруджански край\", бул.\"М.Д.Скобелев\",ул.\"Опълченска\", бул.\"Мария Луиза\", бул.\"Рожен\", бул.\"История славянобългарска\".В същия период без топлоподаване ще бъдат и потребителите от кварталите:\"Зона Б-5\", \" Зона Б-18\", \"Зона Б-19\", \"Света Троица\", \"Фондови жилища\" и \"Банишора\", квартал \"Илинден\" - блокове с номера 1, 2,3, 4, 243 и сградите в района на ул.\"Зографски манастир\", ул.\"Л.Весов\", ул.\"Хисаря\" и ул.\"Цар Симеон\" Информацията за сроковете на спиране на топлата вода и засегнатите квартали е публикувана в сайта на дружеството.За времето на ремонтите на клиентите няма да бъдат начислявани сметки за топла вода и това ще бъде отразено на отделен ред в месечните съобщения.", "date": "2018.08.19", "title": "Част от центъра на София остава без топла вода за 10 дни"}
{"url": "https://offnews.bg/obshtestvo/ochila-prevrashtat-gimnazistite-v-piani-shofiori-shte-imat-urotci-z-686400.html", "text": "Как се прави робот, който знае безопасен път до училище, умее да пресича на пешеходна пътека и зелен светофар ще учат децата от началния курс в училище по безопасност на движението. Това предвиждат проектите на програми, публикувани от Министерството на образованието. Предметът ще бъде включен от предстоящата 2018/2019 г. като част от часа на класа.В прогимназията - наред с темите за пътищата, видовете превозни средства и пътните знаци - ще има и такива за конфликтите на пътя. Класните им ръководители ще ги учат за влиянието на алкохола и наркотиците върху шофьора, като за целта ще използват и специални очила. В прогимназията децата ще учат и за автомобилите със специален режим на движение - не само тези с червените буркани и включена сигнализация, но и линейки, пожарни автомобили, полицейски коли. В последните прогимназиален клас - седми - те вече ще трябва да могат да се ориентират по карта, да използват GPS. Тук ще чуят и предупрежденията за опасностите от високите скорости.В гимназията е мястото за уроците за движението извън населените места, за правоспособността на шофьорите и наказанията за нарушения, за катастрофите. В десети клас учениците ще се учат да оказват първа помощ на пострадал на пътя, както и какво е задължителното съдържание на аптечката на МПС. В 12-и ще учат, че не бива да дават подкуп на катаджия. Детска градинаПърва групаТук децата ще се учат да се движат хванати за ръка с възрастните, че се се возят на задната седалка в автомобила, седнали върху обезопасително столче и с предпазни колани, че не трябва да пречат на шофьора, като например очакват да си играе с тях.Съдържанието за първа група е от най-близкия бит на детето. Децата добиват най-обща представа за дома, разположението на сградите около него, движението, за звуковите и светлинните сигнали, обезопасителните средства, участниците в движението.Втора групаНа 4-5 години кръгът на представите се разширява и децата се ориентират в понятия като „улица“, „елементи на  улица“, „пътно движение“, „пътни знаци“, „водач на превозно средство“, „опасно - безопасно“, „превозни средства“, „пешеходна пътека“, предимно на нагледна, игрова и практическа основа.В тази възраст децата пресичат улицата, придружени от възрастен. Случва се обучението да създава грешна представа за пешеходната пътека като безопасно място. Пресичането на пешеходна пътека обаче изисква съобразяване на много нива - зрително, слухово, окомер, ако има светофар, и разчитане на светлинни сигнали, посока на движение и т.н., а това е трудно за децата. В програмата се въвежда представа за най-разпространената пешеходната пътека тип „Зебра“ и правила за оглеждане и пресичане.Трета групаТук детето ще разбере за професии като полицай, пожарникар, служител на КАТ. Ще се запознае с велосипеда и ще му бъдат обяснени елементарни правила за пътни ситуации, знаци и светлинни сигнали. Крайната цел е децата да могат да се ориентират в пътната среда и маркировка на квартала; да различават пътен знак от светофар; за спазват основни правила за пешеходци и да започнат да развиват навици за културно поведение; да познават частите на велосипеда, пътните знаци и правилата за велосипедисти, както и да определяне на видовете превозни средства по суша, въздух и вода.Четвърта групаВ нея децата научават да се движат по булеварда от вътрешната страна на тротоара - далече от бордюра, да пресичат кръстовище със и без светофарна уредба при наличие на регулировчик и да спазват неговите указания, как да се държат на автобусна спирка и в автобуса, с велосипеда, как да подбират безопасен път от дома до детската градина.УчилищеПърви клас7-годишните нямат пълни зрителни възприятия, заради ниския им ръст и тясното поле на периферното зрение. Зрителното им поле по хоризонтала е 90° (150 - 170° при възрастните), а по вертикала - 70°  срещу 120 при възрастните. Те имат и недиференцирано слухово възприятие. Децата не могат съвсем точно да определят посоката и източника на звука, заради неразвития все още бинаурален слух (системата, която осигурява възприемане на звука с двете уши). Те се разсейват лесно и не внимават, особено когато вървят заедно с възрастен или са в група с други деца. Децата могат да видят и разберат някои пътни ситуации, но не винаги могат да реагират правилно или да го направят, но по-бавно от възрастен.Те възприемат по-трудно времето - изследвания показват, че в представите на първокласника една минута е равна средно на 11,5 секунди. До края на началната училищна възраст се научават, че за изминаването на по-голямо разстояние е нужно повече време и обратно, но се затрудняват, когато трябва да сравнят времето, за което автомобил ще измине права отсечка с определена дължина, с това на друг автомобил, който ще измине отсечка със същата дължина, но с начупен профил.Имайки предвид тези особености, от МОН са включили следните теми за първи клас:Втори класРисковете при първокласниците са валидни и за година по-големите деца, с тази разлика, че в техните представи минутата не е 11,5, а 18,5 секунди.Темите за работа с тях са:Трети класОсобеностите, които биха могли да породят рискове в тази възраст са същите като в първи и втори клас. За третокласниците минутата е равна средно на 24,5 секунди. Ето и техните теми:Четвърти класЗа учениците в четвърти клас минутата е равна на по-малко от 35 секунди и за тях все още важат особеностите, характерни за по-малките ученици. За работата с тях са предвидени следните теми:Пети класТеми:Скоростен път. Автомобилен път. Моторни превозни средства. Предупредителни пътни знаци за опасност, пътни знаци относно предимство и пътни знаци за въвеждане на забрана и отменяне на въведената забрана Конфликти на пътя. Виждам-предвиждам. Шести класТеми:Пътищата в Р. България. Видове пътища. Пътна мрежа. Сигнализиране на движението с пътни знаци. Пътни знаци със задължителни предписания, със специални предписания и даващи допълнителна информация. Специални моторни превозни средства. Моторни превозни средства със специален режим на движение. Конфликти на пътя. Алкохол. Зрение и безопасност на движение. Сензорни характеристики на зрението. Предвижда се всеки ден да се провежда „петминутка” по безопасност на движението.7 класТеми:Ориентиране при пътуване. Карта на пътищата в България и автомобилна навигация. Моторни превозни средства на две колела. Мотопед. Правила и култура на поведение. Пътна сигнализация. Пътни знаци за оказване на направления, посоки, обекти и др., допълнителни табели. Конфликти на пътя. Скорост. Пътнотранспортни произшествия.Зрение и безопасност на движение. Сензорни характеристики на зрението. 8 класТеми:Движение извън населени места.1. Движение извън населено място през деня. Ж.П прелези. Маневри на пътя.2. Движение извън населено място през нощта и при различна видимост.Превозни средства.1. ППС и МПС.2. Системи за пасивна и активна безопасност.Движението през отделните части на денонощието в извън населените места1. Основни правила на движението през отделните части на денонощието в извън населените места.9 класТеми:Елементи на пътя Пътна маркировка.Структура на пътя. Видове маркировка.Пътни знаци. Групи пътни знаци.Превозни средства. Скорост на движение на МПС .Основни правила на движението по пътя. Действия на водача, според средствата за регулиране на движението.10 класТеми:Категоризация на МПС. Правоспособност на водачите. Категории МПС и свидетелства за тяхното управлениеПринудителни административни мерки. Административни наказания за нарушителитеВлияние на алкохола, наркотиците и други упойващи вещества при управление на МПС. Поведение на контролните органи при констатиране на нарушения от водачите на пътя.11 класТеми:1. Транспортна култура и дисциплина на пешеходците и водачите.2. Особени правила за някои участници в движението.3. Пътнотранспортни произшествия.4. Правомощия на органите за контрол на движението по пътищатаТук се предвижда решаването на казуси за:• поведението на пешеходците и на отношенията на водачите към тях;• равноправните условия за движение на пешеходците в населените места;• контрола по спазване на правилата за движение;• за предимствата на МПС снабдени със съвременни системи за безопасност - ABS, ESP, ASR, TCS, Pre-Safe, SAFETEC и други;• оказване на помощ на пострадалите при ПТП;• етично поведение на органите за контрол на движението по пътищата;12 класТеми:1. Транспортна култура и дисциплина на пешеходците и водачите.2. Пътно-транспортни произшествия – рискове и злополуки на пътя.3. Правомощия на органите за контрол на движението по пътищата.В последния гимназиален клас също е предвидено решаването на казуси, а те са:• поведението на зрелостниците, на отношенията на водачите на МПС и на органите за контрол на движението по пътищата в периода на абитуриенските балове;• спазване на правилата за движение по пътищата, абстрахирайки се от влиянието на връстниците си и от другите участници в движението по пътищата;• рисковете от злополука на пътя и на възможностите за приемане на рискове;• за предимствата на МПС снабдени със съвременни системи за безопасност - ABS, ESP, ASR, TCS, Pre-Safe, SAFETEC и други;• приложенията на интелигентните транспортни системи;• скоростта на движение на МПС и влиянието ѝ върху спирачния път, спазване на дистанцията;• спазване на скоростта, с която трябва да се движи при различни пътни условия като в населеното и извън населеното място, автомагистрала и др.;• управлението на автомобила при различни пътни условия като проливен дъжд, големи локви, мъгла и др.; пътна настилка с малка и голяма стойност на коефициента на сцепление на пътя с колелата на МПС;• неподкупност и поведение, недопускащо прояви на корупция.", "date": "2018.08.19", "title": "Очила 'превръщат' гимназистите в пияни шофьори, ще имат уроци за подкупите и катаджиите (какво ще се учи по пътна безопасност)"}
{"url": "https://offnews.bg/112/pozhar-izpepeli-apartament-v-stara-zagora-ima-postradal-686549.html", "text": " Апартамент в Стара Загора е изгорял, съобщават от МВР за \"Фокус\".Собственичката на апартамента, който се намира на 11 етаж, е пострадала. Тя има леки изгаряния.Сигнал за инцидента е бил подаден около 11.25 часа. Причините за пожара все още се изясняват.", "date": "2018.08.19", "title": "Пожар изпепели апартамент в Стара Загора, има пострадал"}
{"url": "https://offnews.bg/sviat/sled-genua-frantcia-ustanovi-okolo-840-opasni-mosta-germania-zatiaga-686557.html", "text": "Oколо 840 моста във Франция имат сериозни конструктивни дефекти и са застрашени от срутване. В Германия пък ще заработи нова система за контрол върху техническото състояние на мостовете в страната. В двете страни затягат мерките след трагедията в италианския град Генуа, отнела живота на 43 души, предава БТА.Проучването за състоянието на мостовете във Франция е поръчано от правителството на президента Еманюел Макрон вече обеща да отпусне още средства за инфраструктура, но е под натиск заради срутването на моста в Италия миналата седмица.В публикувания днес от в. \"Журнал дю диманш\" одит се казва, че от 12 000 моста, които се поддържат от правителството, една трета се нуждаят от ремонт, а 7 процента, или около 840 моста, са под риск от срутване в близките години.Одита обаче не обхваща хиляди други мостове във Франция, които се стопанисват от частни фирми или от местни власти.Днес германският транспортен министър Андреас Шойер съобщи за новата система за контрол върху техническото състояние на мостовете в страната. \"В края на 2018 г. ще представим нов, модернизиран индекс за контрол на мостовете\", заяви той в интервю за в. \"Билд ам зонтаг\", цитиран от БТА. Той обясни, че ще се наблегне главно върху проверките на допустимото натоварване и състоянието на носещите мостови конструкции.По думите му инцидентът от Генуа няма да се повтори в Германия. \"В сравнение с други страни у нас контролът е най-строг. Нашите граждани могат да бъдат спокойни\", каза той. Според Шойер в сферата на контрола върху мостовете Германия е на второ място след Швейцария.", "date": "2018.08.19", "title": "След Генуа: Франция установи около 840 опасни моста, Германия затяга контрола"}
{"url": "https://offnews.bg/politika/ninova-obvini-borisov-che-lazhe-za-olimpik-686555.html", "text": "Лидерът на БСП Корнелия Нинова обвини премиерът Корнелия Нинова обвини премиера Бойко Борисов, че заблуждава хората с твърденията си относно застрахователната компания \"Олимпик\".По-рано днес премиерът коментира ситуацията с фалиралото застрахователно дружество. \"Така или иначе това би било опасен инцидент - ние ще им помогнем с юристи и с каквото можем доколкото позволява законът. Когато стане нещо, искаме държавата да помогне. Само че държавата е на данъкоплатеца и когато кажем, че държавата трябва да помогне, това означава, че всеки от нас отделяме от данъците си за тази сфера\", каза той.\"Господин премиер, не лъжете българските данъкоплатци. Твърдите, че ако държавата се намеси и плати на пострадалите от фалита на застрахователното дружество “Олимпик\", това ще бъде от парите на всеки български данъкоплатец. Това е лъжа\", написа във Фейсбук Нинова.Според лидера на БСП премиерът или не познава материята, или се опитва да настройвате едни българи срещу други. \"Средствата в гаранционния фонд не се събират от нашите данъци. Те са вноски от самите застрахователни дружества (включително “Олимпик”) именно като гаранция за такива случаи\", коментира още тя.", "date": "2018.08.19", "title": "Нинова обвини Борисов, че лъже за Олимпик"}
{"url": "https://offnews.bg/politika/spored-bivshia-shef-na-targovskia-registar-imalo-politicheski-natisk-z-686558.html", "text": "\"Опитът да се отклони вниманието от преките изпълнители и отговорните лица съгласно подписаните договори, ясно говори за политически натиск от определени групи хора и контролираните от тях субекти\".Това заявява в подадената си оставка преди дни бившият вече директор на Агенцията по вписванията Зорница Даскалова, съобщава БГНЕС.В оставката си Даскалова не споменава имена нито на политици, нито на партии във връзка с политически натиск от определени групи хора, за които говори.Тя казва още, че разглежда оставката си като дълг заради блокирането на Търговския регистър преди десетина дни. Даскалова подаде оставка на 17 август, повече от седмица след срива на Търговския регистър, а министърът на правосъдието Цецка Цачева я прие. Това стана ден, след като самата Цачева обяви, че няма как за станалото да не се поеме отговорност, а премиера Бойко Борисов намекна, че скоро ще има промени в ръководството на Агенцията по вписванията.Бившият директор на Агенцията по вписванията подчертава още, че в агенцията я има документацията, която доказва всички решения, взети от всеки ръководител през годините, документирано е и състоянието на системите. Тя казва още, че искрено се надява да бъде оповестено \"реалното състояние на тези изключително важни за държавата системи\".", "date": "2018.08.19", "title": "Според бившия шеф на Търговския регистър имало политически натиск за прикриване на виновните"}
{"url": "https://offnews.bg/futbol/futbolist-shte-lezhi-4-godini-za-ubijstvo-686553.html", "text": "Бившият футболист на Славия и настоящ на Дунав Русе Борислав Балджийски ще излежи присъда от 4 години, след като бе обвинен за убийство по непредпазливост. Това решиха апелативните съдии в София Весислава Иванова, Алексей Трифонов и Камен Иванов, пише \"24 часа\".Делото срещу футболиста продължава вече пета година. През януари т.г. Върховният съд го върна на САС (Софийски апелативен съд) за ново разглеждане. През юли м.г. апелативните съдии отмениха 4-годишната ефективна присъда на полузащитника и замениха наказанието с 3 години условно.Според новото решение на съда Балджийски трябва да лежи в затвора. На 6 август 2013 г. юрисконсултът от “Топлофикация” Петър Алексов отишъл с двама познати да гледа мача Лудогорец - Партизан в казино “Милениум” в столичния кв. “Красно село”.По време на футболната среща Алексов изпил една бира и на висок тон се възмутил на победата на Лудогорец. Около 23,45 часа юристът излязъл от заведението, когато покрай него минал “Опел Астра”, каран от жена.Стъклото на предния му прозорец било свалено и през това време Алексов изкрещял “боклуци” и “селяни”. В колата обаче се возели Балджийски и неговият приятел Лъчезар Киров. Те помислили, че репликите на юриста са към тях. Алексов продължил със словесните нападки, а Балджийски и Киров слезли от опела и тръгнали към него. Футболистът пръв посегнал на юриста, който на свой ред отвърнал. Киров също раздавал юмруци. Боят престанал, след като Алексов се отдалечил, бързайки към казиното.Балджийски тръгнал след него. На 5 м от заведението футболистът забил юмрук в дясната скула на юриста, който загубил равновесие. Направил една-две крачки назад и паднал по гръб, удряйки главата си в железен капак на шахта. От това получил черепно-мозъчна травма и издъхнал.", "date": "2018.08.19", "title": "Футболист ще лежи 4 години за убийство"}
{"url": "https://offnews.bg/obshtestvo/otkriha-neizvestna-krepost-pod-vodata-kraj-ostrov-sveti-toma-686552.html", "text": "Неизвестна крепост е открита под водата в района на остров Свети Тома при експедиция на екип на Националния исторически музей (НИМ). Ръководител на подводните проучвания е проф. д-р Иван Христов.Извършени са спускания от трима водолази. Открити са две места с фрагментирана керамика.Първата зона, в която са открити силно фрагментирани керамични съдове от първото хилядолетие пр.Хр., е разположена в югозападното продължение на острова. Там са заснети множество каменни блокове с прави стени и следи от обработка, някои с дължина и широчина един метър, пише БТА.Вероятно се касае за неизвестна до този момент крепостна стена, дело на древните траки. От южната страна на острова на дълбочина 9 метра е открита част от късноантична амфора и добре обработени варовикови блокчета, които са били предназначени за древен строеж на острова.Според археолозите островът Свети Тома в миналото е бил полуостров.От Община Созопол информираха, че подводните проучвания са продължение на сухоземни, които са се провели на острова през юни тази година, при които са били локализирани и частично разкопани тракийско ямно светилище, структури от късноантичната епоха и средновековен манастир.", "date": "2018.08.19", "title": "Откриха неизвестна крепост под водата край остров Свети Тома"}
{"url": "https://offnews.bg/futbol/levski-nachelo-sled-zaguba-na-tcska-v-razgrad-686560.html", "text": "Отборът на Левски излезе начело в класирането в Първа лига, след като победи с 2:0 Септември на “Герена” в двубой от петия кръг. В същото време ЦСКА отстъпи с 0:1 при гостуването си на шампиона Лудогорец и отстъпи върха в таблицата. Левски има 13 точки, а “армейците” са втори с 12.“Зелените” от Разград излязоха трети с 10.За Левски това беше трета победа под ръководството на новия треньор Славиша Стоянович. Левски откри в средата на първото полувреме, след като Милош Цветкович изведе Кабрал в дясно в пеналта и от аутлинията той върна към непокрития Давиде Мариани, който от десетина метра прати топката в мрежата. Шест минути по-късно \"сините\" удвоиха преднината си. Мариани стреля от около 30 метра, вратарят Валентин Галев не се намеси добре и позволи на топката да отскочи от гърдите му право към Станислав Костов, който отблизо направи добавка за 2:0.В Разград Лудогорец изигра силен мач стигна до победата с гол на Вандерсон в 21-ата минута. Бразилецът се разписа след неразбирателство в отбраната на ЦСКА. Вратарят Черниаускас първо спаси удара на Вандерсон, но излезе да гони отскочилата топка и крилото на “орлите” вкара топката в мрежата с прехвърлящ удар. До края и двата отбора търсеха попадения. Най-доброто положение пред столичани беше в 77-ата минута, когато удар на Тиаго от фаул намери напречната греда.", "date": "2018.08.19", "title": "Левски начело след загуба на ЦСКА в Разград"}
{"url": "https://offnews.bg/futbol/surovo-nakazvat-botev-zaradi-fenovete-686538.html", "text": "Сериозни наказания от Дисциплинарната комисия към БФС грозят Ботев (Пловдив) заради ексцесиите на феновете по време на пловдивското дерби.През второто полувреме ракета, изстреляна от сектора с привърженици на домакините, без малко не удари вратаря на Локомотив (Пловдив) Мартин Луков, който от страх се строполи на земята. Малко по-късно бултрасите обсипаха наказателното поле на \"черно-белите\" с факли и димки.В зависимост от това как ДК ще тълкува изстреляната по Луков ракета, Ботев може да бъде наказан с мач без публика, като следващата среща на тима на \"Коматево\" е на 2-ри септември срещу ЦСКА. Има вероятност \"канарчетата\" да се отърват само с предупреждение за лишаването от домакинство, но със сигурност ще отнесат голяма глоба, предполага \"Тема Спорт\".Петима бултраси са арестувани, след като по време на мача 30 от тях излязоха от стадиона, за да потърсят саморазправа с двама полицаи, които били зад Южната трибуна и по думите им ги дразнели.", "date": "2018.08.19", "title": "Сурово наказват Ботев заради феновете"}
{"url": "https://offnews.bg/politika/borisov-shte-pomognem-na-uzhilenite-ot-olimpik-dokolkoto-ni-pozvolia-686544.html", "text": "Ще положим всички усилия да помогнем, колкото ни позволява законът, на клиентите на кипърската застрахователна компания, която е в ликвидация.Това каза министър-председателят Бойко Борисов, който посети ремонтни дейности в Стара Загора.Утре премиерът ще свика среща с финансовия министър Владислав Горанов и ръководството на Комисията за финансов надзор, за да обсъдят ситуацията и да предложат на българските евродепутати да направят законови предложения в европейското законодателство.„Така или иначе това би било опасен инцидент – ние ще им помогнем с юристи и с каквото можем доколкото позволява законът. Когато стане нещо, искаме държавата да помогне. Само че държавата е на данъкоплатеца и когато кажем, че държавата трябва да помогне, това означава, че всеки от нас отделяме от данъците си за тази сфера\", добави още Бойко Борисов.По темата за срива на търговския регистър премиерът Борисов заяви, че са положени всички усилия и системата ще работи напълно до сряда. „Виждате има държави, където изборите им пробиха с кибератаки. Тук за всяко нещо се вдига огромна олелия. Да, не е приятно, но пък всички работят активно, за да обезопасим системата\", каза още министър-председателят.Според Борисов държавата работи добре в борбата с контрабандата и корупцията и с тези средства се реконструират много обекти по градовете в страната. „Такова мащабно строителство и реконструкция в сферите на здравеопазването, образователната инфраструктурата, археологията, културата не е имало. За спорта да не говорим, защото направихме много\", подчерта още премиерът.„Във всеки град стават много хубави неща, защото оперативните програми работят. Там където не могат да се оправят, додаваме от бюджета, особено в малките общини, така че да им се направят улиците, водоснабдяването, осветлението\", каза в заключение министър-председателят.", "date": "2018.08.19", "title": "Борисов: Ще помогнем на ужилените от Олимпик. Доколкото ни позволява законът"}
{"url": "https://offnews.bg/112/edin-zaginal-i-19-raneni-pri-katastrofi-prez-poslednoto-denonoshtie-686546.html", "text": "Един човек е загинал, а 19 са ранени при 17 тежки катастрофи в страната през изминалото денонощие, съобщиха от пресцентъра на МВР. В столицата са регистрирани в 3 тежки и 28 леки пътни инцидента, при които са пострадали 4 души.От началото на годината при инциденти на пътя са загинали 357 души, а 5263 са ранени.", "date": "2018.08.19", "title": "Един загинал и 19 ранени при катастрофи през последното денонощие"}
{"url": "https://offnews.bg/sviat/putin-i-merkel-se-razbrali-da-paziat-severen-potok-2-686545.html", "text": "Три часа са продължили преговорите на президента на Русия Владимир Путин с германския канцлер Ангела Меркел. Според говорителя на Кремъл Дмитрий Песков те са били полезни и обстоятелствени.По думите му Путин и Меркел са се съгласили, че политизирането на темата за Северен поток 2 е неправилно. \"На срещата се обсъждаха такива крупни проекти като Северен поток 2. Беше подчертан изключително търговският характер и конкурентното преимущество на този проект. И Путин, и Меркел се съгласиха, че е абсолютно неправилно по какъвто и да е начин да се политизира този проект,\" заяви Песков, цитиран от ТАСС, предаде БТА.Той каза, че двамата лидери са засегнали и въпроса за възможни санкции от САЩ срещу компании, участващи в реализацията на Северен поток 2.Песков каза, че е необходимо да се вземат мерки, за да бъде предпазен проектът от възможни неконкурентни и незаконни нападки от страна на трети страни.За Сирия Песков каза, че Путин и Меркел са се договорили да продължат диалога във формат Русия-Германия-Франция-Турция. Диалогът в този формат ще бъде продължен на експертно ниво. На въпрос дали ще има и среща на върха в такъв формат, Песков каза, че засега това не е съгласувано, но той не изключи възможността за такава среща.По думите на Песков Путин е призовал ЕС да положи усилия за връщане на сирийските бежанци у дома.По въпроса за Украйна Песков каза, че Путин и Меркел са изразили съжаление заради това, че прилагането на минските договорености не напредва. Говорителят допълни, че е било изразено и безпокойство във връзка с неясните перспективи за удължаване на изтичащия закон за особения статут на Донбас, който се явява доста важен елемент от минските договорености.Той каза още, че  Путин и Меркел са говорили и за перспективите за удължаване на газовия транзит през територията на Украйна.Според Песков Путин ще продължи диалога с бизнеса в Германия. Двамата лидери са обсъдили двустранните отношения и са изразили удовлетворение от растящата динамика на съвместния стокооборот, каза Песков. Путин е потвърдил заинтересоваността на Русия от разширяването на присъствието на германски компании на руския пазар.", "date": "2018.08.19", "title": "Путин и Меркел се разбрали да пазят 'Северен поток 2'"}
{"url": "https://offnews.bg/112/patcient-potroshi-kabinet-v-speshnoto-otdelenie-v-pernik-686554.html", "text": "Агресивен пациент нанесе сериозни материални щети в един от кабинетите на спешното отделение в Перник, съобщава бТВ.Мъжът е бил задържан за 24 часа. Няма пострадали хора.До инцидента се е стигнало вчера, след като мъжът е постъпил за преглед в отделението след побой. По-късно се връща и иска описаните наранявания да бъдат променени.Медиците му отказали, а това довело до агресивното му поведение. Той обръща кушетката, чупи прозореца и няколко шишета с разтвори за вливане.В този момент в кабинета са били медицинска сестра и санитарка, които успяват да излязат от кабинета и да позвънят на полицията.Срещу мъжа е образувано досъдебно производство за нанесените щети.", "date": "2018.08.19", "title": "Пациент потроши кабинет в спешното отделение в Перник"}
{"url": "https://offnews.bg/112/samolet-na-vvs-transportira-meditcinski-ekip-za-donorska-situatcia-686547.html", "text": "Самолет \"Спартан\" на Военновъздушните сили изпълни успешно транспортна задача от София до Горна Оряховица и обратно вчера, съобщават от Министерството на отбраната.На борда на самолета се намираше екип от медицински специалисти на Военномедицинска академия със задача, свързана с донорска ситуация във Велико Търново.Полетите бяха изпълнени при спазване мерките за безопасност и изискванията на документите, регламентиращи летателната дейност с военни въздухоплавателни средства на България.", "date": "2018.08.19", "title": "Самолет на ВВС транспортира медицински екип за донорска ситуация"}
{"url": "https://offnews.bg/futbol/ronaldo-vkara-vratar-v-bolnitca-pri-debiuta-si-v-seria-a-686541.html", "text": "Вратарят на Киево Стефано Сорентино е бил приет в болница с фрактура на носа и подозрения за травма на главата, след като пострада при сблъсък с Кристиано Роналдо по време на двубоя между Киево и Ювентус снощи от първия кръг на новия сезон в Серия А.Инцидентът между двамата се случи в 85-ата минута, когато вратарят пострада след близка среща с Роналдо в наказателното поле. Сорентино удари лошо главата си и изгуби съзнание.Секунди по-късно Марио Манджукич вкара топката във вратата, докато стражът лежеше в безсъзнание на земята.Главният съдия си помогна със системата за видеоповторение ВАР и отмени гола, отсъждайки нарушение в атака на Роналдо.След сблъсъка Сорентино беше заменен от Андреа Секулин, който не успя да спаси обаче удара на Федерико Бернардески, донесъл победата на Ювентус с 3:2 и първи три точки за \"Старата госпожа\" в кампанията.", "date": "2018.08.19", "title": "Роналдо вкара вратар в болница при дебюта си в Серия А"}
{"url": "https://offnews.bg/sviat/trus-s-magnitud-8-2-po-rihter-v-tihia-okean-686530.html", "text": "Силно земетресение с магнитуд 8,2 по Рихтер е регистрирано днес в Тихия океан, съобщава Ройтерс.По данни на Американската геологическа служба земетресението е станало в 12:19 местно време (3:19 българско време) близо до Тонга и до Фиджи. Дълбочината на труса е била над 550 километра. Не е обявена опасност от възникване на цунами, защото епицентърът е много дълбоко под земната повърхност. Земетресението можеше да предизвика сериозни щети, ако беше станало на по-малка дълбочина.", "date": "2018.08.19", "title": "Трус с магнитуд 8,2 по Рихтер в Тихия океан"}
{"url": "https://offnews.bg/sviat/naj-malko-14-raneni-pri-intcident-na-kontcert-na-bekstrijt-bojs-686535.html", "text": "Най-малко 14 души бяха ранени и откарани в болница преди концерт на групата „Бекстрийт бойс”. Инцидентът е станал в американския щат Оклахома. Концертът трябвало да се проведе в комплекса Уин Стар, но започнала гръмотевична буря. Тогава организаторите започнали да евакуират зрителите.Бурният вятър обаче повалил подпорите на входа на комплекса и цялата конструкция рухнала върху зрителите, предава БТА.За концерта на \"Бекстрийт бойс\" били продадени около 12 000 билета.", "date": "2018.08.19", "title": "Най-малко 14 ранени при инцидент на концерт на 'Бекстрийт бойс'"}
{"url": "https://offnews.bg/obshtestvo/glen-hiuz-posveti-kontcerta-si-na-zaginalite-na-varnenskia-valnolom-de-686531.html", "text": "Глен Хюз посвети концерта си на двете деца, които загинаха на вълнолома във Варна. По негова молба хилядите зрители отдадоха минута мълчание и се молиха за душите им.Бившият член на Deep Purple беше хедлайнерът на втората вечер на фестивала Варна Мега Рок, организиран от кметъла Цонко Цонев. Хюз изпълни само песни на Deep Purple, повечето от тях от трите албума - Burn, Stormbringer и Come Taste the Band, по времето на които е в групата.Както при повечето си гостувания в България, той беше на сцената с БТР, които се справиха великолепно и Хюз искрено им благодари пред всички.Преди него страхотно шоу направиха Камелот и българските групи Кикимора и Crossfire.Днес е големият ден на фестивала с Апокалиптика и, разбира се, Nightwish, които вероятно са най-популярната рок-група в света в момента и са хедлайнери на най-големите фестивали.", "date": "2018.08.19", "title": "Глен Хюз посвети концерта си на загиналите на варненския вълнолом деца"}
{"url": "https://offnews.bg/112/pozhar-izbuhna-v-borova-gora-nad-karlovo-obnovena-686528.html", "text": "Пожар избухна снощи над Карлово, гори борова гора. От огълня са обхванати между 80 и 100 декара горски масиви. Служители на лесничейството се опитват да локализират огнището, съобщава БНР.Около 40 души гасят пожара в гората над града, каза кметът на Карлово Емил Кабаиванов тази сутирн, цитиран от \"Фокус\".\"Засега за града няма опасност. Теренът е много труден, планински, и техника не може да стигне до пожара. Армията се налага да се ползва, защото тя е организирана и обучена как се действа в такива ситуации\", каза още той.\"Имаме много силен западен вятър, както и по посока на пожара. Много сложно ще гасим. 30 горски служители работим. От Пожарната чакаме всеки момент да дойдат и да поемем нагоре\", каза Златю Кличев от Държавното лесничейство за БНР. Той увери, че няма опасност за населението.Кметът на града призова хора да не влизат самоволно в района на пожара.", "date": "2018.08.19", "title": "Пожар избухна в борова гора над Карлово (обновена)"}
{"url": "https://offnews.bg/futbol/slavia-se-aktivizira-na-transfernia-pazar-686536.html", "text": "Треньорът на Славия Златомир Загорчич се надява следващата седмица тимът да осъществи поне един входящ трансфер, след като в последните седмици доста основни футболисти бяха продадени - Стефан Велков, Емил Мартинов и Ивайло Димитров.След края на сезона пък напуснаха Иван Минчев (Берое) и Стефан Велев (Сепси).Според информация на “Тема Спорт”, в “Овча купел” до дни ще акостира чужденец, който притежава български паспорт. Засега обаче “белите” пазят името на играча в тайна.Не е изключено да се стигне и до други трансфери. Златомир Загорчич се нуждае от подсилване във всички линии. Възможността “белите” да си осигурят нападателя Димитър Рангелов обаче става все по-малка. Почти сигурно бившият национал ще продължи да играе в чужбина.", "date": "2018.08.19", "title": "Славия се активизира на трансферния пазар"}
{"url": "https://offnews.bg/obshtestvo/bialoto-bratstvo-posreshtna-slanchevata-nova-godina-v-rila-686474.html", "text": "Над 1500 души - последователи на Петър Дънов - ще се включат в посрещането на Слънчевата Нова година и ще изиграят танца Паневритмия днес в Рила.По традиция днес Бялото братство първо посреща изгрева на слънцето от Молитвения хълм. Дъновистите вярват, че изгревът на 19 август има магически способности. Според тях човек, посрещнал първите слънчеви лъчи в този ден високо в планината, се зарежда с енергия и здраве за следващите 12 месеца. Празничната \"Паневритмия\", която се изпълнява край езерото \"Бъбрека\", ще започне в 10:00. По време на играта, която продължава около два часа, всички са облечени в бяло. Това се случва по време на духовната школа на Бялото братство, която се провежда на Седемте рилски езера.Сред гостите тази година има големи групи от Канада, САЩ, Русия, Испания, Италия, Мексико, Индия, съобщава БТА. Ежегодният лагер в Рила събира не само последователи на Дънов, но и много туристи, дошли да видят танца Паневритмия.Заради събора полицейското присъствие в района ще бъде засилено до 20 август. Полицаи ще следят в района на събора и по маршрута за придвижване на участниците и гостите да няма инциденти и нарушения на обществения ред, които да помрачат празника.В края на миналата седмица стотици членове на Бялото братство се включиха в почистването на района на Седемте рилски езера и на двете така наречени \"Паничени езера\" в съседство. Те събираха отпадъците Освен почистване на езерата, от братството са организирали през тази година и рекултивация на туристическите пътеките и каменните ограждения по обозначените маршрути в района на Седемте езера.", "date": "2018.08.19", "title": "Бялото братство посрещна Слънчевата нова година в Рила"}
{"url": "https://offnews.bg/ikonomika/prototip-na-sistema-shte-pozvoliava-podavane-na-e-zaiavlenia-na-edno-686379.html", "text": "Държавната агенция \"Електронно управление\" обяви обществена поръчка за изработването на прототип на система за подаване на електронни заявления за административни услуги. Идеята на проекта е унифициране на формите на заявленията на отделните администрации и подаването им по електронен път на едно място. Стойността на поръчката е 70 хил. лв. без ДДС.Проектът цели по-висока степен на автоматизиране и съответно - улесняване, на процеса по заявяване, плащане и предоставяне на електронни административни системи. Към момента има внедрени и са в експлоатация няколко системи за електронно управление, които част от т.нар. единен модел за електронно управление - Единен портал за достъп до електронни административни услуги (ЕПДЕАУ); Система за електронна автентикация (еАвт); Система за управление на електронни форми (еФорми); Система за електронна оторизация (еОтор); Система за обмен на справочна и удостоверителна информация (RegiX); Система за електронно плащане (еПлащане); Система за електронно връчване (еВръчване).Към момента от тях не е създадена само системата за еФорми, която ще позволява подаването на документи и формуляри по електронен път, с които да се заявяват електронни административни услуги. Идеята на този проект е на практика да бъдат унифицирани съответните документи и формуляри, които да бъдат въведени при заявяването на електронни административни услуги. Към момента заявителите на услуги се пренасочват към локалните портали на съответните административни органи, които работят с различни формати на формуляри. Новата система ще позволява потребителите да избират каква услуга искат да заявят, влизайки през . След избиране на услуга системата ще пренасочва към бъдещата система за еФорми, обект на обществената поръчка. Следва искане за автентикация на заявителя, системата автоматично ще препрати въведената информация към съответните системи със заявка за създаване на профил.Очаква се прототипът да бъде изграден до 110 дни след подписването на договор за изпълнението на поръчката. Вече са постъпили две оферти, които вече са в процес на оценка. В началото на август беше подписан и договор за изработване на стандартизирани еФорми, които на практика ще бъдат използвани в бъдещата система.", "date": "2018.08.19", "title": "Прототип на система ще позволява подаване на е-заявления на \"едно гише\""}
{"url": "https://offnews.bg/obshtestvo/kak-edno-kuche-se-prevrashta-v-ochite-na-nezriasht-chovek-razkaz-na-i-686559.html", "text": "Мартина Маринова е главен инструктор към “ от 15 г. и играе основна роля в подготовката на кучета водачи за незрящи. Тя разказва за обучението на кучетата и подготовката на приемните семейства пред .Програмата за обучение на кучета водачи започва през 2003 г. Около 2012 започва развиването на програма за кучета асистенти на хора с двигателни дефицити. Най-новата инициатива е програмата за кучета асистенти на хора и деца с диабет. Основите ѝ са положени преди 2 г. Продължаваме да надграждаме – казва Мартина и споделя, че с колегите ѝ обмислят започването на още програми - за кучета асистенти на деца с аутизъм или епилепсия.Как се подготвя куче водач на човек с двигателни дефицити?„Подготовката зависи от личните му потребности. „Човек кандидатства, снема се психомоторният му профил, определят се специфични нужди – дали се придвижва с количка, бастун, проходилка. Според тези параметри се работи с кучето – казва Мартина. - Това е и голямата разлика от работата ни с кучетата водачи на незрящи, при които обучението е стандартно – обхождане на препятствия, спиране пред такива, реакции в определени ситуации…При кучетата асистенти на хора с двигателни дефицити всяко куче може различни неща.Разбира се, в процеса на обучението взимаме предвид и стреса, който ще генерира бъдещата работна среда на кучето и доколко то е подготвено да се справи с него.“В началото в програмата влизали кученца на дарители, но 95% от тях отпадали поради слаба нервна система или здравословни проблеми. Инициирали собствена развъдна програма и с „фини настройки в структурата на обучителната програма“ успели значително да повишат успеваемостта - от 20-30% в началото до актуалните 60-70%.За Мартина има две предпоставки: „подходящият генетичен багаж“ и въвеждането на ранната невростимулация – концепция, разработена от американските военни.Ранната невростимулация приключва на 16-ия ден. Тогава освен упражнения има и повишен социален контакт – гушкане, галене. Колкото повече контакт, толкова по-добре – казва Мартина.След 16-ия ден кучето има седмица почивка – това е периодът на проглеждане на кученцето, когато то би могло да се стресира от появяващите се сенки и очертания. От 21-вия ден нататък започваме постепенното въвеждане на различни стимули в живота на кучето.„Работим по така нареченото правило на 7-те – 7 различни стимули (повърхности, хора, препятствия…), всеки от тях представен чрез 7 различни проявления (например хора – деца, възрастни, брадати, с дълги коси и т.н.).Работата по тази графа от програмата е между 21-ия ден и 50-ия ден.Упражненията включват преминаване по различни повърхности, справянето с малки препятствия (например да излязат от малка касетка за плодове), качват се по стълбички, балансират върху надуваеми топки и други неща.Минимум 7 човека изграждат социалния контакт с кученцето в началото.„Краят на тази социализация е 49-50-ти ден и съвпада с бебешките тестове по Волхарт. Изключително популярен тест, който ни дава обща картина за развитието на кучето. Тестът се прави точно на 50-ти ден. Тогава можем да оценим нервната система на кучето, преди тя да бъде подложена на изпитание от външните фактори.“След това кучето отива в приемното си семейство, където остава 1 година. Това е периодът, в който кучето опознава градската среда, свиква с ритъма на семейството и обичайните ежедневни неща – асансьор, ескалатор, трафик, звуков фон, струпване на много хора.", "date": "2018.08.19", "title": "Как едно куче се превръща в очите на незрящ човек. Разказ на инструктора Мартина Маринова"}
{"url": "https://offnews.bg/obshtestvo/iasno-i-slanchevo-vreme-dnes-686525.html", "text": "Времето днес ще бъде предилно ясно и слънчево. Максималните температури ще са предимно между 30° и 35°, в София - около 29°.В следобедните часове може да има временни увеличения на облачността, главно над Северна България и планинските райони. Само на отделни места там краткотрайно ще превали.Ще духа слаб, в източната половина на страната - до умерен вятър.Над Черноморието ще бъде слънчево. Ще духа до умерен североизточен вятър. Максималните температури там ще са 30– 31°. Температурата на морската вода е 27°. Вълнението на морето ще бъде 2 - 3 бала, съобщава \"Фокус.И над планините ще бъде предимно слънчево. В следобедните часове ще има временни увеличения на облачността, но само на отделни места ще превали краткотрайно. Ще духа слаб до умерен североизточен вятър. Максимална температура на височина 1200 метра около 23°, на 2000 метра – около 16°.Атмосферното налягане ще се задържи без съществена промяна - близко до средното за месеца.", "date": "2018.08.19", "title": "Ясно и слънчево време днес"}
{"url": "https://offnews.bg/obshtestvo/skoro-tcarskata-gara-shte-e-samo-spomen-686478.html", "text": "\"Скоро от Царската гара ще остане само един бегъл спомен. Ако искате да се вземат мерки и тя да бъде спасена - молим да ни подкрепите\".С тези думи  сигнализира за поредната историческа сграда, която е пред разруха. Подписката е създадена от продуцентите на документалния филм  и вече е подкрепена от над 120 души.\" Въпросът е дали този път ще спасим едно историческо място. В последно време заговаряме за културното наследство и историческите сгради след \"случаен пожар\" или едва след като от тях останат търкалящи се тухли или сажди от пореден огън. Дано поне този път да обърнем тенденцията в ползата на историческата памет\", коментира пред OFFNews Деа Манолова - един от продуцентите на филма за Царската гара.Сградата, която се намира в Казичане, е обявена за недвижима ценност с местно значение от февруари 2009 г., но и след това никой не се е погрижил за нея и тя продължава да се руши. През последните години темата за състоянието на сградата е била повдигана няколко пъти, но реакция от институциите няма. През ноември миналата година Гражданска инициатива за обществен и релсов транспорт сигнализира прокуратурата за безстопанственост по отношение на историческата сграда. Копие от сигнала беше изпратено и до премиера Бойко Борисов, президента Румен Радев, омбудсмана Мая Манолова, комисиите по култура и транспорт Народното събрание, министерството на културата, ДП НКЖИ и др. Досега обаче развитие по темата няма. Сградата е построена от цар Фердинанд във виенски стил. От нея е тръгвало теснолинейно влакче, отиващо до двореца Врана. От тази гара Фердинанд напуска България завинаги, след като абдикира. Години по-късно пак от нея цар Симеон II и останалите от царското семейство поемат пътя си в изгнание.Ето какво пише в :", "date": "2018.08.19", "title": "'Скоро Царската гара ще е само спомен'"}
{"url": "https://offnews.bg/kultura/preporachvame-vi-zelena-biblioteka-v-park-zaimov-686061.html", "text": "Днес между 10.00 и 15.00 часа в столичния парк \"Заимов\" може да се отдадете на релакс с книга в ръка.Столична библиотека организира специална \"Зелена библиотека\", която ще представи редица увлекателни заглавия на открито в най-големите столични паркове.Всеки, който желае, може да избере хубава книга и да почете, а за децата са приготвени книжки за оцветяване.Участие в събитието ще вземат и известни български поети като Мирела Иванова и Роман Кисьов.", "date": "2018.08.19", "title": "Препоръчваме ви: 'Зелена библиотека' в парк 'Заимов'"}
{"url": "https://offnews.bg/112/zastreliaha-mlad-mazh-sled-spor-za-kolelo-686527.html", "text": "Млад мъж беше застрелян в Лесново след свада за колело, съобщава Нова тв.Убийството е станало на главната улица на селото, което се намира в Община Елин Пелин. Сигналът е получен около 19:20 часа, а полицията е пристигнала на място след 10 минути.Жертвата е на 24 години, а извършителят е 60-годишен мъж. Единият от тях е извадил преправен газов пистолет и е застрелял другия, който е починал. След преследване из гората в района, органите на реда го обграждат и към 21:15 часа убиецът се барикадира в дома си. По информация на бТВ цяла нощ се водят преговори, но рано тази сутрин задържан от служители на СОБТ.", "date": "2018.08.19", "title": "Застреляха млад мъж след спор за колело"}
{"url": "https://offnews.bg/obshtestvo/veganite-na-protest-pred-miuftijstvoto-sprete-varvarskite-ubijstva-za-686449.html", "text": "Българският вегански съюз организира протест срещу ритуалните заколения на овце по случай големия мюсюлмански празник Курбан Байрам.Подобна инициатива веганите имаха и на големите християнски празници Великден и Гергьовден. Тогава следовниците на храненето само със зарзават се накичиха с агнешни маски пред Светия синод.73-ма души са потвърдили участие в нея, но обичайно веганите са много по-малко от заявените във фейсбук.", "date": "2018.08.19", "title": "Веганите на протест пред мюфтийството: Спрете варварските убийства за Курбан Байрам"}
{"url": "https://offnews.bg/tenis/dzhokovich-sreshtu-federer-na-final-v-sinsinati-686539.html", "text": "Новак Джокович и Роджър Федерер ще се изправят във финала на турнира \"Мастърс\" в Синсинати, стана ясно след изиграването на полуфиналните двубои.Сърбинът победи Марин Чилич с 6:4, 3:6, 6:3 за 2,5 часа игра. В другия полуфинал швейцарецът се изправи срещу Давид Гофен и поведе със 7:6 (3), 1:1 преди белгиецът да се откаже поради травма.Сблъсъкът Джокович - Федерер е мечта за феновете, които не са ги гледали един срещу друг от януари 2016 година. При победа Федерер ще изравни баланса си срещу Ноле, който в момента води с 23:22 победи.Залогът за Джокович също е огромен. При успех той ще стане първият тенисист в историята, спечелил и победи и в деветте турнира \"Мастърс\".До момента в колекцията на сърбина липсва само трофея от Синсинати, където преди година триумфира Григор Димитров. Именно Джокович спря българина в осминафиналите.", "date": "2018.08.19", "title": "Джокович срещу Федерер на финал в Синсинати"}
{"url": "https://offnews.bg/futbol/tcska-s-osem-natcionali-po-vreme-na-pauzata-686537.html", "text": "ЦСКА ще има поне 8 национали при мъжете по време на паузата през септември, пише \"Тема спорт\". Националният селекционер Петър Хубчев ще гледа тази вечер дербито между \"червените\" и Лудогорец в Разград от петия кръг на Първа лига. При победа \"армейците\" ще съберат аванс от осемт точки пред разградчани.Очаква се специалистът да повика поне четирима футболисти на ЦСКА. Става дума за Кирил Десподов, Божидар Чорбаджийски, Кристиян Малинов и Николай Бодуров.Четирима от чужденците на ЦСКА също ще получат повиквателни за своите страни. Такава вече има ганаецът Едвин Джеси.Място в националните отбори се очаква да намерят още вратарят Витаутас Черниаускас и бранителите Борис Секулич и Стивън Перейра.", "date": "2018.08.19", "title": "ЦСКА с осем национали по време на паузата"}
{"url": "https://offnews.bg/politika/prezidentat-pak-poiska-istoricheskata-istina-da-bade-otstoiavana-686534.html", "text": "\"Справедливите ни очаквания са историческата истина да бъде отстоявана и това зависи от всички нас\".Това заяви президентът Румен Радев на тържественото отбелязване на 115-годишнината от Илинденско-Преображенското въстание в местността Петрова нива. В началото на месеца премиерът на Македония Зоран Заев заяви, че Илинденското въстание било македонско. На думите му първо реагира лидерът на БСП Корнелия Нинова, а после и премиерът Бойко Борисов. \"Понякога ние, политиците, може би не сме достатъчно внимателни, понякога правим и грешки, но ви уверявам, че това е само невнимание, защото искрено искаме сътрудничество и приятелство\", написа след това Заев във Фейсбук. Радев обаче обяви, че не приема думите на македонския премиер за извинение. Днес Радев добави, че вече е поставил въпроса за компенсациите на тракийските бежанци и ще продължи да изисква ясен отговор при всеки случай, когато историческите факти се пренебрегват или поставят под съмнение.\"На легендарното тракийско „Оборище“, предците ни потърсиха път към свобода и достойнство. Водени от веруюто да принесат и своята дан пред олтара на революцията, тракийските делегати подкрепиха взетото в Македония решение за въстание. Когато нашите сънародници в Македония въстават, мястото на тракийци беше да бъдат редом с тях\", каза още той.„Никой не може по-добре и по-вярно да пренесе във времето спомена за освободителните борби на Тракия и Македония от вас, наследниците на героите, които отдадоха живота си на българската национална идея. Благодаря, че съхранявате огъня на традицията не само тук, на Петрова нива, но и в своето ежедневие“, обърна се държавният глава към наследниците на участниците в Илинденско-Преображенското въстание.Президентът и върховен главнокомандващ Въоръжените сили Румен Радев прие почетния строй на представителните роти на Българската армия.В тържественото отбелязване на 115-годишнината от Илинденско-Преображенското въстание участваха вицепремиерът Валери Симеонов, кметът на Община Малко Търново Илиян Янчев, председателят на Съюза на тракийските дружества Красимир Премянов, народни представители, представители на изпълнителната власт и хиляди граждани.", "date": "2018.08.19", "title": "Президентът пак поиска историческата истина да бъде отстоявана"}
{"url": "https://offnews.bg/112/ogranichiha-s-proseki-pozhara-kraj-karlovo-686543.html", "text": "Разпространението на пожара край Карлово е ограничено от всички страни с просеки. Това съобщи Тошко Бързилов от  ГД „Пожарна безопасност и защита на населението“ пред \"Фокус\".С огъня се борят пожарникари, служители на горски стопанства и военнослужещи от модулното формирование на армията.„Работи се за пълното му ограничаване. На този етап няма опасност да се развие. Няма опасност и за населението. Гасенето на огъня може да отнеме няколко часа, защото територията е голяма, а теренът - пресечен. Най-лошото е, че няма как да качим вода“, каза още комисар Бързилов и добави, че защото местността е трудно достъпна и пожарни автомобили не могат да стигнат до там.В готовност са още 20 военнослужещи, които ще се включат при необходимост в овладяването на пожара.", "date": "2018.08.19", "title": "Ограничиха с просеки пожара край Карлово"}
{"url": "https://offnews.bg/futbol/botev-vratca-gotvi-transferna-bomba-pregovaria-s-valeri-bozhinov-686542.html", "text": "Кметът на Враца и председател на УС на Ботев Враца реагира на появилите се публикации, че бившият национал Валери Божинов до часове ще стане част от отбора на Сашо Ангелов.\"Истината е, че през миналата седмица говорих по телефона с Валери Божинов и обсъдихме възможността да се присъедини към Ботев Враца. Той знае, че е добре дошъл в нашия клуб и за град Враца ще бъде повече от престижно Божинов да стане част от нашата общност\", обясни Каменов, цитиран от официалния сайт на врачани.Кметът уточни, че няма как да предложи финансовите условия, които се полагат за футболна звезда от неговия ранг. Но евентуалният му престой в Ботев може да бъде стъпка към нов трансфер на нападателя в чужбина.\"Към този момент Божинов е футболист на хърватския Риека и след като изчисти отношенията си с тях ще говорим по-конкретно\", завърши Каменов.В основата на преговорите е Сашо Ангелов, който е уверен, че може да помогне на Божинов да се върне към най-добрата си форма, извела го до отбори като Ювентус и Манчестър Сити, както и столичният Левски.", "date": "2018.08.19", "title": "Ботев Враца готви трансферна бомба, преговаря с Валери Божинов"}
{"url": "https://offnews.bg/obshtestvo/chez-vavezhda-stikeri-sreshtu-manipulatcia-na-elektromerite-686540.html", "text": "\"ЧЕЗ Разпределение\"ще предпазва електромерите от манипулация със защитни стикери, съобщиха от пресцентъра на ЧЕЗ България. Стикерите се залепват върху електромерите и са допълнение към познатите пломби, като имат три нива на контрол. \"Това прави фалшификацията или незабелязаната интервенция върху тях практически невъзможна. Огромен е броят на отличителните знаци и защити на стикерите, които ще предпазват средствата за търговско измерване от нерегламентиран достъп до вътрешността на устройството и намеси, които могат да се упражнят върху тях\", обясняват от ЧЕЗ.От компанията посочват, че стикерите са изработени по технологии от най-ново поколение и прикриването на нарушението на целостта им е изключено. Според ЧЕЗ в новите стикери са закодирани елементи, които не подлежат на фалшификация и се виждат само от експерти с подходящо оборудване, преминали обучение за оценка на автентичността и целостта на стикерите.Защитните средства имат вградени 3D мотиви, текстове, триизмерни обекти, променящи се цветове, изображения, предупредителни знаци и са персонализирани с уникален номер. Стикерите имат многослойна структура, която се разрушава много лесно при опит за третиране с различни разтворители или при опит за разлепяне, като същевременно издържат при екстремни температури. Те са защитени от специални елементи, чрез които се откриват дори микро прерязвания с тънък скалпел, които са сред честите начини за външна намеса при старите стикери.За първите седем месеца на 2018 г. са констатирани 4251 кражби на електроенергия, като около 40 на сто от тях са реализирани чрез манипулация на електромери, посочват от компанията. Все по-изобретателните и дръзки кражби, които включват и подмяна на елементи от устройствата за търговско измерване, са принудили дружеството да вземе по-сериозни мерки за защита на електромерите. Въведените стикери са произведени по българска технология.", "date": "2018.08.19", "title": "ЧЕЗ въвежда стикери срещу манипулация на електромерите"}
{"url": "https://offnews.bg/lajfstajl/mozhem-li-da-zabogateem-bez-da-sme-talantlivi-686181.html", "text": "Чували ли сте за Лиза и Лена? Те са две близначки от Германия, които без отличителен талант успяха да се превърнат от обикновени 14-годишни ученички в милионери.Те не умеят да пеят, да танцуват, да рисуват. Дори не разсмиват хората със собствени комедийни клипчета. Въпреки това те обикалят целия свят, за да се срещат с феновете си.Как тези деца са постигнали такъв успех? Като публикуват 13-секундни клипчета на песни в една от десетките социални мрежи, но без да пеят. Лиза и Лена просто движат устните си едновременно със записа на оригиналния изпълнител. Благодарение на това \"умение\" те имат над 40 млн. последователи в социалните мрежи и собствена марка дрехи. Двете дори записаха собствена песен, която стана хит. Лиса и Лена снимат фотосесии за световно известни марки дрехи, аксесоари и козметика. Двете имат канал в Youtube с над 700 000 последователи. Българският пазар е малък, но дори и тук има хора (влогъри), които печелят пари чрез социалните мрежи и Youtube. Разликата между тях и Лиза и Лена е, че те разработват собствени идеи и теми.Емил Конрад е най-известният роден влогър. Той създава комедийни клипове и е първият в България, който достигна 100 000 абонати в Youtube. Емил има 5 публикувани книги, както и тениски и тетрадки с неговия лик. Стан е влогър от Пловдив, който също има публикувана книга. Стефи и Боряна Стефанова са най-популярните български в Youtube и често работят заедно с различни козметични марки, магазини и центрове за пазаруване.Сред български блогъри има и такива, които започнаха да пускат и собствени песни. Такива са Павел Колев и Ицака, Чоко и Пик Пук също, които само за една година направиха няколко песни с милиони гледания.", "date": "2018.08.19", "title": "Можем ли да забогатеем без да сме талантливи"}
