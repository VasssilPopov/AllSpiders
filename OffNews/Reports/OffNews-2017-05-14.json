{"url": "https://m.offnews.bg/news/Zvezdi_18810/G-E-M-kitajskata-Tejlar-Suift_655500.html", "text": "Хонконгската поп звезда G.E.M. има милиони почитатели в Китай, а умението ѝ сама да пише песните си вече ѝ спечели сравнение с една от най-големите световни поп звезди - Тейлър Суифт, пише Би Би Си.Започнала е като участник в риалити предаване за таланти през 2014 година и пее на мандарин.„Името ми G.E.M идва от израза Get Everybody Moving (Накарай всички да се движат). Не смятам, че съм звезда или известна. Създавам сама текстовете си, защото така мога наистина да опиша чувствата си”, разказва G.E.M. в интервю за Би Би Си.„Английският не е родният ми език и заради това е много по-трудно да изразя себе си и мислите си. Това е нещо, което трябва да упражнявам, което да науча. Ще дам всичко от себе си и се надявам да имам шанса и възможността да успея”, споделя певицата.", "date": "2017.05.14", "title": " G.E.M. - китайската Тейлър Суифт"}
{"url": "https://m.offnews.bg/news/Sviat-_12/Dashteriata-na-Majkal-Dzheksan-publikuva-goli-snimki_655486.html", "text": "Единствената дъщеря на поп легендата Майкъл Джексън публикува голи снимки в Инстаграм и обясни действията си в послание към милион и четиристотинте ѝ хиляди последователи.Голотата е естествена и е част от това, което ни прави човешки същества, написа Парис Джексън, която е модел.\"Ще го кажа отново за тези, които питат зад какво стоя и как изразявам себе си. Голотата започна като движение за връщане към естественото, за изразяване на свободата, за това да бъдеш по-здрав и дори беше наречена философия. Да бъдем голи е част от това, което ниправи човешки същества. Това ми помага да се чувствам по-свързана с мама . Това е нещо красиво и не трябва да го превръщате в нещо сексуално по начина, по който много холивудски звезди (и медии) го правят. Не само, че вашето тяло е храм и трябва да му се покланяме, но също част от феминизма е да можем да изразяваме себе си по нашия собствен начин, независимо дали сме консервативни и обличаме много дрехи, или показваме себе си\", пише Парис Джексън.Тя беше критикувана за публикуването на снимка, на която лежи гола на слънце до кучето си. Снимката се появи, след което беше изтрита. След това 19-годишната Парис публикува още една снимка - черно-бяла, на която пуши гола, и отново предизвика негативни коментари.", "date": "2017.05.14", "title": " Дъщерята на Майкъл Джексън публикува голи снимки"}
{"url": "https://m.offnews.bg/news/Sviat-_12/Turisticheski-bus-padna-v-propast-v-Turtciia-23-sa-martvi_655488.html", "text": "Туристически бус падна в пропаст близо до южния турски курорт Мармарис. 23-ма са загинали, други 11 са ранени, съобщи Би Би Си.Трагичният инцидент станал, когато шофьорът загубил контрол над управлението и минибусът изхвърчал зад бариера.Сред пътниците не е имало чуждестранни туристи.Турски медии съобщават, че бусът пътувал за Мармарис за събитие по повод Деня на майката, който се празнува в неделя в Турция.Смята се, че жертвите са основно жени и деца.Кметът на провинция Мугла Амрик Чичек предположи, че спирачките са отказали, но кметът на Мармарис Али Ачар коментира пред турския вестник \"Хюриет\", че смята, че инцидентът е станал в резултат на грешка на шофьора.Катастрофата е станала по пътя от Мугла към Анталия.", "date": "2017.05.14", "title": " Туристически бус падна в пропаст в Турция, 23 са мъртви"}
{"url": "https://m.offnews.bg/news/Futbol_18793/Derbi-sled-derbi-v-efira-dnes_655485.html", "text": "13:30 Интер – Сасуоло Ринг14:00 Кристъл Палас - Хъл Сити Диема спорт14:00 Хъдърсфийлд – Шефилд Уензди Нова спорт15:30 Фейенорд – Хераклес Mtel sport 116:00 Торино – Наполи Ринг16:15 Уест Хем – Ливърпул Диема спорт17:00 Алавес – Селта F+18:00 Созопол – Етър Диема спорт 218:00 ЦСКА 1948 - Левски-Раковски Спортал ТВ18:30 Тотнъм - Манчестър Юнайтед Диема спорт19:15 ЕП за девойки, Германия – Испания Евроспорт 120:30 Блекпул – Лутън Диема спорт 221:00 Лас Палмас – Барселона F+21:00 Реал Мадрид – Севиля Sport+21:00 Бетис - Атлетико Мадрид TV+21:45 Рома – Ювентус Ринг22:00 Монако – Лил Диема спорт22:00 Сент Етиен – Пари СЖ Нова спорт23:00 Портланд – Атланта Евроспорт 201:00 НЙ Ред Булс – ЛА Галакси Евроспорт 2", "date": "2017.05.14", "title": " Дерби след дерби в ефира днес"}
{"url": "https://m.offnews.bg/news/Futbol_18793/Milan-se-prebori-za-tochkata-sreshtu-Atalanta_655476.html", "text": "Някогашното европейско страшилище Милан трепери до последно при гостуването на Аталанта в среща от 36-ия кръг на Серия А, завършила 1:1.Така \"бергамаските\" си осигуриха участие в Лига Европа през следващия сезон. Тимът на Джан Пиеро Гасперини отново показа защо е приятната изненада в калчото и спокойно можеше да вземе и трите точки срещу \"росонерите\".Голът за Аталанта отбеляза Андреа Конти в 44-ата минута, а в края на двубоя Жерард Деулофеу изравни за \"росонерите\" от спорно положение, при което можеше да бъде маркирана засада.\"Бергамаските\" имаха и други чисти положения пред вратата на Джанлуиджи Донарума, който направи няколко важни спасявания.Милан вече е без победа в 5 поредни мача и заема 6-о място, като изостава с 6 точки от Аталанта, но има една повече от Фиорентина.", "date": "2017.05.14", "title": " Милан се пребори за точката срещу Аталанта"}
{"url": "https://m.offnews.bg/news/Kultura_33/Kristian-Kostov-specheli-rekordno-vtoro-miasto-za-Balgariia-na-Evroviz_655475.html", "text": "Кристиан Костов завърши втори на конкурса за песен на Евровизия 2017, след като се представи блестящо на финала в Киев и записа рекордно за България класиране, а победител стана изпълнителят от Португалия Салвадор Собрал с песента \"Amar Pelos Dois\".Досега най-доброто българско представяне беше от 2016 година, когато Поли Генова завърши на четвърто място. Любопитното е, че тогава получихме максималните точки единствено от Македония, докато сега географията на подкрепата ни се разшири.Освен Македония, максималните 12 точки за изпълнението на Костов дадоха и националните журита на Норвегия, Естония и Беларус. В Португалия оцениха изпълнението на 17-годишния Костов с 0, за да го елиминират като конкурент.Костов излезе на сцената под номер 25 и изпълни своята песен \"Beautiful Mess\", с която наелектризира публиката в залата. Сред множеството беше и бившият световен шампион по бокс при свръхтежките професионалисти и настоящ кмет на Киев Виталий Кличко.Букмейкърите определяха като фаворит именно Собрал, като даваха коефициент от 2,37 за негова победа. Следваше Франческо Габани от Италия с 2,75, а за победа на България и Кристиян Костов се приемаха залози при коефициент 4,00.С излизането на Кристиан на сцената коефициентите се промениха и първо паднаха на 2,75 за нашето момче, а малко след това се изравниха с тези на португалския представител на 2,50, след което българинът излезе като фаворит с 2,25 преди да бъдат отворени линиите за гласуване.Иначе в гласуването нямаше изненади - Гърция гласува за Кипър, Дания за Швеция, Молдова за Румъния и т.н. България пък даде своите 12 точки за Австрия.Така преди да бъдат обявени резултатите от вота на зрителите португалската песен беше категоричен лидер с 382 точки, докато българската песен вървеше втора с 278. Подреждането се запази и след добавянето на точките от зрителския вот. Така в крайна сметка на първото място завърши Португалия със 758 точки, а България остана на втората позиция с 615.", "date": "2017.05.14", "title": " Кристиан Костов спечели рекордно второ място за България на Евровизия"}
{"url": "https://m.offnews.bg/news/Obshtestvo_4/Promeni-v-dvizhenieto-po-bul-Balgariia-ot-dnes-zaradi-metroto_655469.html", "text": "От полунощ днес до 14 ч. на 26 май се въвеждат промени в организацията на движение на бул. “България“, предупреди Столична община.Забранява се влизането на пътни превозни средства по лявата пътна лента от северното пътно платно на бул. „България” между бул. „Акад. Гешов” и пл. „Ручей”.За нуждите на строителната площадка ще се заемат перона на трамвайната спирка в участъка на бул. „България” между бул. „Акад. И. Е. Гешов” и пл. „Ручей”.", "date": "2017.05.14", "title": " Промени в движението по бул. \"България\" от днес заради метрото"}
{"url": "https://m.offnews.bg/news/Obshtestvo_4/Slantce-dnes-dazhd-ot-utre_655467.html", "text": "След ясната нощ с температури между 12 и 17 градуса днешният ден ще започне със сухо време, а по-късно ще изгрее и слънце, показва метеорологичната прогноза на НИМХ-БАН.Около и след обяд ще се развива купеста и купесто-дъждовна облачност и ще има краткотрайни превалявания, в отделни райони придружени с гръмотевици. Ще духа умерен, в Дунавската равнина временно силен северозападен вятър, който по-късно след обяд ще отслабва. Дневните температури ще се понижат и максималните ще са между 23° и 28°.Атмосферното налягане ще се повишава и ще стане по-високо от средното за месец май.В планините преди обяд ще бъде предимно слънчево. Около и след обяд ще се развива купеста и купесто-дъждовна облачност и ще превали, в Родопите и ще прегърми. Ще духа умерен до силен, по най-високите части временно бурен северозападен вятър, който след обяд ще отслабва. Температурите ще се понижат и максималната на височина 1200 метра ще е около 16°, на 2000 метра – около 9°.По Черноморието ще бъде предимно слънчево. След обяд ще се развива купеста и купесто-дъждовна облачност и ще има краткотрайни превалявания, с гръмотевици. Преди обяд ще духа умерен до силен северозападен вятър, който по-късно през деня ще отслабва и ще се ориентира от север. Максималните температури ще са между 21° и 25°. Температурата на морската вода е 15-18°. Вълнението на морето ще е 2-3 бала.Новата седмица ще започне дъждовно, а валежите ще продължат до сряда включително, според прогнозата на Националния институт по метеорология и хидрология при Българската академия на науките.", "date": "2017.05.14", "title": " Слънце днес, дъжд от утре"}
{"url": "https://m.offnews.bg/news/Sviat-_12/Makron-poema-ofitcialno-prezidentskiia-post_655153.html", "text": "Френският президент Франсоа Оланд ще предаде властта на приемника си Еманюел Макрон.Церемонията ще започне в 10 часа парижко време. Центристът Еманюел Макрон спечели втория тур на изборите във Франция с 66% от гласовете, оставяйки след себе си крайнодясната Марин льо Пен с 34 на сто от гласовете. Въпреки че Европа си отдъхна с избора на Макрон, показващ предпочитанията на французите за бъдещето на Франция и ЕС, резултатите от вота показаха, че рекордните 11,5% от избирателите са пуснали или празна, или невалидна бюлетина, а 25,38% от регистрираните 47 милиона избиратели са се въздържали да гласуват.39-годишният Макрон е най-младият президент на Франция. Макрон е роден през 1977 г. в северния град Амиен в семейството на лекари.Той среща съпругата си в училище. Тогава Макрон е на 16 г., а Бриджит Троньо е негова учителка, с 24 години по-възрастна от него.Година по-късно Макрон се зарича да се ожени за нея и по-късно изпълнява обещанието си. На 27-годишна възраст вече има две дипломи за висше образование и добра работа в публичната финансова администрация. На 31 години работи в реномираната банка „Ротшилд”, става неин съдружник и още съвсем млад започва да печели милиони.Макрон работи като инспектор в Министерството на финансите, след което и като инвестиционен банкер. Влиза в политиката под крилото на Оланд, като първоначално е член на екипа му. От 2006 до 2009 г. е част от социалистическата партия. Остава независим до август 2016 г., когато напуска поста си като министър на икономиката и основава партия \"Напред!\".Макрон не е замесен в скандали, но преди кандидатпрезидентската кампания не се ползва с особени симпатии сред французите заради реформата, която се опитва да прокара като министър. Изправени пред избора между Макрон и крайнодясната Льо Пен обаче, французите предпочетоха него. ", "date": "2017.05.14", "title": " Макрон поема официално президентския пост"}
{"url": "https://m.offnews.bg/news/Kultura_33/Kristian-prez-salzi-Sazhaliavam-che-ne-donesoh-pobedata_655477.html", "text": "Вторият на Евровизия Кристиан Костов се развълнува изключително и даде разплакан интервю пред камерата на БНТ в Киев.Представителят ни изрази разочарованието си от това, че е останал в подножието на върха отново, както и в риалитито Х Фактор.\"Хайде нека поне веднъж да бъда пръв в нещо! Много съм горд, че всички в България са доволни от представянето ми. Смятам, че ние заслужавахме победата. Съжалявам, че не донесох трофея от Евровизия в България.Този пич от Португалия пее добре, има някаква магия в него, когато излезе на сцената, но смятам, че нашето изпълнение беше по-добро.Светът обаче разбра, че България може да спечели Евровизия. Благодаря на всички българи от целия свят, които с подкрепата си ме разплакаха сега. Ако мога да помогна с нещо за победата на България догодина, ще го направя\", обеща Костов.", "date": "2017.05.14", "title": " Кристиан през сълзи: Съжалявам, че не донесох победата"}
{"url": "https://m.offnews.bg/news/Kultura_33/Ukrainetc-si-svali-gashtite-na-stcenata-v-Kiev_655478.html", "text": "28-годишният скандален украински журналист Виталий Седюк устрои поредното си шоу по време на конкурса за Евровизия в Киев.Мъжът се появи на сцената, загърнат с австралийски флаг, и си свали гащите, след което мирно слезе, за да бъде поет от охраната. По това време на сцената беше победителката от миналата година Джамала, която не се смути от инцидента и продължи изпълнението си.Седюк е добре известен с изпълненията си. През 2013 година той се появил без акредитация на церемонията по раздаване на наградите \"Грами\", където седнал на втория ред и принудил Адам Ливайн от Maroon 5 да си търси друго място.Седюк спонтанно решава да се качи на сцената и го прави, след като водещите канят Адел да получи наградата си. Той изтичал преди нея, грабнал микрофона и казал \"Благодаря, Адел. Ти си моето вдъхновение\", след което бил задържан и прекарал нощта по смокинг в участъка.", "date": "2017.05.14", "title": " Украинец си свали гащите на сцената в Киев"}
{"url": "https://m.offnews.bg/news/Obshtestvo_4/Pochitame-izbitite-v-Batashkoto-klane_655468.html", "text": "С литийно шествие-поклонение в Батак започва отбелязването на 141-та годишнина от Априлското въстание. То започва в 13 ч.В памет на избитите в Баташкото клане 636 мъже, жени и деца ще бъдат поднесени цветя и венци пред Богдановия хълм. Пред паметника ще има благодарствен молебен. Присъстващите ще запазят минута мълчание, след което ще се чуе тържествен залп, разказа Теодора Пейчинова, директор на историческия музей в Батак пред агенция \"\".Поклонение и поднасяне на цветя и венци ще се има и пред останалите паметници в града.Музеят организира литийно шествие в памет на загиналите жители на града по време на Априлското въстание за тринадесети път.То ще започне с биенето на камбаната, чийто звън е събрал жителите в центъра преди 141 години.\"Започва с топовни изстрели. Шествието се води от иконата на Баташките мъченици и църковните литии, както тогава са слагали Библията, осветените знамена и пищовите. Чрез шествието отдаваме почит на априлците от Батак, Перущица, Клисура, Панагюрище, Брацигово, Стрелча, Копривщица и всички знайни и незнайни населени места, дали свидни жертви за свободата на България, защото не можем да забравим.Целта на шествието е почит и преклонение пред всеки паметник, обхождаме целия град.Батак дава най-много жертви в Априлската епопея. От 6- - 7-хилядното население, остават живи около 1 200, а трагедията на Батак разтърсва цяла Европа“, каза Пейчинова. Така Старият континент разбира, че на Балканите има един храбър народ, който иска свободата си и е готов да жертва живота си за нея, допълни тя.В Батак ще бъде и председателят на Народното събрание Димитър Главчев, който ще участва в литийното шествие-поклонение \"По паметните места от април 1876 г.“.В памет на избитите в  в София ще се проведе мотошествие.Столична община предупреждава, че от 8 ч. тази сутрин до 10 ч. днес се забраняват престоят и партирането на северозападната дъга на пл. \"Св. Александър Невски\" между улиците \"Оборище\" и \"11-ти август\".Автошествието започва в 10 ч., а маршрутът му е: пл. “Св.Александър Невски“, ул.“Московска“, наляво по бул.“Васил Левски“, наляво по бул.“Кн.Ал.Дондуков“, пл. “Независимост“, бул. “Ген.Скобелев“, тунела при НДК, бул.“Васил Левски“, по бул. “Цар Освободител“, бул.“Цариградско шосе“ посока Пловдив.СДВР ще охранява мероприятието и ще осигури постове за контрол и регулиране на движението.", "date": "2017.05.14", "title": " Почитаме избитите в Баташкото клане"}
{"url": "https://m.offnews.bg/news/Politika_8/Vreme-razdelno-v-BSP_655481.html", "text": "Националният съвет на БСП ще заседава днес в централата на \"Позитано\" 20, а пленумът е дългоочакван в редиците на социалистите заради предстоящата битка по върховете на партията.Лидерът Корнелия Нинова готви промени в Изпълнителното бюро, според които членовете на ръководството на БСП да не бъдат и депутати и които далеч не са приемани еднозначно.С това например не е съгласен депутатът Красимир Янков.\"Не може да се разделя механично отговорността на човек от ръководството, който е и в Народното събрание. Политиката на партията се формира в нейните органи, има и оперативни решения, които се взимат от Изпълнителното бюро и те се претворяват в българския парламент\", обясни той. Според него идеята народните представители да не съвместяват постове в Изпълнителното бюро е неработеща.Според информация на OFFNews Кирил Добрев ще избере поста си на \"Позитано\" 20 пред банката в парламента, а Крум Зарков и Драгомир Стойнев ще запазят и депутатското, и партийното си място. От Изпълнителното бюро ще си тръгат Александър Симов, Валери Жаблянов, Иван Ченчев и Стоян Мирчев.Очаква се Деница Златева да стане зам.-председател на БСП.", "date": "2017.05.14", "title": " Време разделно в БСП"}
{"url": "https://m.offnews.bg/news/Turizam_75/Drevniiat-grad-Petra-snimki_654573.html", "text": "Издълбан директно в червени, бели, розови и пясъчни скали, иторическият град Петра в Йордания е бил \"изгубен\" в продължение на стотици години. Първоначално познат като Ракму, градът е известен с невероятната си архитектура и забележителната водопроводна система. Друго име на Петра е Роуз Сити поради цвета на камъка.Разположен сред пустинните каньони и планини в сегашния югозападен край на Хашемитското кралство, Петра е бил процъфтяващ търговски център и столица на Набатейското царство между 400 г. пр. Хр. Градът е бил празен и почти разрушен от векове. Едва през 1812 година един европейски изследовател - швейцарецът Йохан Лудвиг Буркхарт, се дегизира като бедуин и успява да стигне до загадъчната местност.Фантастичният каньон във формата на полумесец, моделиран на източния вход към Петра - каньон от пясък с височина 76 метра, който води директно до Ал Казнех (съкровищницата), е може би най-зашеметяващата от десетките спиращи дъха части на Петра.Градът се намира в планинската Долина на Мойсей, или Вади Муса, на източния фланг на Араба (Уади Араба), на кръстопътя на главните търговски маршрути – към Газа на запад, Бостра и Дамаск на север, Ейлат на Червено море и Персийския залив от другата страна на пустинята.През 1985 г. археологическият парк „Петра“ е обявен от ЮНЕСКО за обект на световното културно наследство, а през 2007 г. - за едно от новите седем чудеса на света. Няколко сцени от филма „Индиана Джоунс и последния кръстоносен поход“ са заснети именно там.", "date": "2017.05.14", "title": " Древният град Петра (снимки)"}
{"url": "https://m.offnews.bg/news/Tenis_18788/Koshmarat-na-Grisho-igrae-final-s-Nadal-v-Madrid_655484.html", "text": "Доминик Тийм, който изхвърли нашия Григор Димитров в невероятна драма, стигна финала на Мастърса в Мадрид.  Австриецът победи с лекота 6:4, 6:4 опитния Пабло Куевас.В спорт за титлата Тийм ще срещне Рафаел Надал. Испанецът размаза буквално в другия полуфинал Новак Джокович.Тийм и Надал ще се срещнат за четвърти път, а Рафа води с 3-1 победи. До момента и четирите им срещи са на червена настилка. Наскоро те играха и на финала в Барселона, където кралят на червените кортове отнесе 6:4, 6:1 австриеца.Припомняме, потокът на Гришо и Доминик стана перфектен след отпадането на Анди Мъри. Тийм се възползва максимално и ще излезе срещу местния идол.Българинът трябва още повече да съжалява за пропиляната преднина от 6:3 в тайбрека на третия сет срещу Тийм. После Григор изтърва още два мачбола. ", "date": "2017.05.14", "title": " Кошмарът на Гришо играе финал с Надал в Мадрид"}
{"url": "https://m.offnews.bg/news/Kultura_33/Zashto-Avstraliia-uchastva-v-Evroviziia-a-Rusiia-ne_655480.html", "text": "От 2015 година насам Австралия взема участие в конкурса за най-добра европейска песен Евровизия, а Израел го прави още от 1973 г.Защо, нима Австралия не е изцяло друг континент? Това е въпросът, който много хора продължават да се питат. Отговорът е прост, но все пак странен.\"Националната телевизия на Австралия, SBS, е част от Европейския съюз за радио и телевизия, което е правилото за квалификация за участие в конкурса Евровизия\", заяви британският водещ Мел Гидройс, цитиран \"Мирър\". Австралийската телевизия излъчва състезанието от 30 години насам, което заради времевата разлика се излъчва в доста късен час, но въпреки това се радва на огромен зрителски интерес, а и струва доста пари, за да се излъчи. Така че всичко опира до бизнес в случая. и то от толкова дълго време е приблизителна - Израелската радио и телевизионна комисия е част от управителния съвет на Евровизия.Друг въпрос, който много хора се питат, е - защо Русия не участва тази година в конкурса? Причината е, че Украйна, където той се провежда, просто забрани на руската участничка да стъпи в страната, защото е изнесла концерт в Крим, след като бе анексиран от Москва.Европейският съюз за радио и телевизия осъди постъпката на Киев и предложи рускинята да участва в Евровизия, но като пее от своята си страна, докато я прожектират на живо в залата. Руският \"Първи канал\" отказа и за отмъщение не излъчи изобщо състезанието на територията на държавата., Юлия Самойлова ще вземе участие на Евровизия през 2018 година.", "date": "2017.05.14", "title": " Защо Австралия участва в Евровизия, а Русия не"}
{"url": "https://m.offnews.bg/news/Sviat-_12/Severna-Koreia-otnovo-izstrelia-raketa-i-predizvika-iarostna-reaktciia_655482.html", "text": "Северна Корея проведе нов тест с балистична ракети дни след встъпването на новия президент на Южна Корея в длъжност, предадоха световните агенции.Ракетата е изстреляна от район край западното крайбрежие, пишат Ройтерс и Би Би Си, като цитират военни източници от Южна Корея. Става въпрос за Кусон, северозападно от столицата Пхенян, според южнокорейската агенция Йонхап.Ракетата е прелетяла 700 км и е паднала в Японско море, пише японската агенция Киодо, цитирана от ТАСС и БТА. Полетът ѝ е продължил 30 минути. Тя не е причинила вреди.Според източници в японското правителството Пхенян вероятно е изпитал балистична ракета от нов тип. При предишния опит ракетата се взриви минути след началото на полета си.Япония веднага протестира днешното изстрелване. В изявление пред журналисти премиерът Шиндзо Абе го нарече нарушение на резолюциите на ООН.Въоръжените сили на САЩ са засекли и проследили новото изстрелване на ракета от Северна Корея, съобщи говорител на Тихоокеанското командване (ПАКОМ) на американските въоръжени сили, цитиран от ТАСС и БТА.Според него ракетата е изстреляна в 10:30 ч в събота хавайско време (23:30 ч българско). Той потвърди, че тя е била изстреляна от полигон край град Кусон и е паднала в Японско море.\"Уточнява се какъв тип е била ракетата. Полетът ѝ не съответства на междуконтинентална балистична ракета\", посочи говорителят. Новоизбраният президент на Южна Корея Мун Дже-ин свика спешно заседание на южнокорейския съвет за национална сигурност.", "date": "2017.05.14", "title": " Северна Корея отново изстреля ракета и предизвика яростна реакция"}
{"url": "https://m.offnews.bg/news/Bojni_18771/Stipe-Miochich-zapazi-koronata-v-MMA-sled-zlovesht-nokaut-video_655487.html", "text": "Стипе Миочич потвърди лидерската си позиция в тежката категория на смесените бойни изкуства. Той защити титлата си в UFC 211 тази нощ в Далас, като нокаутира още в първи рунд Жуниор Дос Сантос. Така взе сладък реванш за загубата от съперника преди 3 години. \"Тренирахме върху тази комбинация точно 10 седмици! Пробвах я дори в съблекалнята преди мача. Моят отбор, затова съм шампион\", изрева американецът от хърватски произход.\"Далас, вие сте невероятни. Благодаря ви. Обичам този град\", продължи потомственият балканец, който тежи 109 килограма при 193 сантиметра.Стипе е на 34 години и зад гърба си вече има заснет филм - \"Американско насилие\", където играе и Дениз Ричардс, бившата секси съпруга на Чарли Шийн.Във втория основен двубой на вечерта шампионката на UFC в категория \"сламка\" Йоана Йеджейчик ( 14 – 0 ММА ) защити титлата си срещу Джесика Андраде.", "date": "2017.05.14", "title": " Стипе Миочич запази короната в ММА след зловещ нокаут (видео)"}
{"url": "https://m.offnews.bg/news/Sviat-_12/Papata-kanonizira-dve-detca_655489.html", "text": "Папа Франциск провъзгласи за светци две сирачета в базилика в град Фатима, Португалия, пише Би Би Си.Обявяваме блажените Франсиско Марто и Хасинта Марто за светии, обяви папата, който призова за разбирателство между всички хора и говори за това, че войните разкъсват света.Изминали са 100 години, откакто двете деца разказват, че са видели Дева Мария, докато пасяли овцете. С тях имало и трето дете, чиято канонизация предстои. Първите две деца починали от птичи грип, третото станало монахиня, която доживяла до дълбока старост. Починала на 97 г.Смята се, че параклисът в църквата е изграден на мястото, където Дева Мария се е явила.Папата пристигна във Фатима в петък, с хеликоптер, а в града се придвижваше с Папамобила си.Във връзка с церемонията Португалия увеличи мерките за сигурност и временно върна граничния си контрол.Около 500 000 поклонници се събраха в град Фатима, северно от столицата Лисабон, за церемонията в събота, обяви Ватиканът в изявление.", "date": "2017.05.14", "title": " Папата канонизира две деца"}
{"url": "https://m.offnews.bg/news/Tenis_18788/Simona-Halep-izravni-Serina-Uiliams-v-Madrid_655491.html", "text": "Нов триумф за румънския тенис. Симона Халеп се изравни със Серина Уилямс след втори пореден триумф в Мадрид.Във финала комшийката се наложи над Кристина Младенович със 7:5, 6:7 (5), 6:2. Французойката заслужава поздравления за храбростта. Кристина се оплака от травма в гърба, но въпреки това издържа три тежки сета.Така Халеп е първата тенисистка с три финала в Мадрид и едва втората с две поредни титли. През 2012 и 2013 това стори и Серина Уилямс.Румънката, която беше прегърната първо от легендата Илие Настасе, е в страхотна форма. Халеп има 22 победи от последните си 25 мача, което я праща под №8 в годишната ранглиста.За Симона Халеп това е първи трофей през 2017 и трети в кариерата й от категорията Premier Mandatory. Това ще й донесе изкачване до четвърто място в световната ранглиста. Титлата също така е под №15 на ниво WTA за румънката.", "date": "2017.05.14", "title": " Симона Халеп изравни Серина Уилямс в Мадрид"}
{"url": "https://m.offnews.bg/news/Futbol_18793/Braziletc-obvini-kapitana-na-Ludogoretc-v-rasizam_655493.html", "text": "Sportal.bg.Капитанът на Лудогорец и националния отбор Светослав Дяков беше обвинен в расизъм от бразилския футболист на Оборище Панагюрище Ели Маркес.Случката се разиграла в средата на второто полувреме на срещата между Лудогорец 2 и Оборище от 28-ия кръг на Втора лига, която завърши 1:1. Двубоят се игра на базата \"Гнездо на орли\" в Разград, а опитният полузащитник на шампионите игра за дубъла, тъй като бе наказан за гостуването на Дунав (Русе), завършило 2:2.Любопитното е, че Дяков е едва един от тримата българи, които играят редовно в Лудогорец, докато останалите са предимно играчи от Бразилия.\"Той без причина ме нарече маймуна, мангал... Ти идваш от гората в Бразилия, за да те направим човек тук. От десет години съм в България, но никой не ме е обиждал така.Ако го бях предизвикал да стори това, щях да си мълча, ама не съм направил нищо. Ние губехме с 0:1 към средата на второто полувреме. Получихме фаул, тръгнах да изпълнявам, тъй като гонехме равенство, защото мачът бе важен за нашето спасение, а той взе да бави топката. Казах на съдията Стефан Павлов, че бави времето.В този миг последваха всичките тези обиди. Направо не мога да се побера в кожата си\", коментира Маркес пред ", "date": "2017.05.14", "title": " Бразилец обвини капитана на Лудогорец в расизъм"}
{"url": "https://m.offnews.bg/news/Nauka_34/Lemurite-koito-iadat-otrova-snimki_655496.html", "text": "В ниската част на Мадагаскар живее интересен вид лемури. Малките симпатяги обитават бамбуковите дървета и се прехранват с листата им. Има обаче една подробност за тях, която и учените не могат да обяснят.Златистите бамбукови лемури обожават да ядат „дома си”. Особено много им допадат младите листа. Само, че те са отровни – съдържат цианид. По необясним начин той не се отразява по никакъв начин на организма на маймунките, които имат до 12 пъти по-голямата от нормалната толерантност към смъртоносната киселина.Мадагаскарските панди, както още са известни, се справят с хапването на този твърд, труден за дъвчене и храносмилане растителен вид със завидна лекота.Живеейки в най-ниският район на острова, лемурите се налага да оцеляват през периода на циклоните. Но след като дъждовете приключат, в джунглата израства най-големият деликатес за маймуните - бамбукови издънки, които са изключително богати на захар. За жалост, домът на лемурите е сериозно застрашен от изчезване заради изсичане на дърветата.", "date": "2017.05.14", "title": " Лемурите, които ядат отрова (снимки)"}
{"url": "https://m.offnews.bg/news/Sviat-_12/Zemetresenie-4-2-sabudi-Makedoniia-dva-chasa-po-kasno-trus-sas-sashta_655492.html", "text": "Земетресение с магнитуд 4.2 събуди и изплаши много македонци тази нощ. Призори, два часа по-късно, трус със сила 4 разтърси Гърция. Също днес силно земетресение удари Иран. Там има две жертви и 377 ранени.Трусът в Македония е бил само на 2 км дълбочина. Станал е в 4:08 ч. на 13 км източно от Скопие. До момент 144 души са потвърдили чрез системата на Европейския средиземноморски сеизмологичен център, че са усетили сериозно труса.Приблизително два часа по-късно - в 7:46 ч. - земетресение с магнитуд 4.1 (по данни на ЕССЦ) разтърси Гърция. Епицентърът е на 188 км. северозападно от Атина. Дълбочината му е 24 км.И на двете места няма данни за ранени и разрушения, за разлика от третото място, където през денонощието бе регистриран земен трус - Североизточен Иран. Там той е бил с магнитуд 5.7 по Рихтер, по данни на иранския сеизмологичен център, цитиран от Франс прес. Жертвите са две, ранените - 377.Епицентърът му е бил недалеч от град Боджнурд в провинция Хорасан-е Шемали.Местни източници съобщават, че около 60 от ранените още са в болница, а разрушенията в много села са над 40 процента.Засегнатият район е основно селскостопански, близо до границата с Туркменистан, отбелязват АП и БТА.В началото на април земетресение с магнитуд 6 причини смъртта на двама души, а четирима бяха ранени на около 80 километра от североизточния град Машхад.През януари четирима загинаха след трус в южната част на страната, където често има земетресения.През 2003 година земетресение с магнитуд 6,6 почти напълно разруши историческия град Бам, в югоизточната провинция Керман, при което загинаха 31 000 души.", "date": "2017.05.14", "title": " Земетресение 4.2 събуди Македония, два часа по-късно трус със същата сила удари Гърция"}
{"url": "https://m.offnews.bg/news/Obshtestvo_4/Kak-da-se-pazim-ot-kiberataki-savetite-na-GDBOP_655497.html", "text": "След съобщението за мащабната хакерска атака, засегнала 80 страни, но не и България, МВР разпространи съобщение със съвети на ГДБОП как да се пазим.Публикуваме го 1:1, без редакторска намеса:\"Нов вид криптовирус с името ИскаПлаче (WannaCry) вече е заразил няколкостотин хиляди компютъра по цял свят и продължава да нанася щети. Потенциални жертви на хакерската атака са милиони компютри по света.Експерти по киберсигурност от ГДБОП съветват да бъдат предприети няколко важни стъпки за защита: използване на съвременна операционна система; незабавно обновяване на използваната операционна система, ако тя е неподдържана или остаряла; спиране на уязвимия комуникационен протокол SMB; използване на надеждна антивирусна програма; редовно архивиране на важните потребителски данни върху изолиран носител; активиране и правилно конфигуриране на съвременна защитна стена и игнориране на съмнителни и/или СПАМ съобщения.Вирусът се разпространява без желанието и намесата на легитимния потребител на компрометирания компютър чрез наскоро установена уязвимост в комуникационен протокол за връзка между сървъри по света, използващи операционната система Уиндоус.Всички важни файлове върху заразения компютър се криптират, а потребителят е заставен да заплати еднократно около 550 български лева в дигиталната валута Биткойн, за да получи отново достъп до тях. Компрометираната система автоматизирано се опитва да разпръсне вируса, като атакува други сървъри по света.Британски специалист по информационна сигурност случайно е ограничил разпространението на заразата, като е регистрирал интернет домейн закодиран във вируса, но алармира, че опасността остава висока.До този момент жертви на хакерската атака са станали болници във Великобритания, испански телекомуникационен оператор, офиси на американска куриерска фирма, компютри на руското МВР, жп гари в Германия, автомобилни фабрики във Франция, училища в Китай и много други\".", "date": "2017.05.14", "title": " Как да се пазим от кибератаки: съветите на ГДБОП"}
{"url": "https://m.offnews.bg/news/Futbol_18793/Ronaldinio-iziashtno-prosna-futbolistka-po-grab_655495.html", "text": "Бразилският футболен магьосник Роналдиньо излезе в пенсия, качи малко килограми, но продължава да прави за смях защитниците при появата си на терена.Поредната жертва на импровизаторските умения на световния шампион от 2002 година и носител на Златната топка за 2005-а стана футболистка по време на демонстративен мач.Дамата се опита с тяло да предпази топката от връхлитащия Роналдиньо, но той с изящно движение с гълтане на корема и крачка встрани я обезвреди.Футболистката отпусна тялото си назад, но Роналдиньо вече не беше там и тя падна по гръб на терена, докато бразилецът я възнагради с широка усмивка.", "date": "2017.05.14", "title": " Роналдиньо изящно просна футболистка по гръб"}
{"url": "https://m.offnews.bg/news/Izvan-terena_18817/Uejn-Ruuni-profukal-590-000-evro-v-kazino_655503.html", "text": "Малшансът продължава да преследва капитана на Манчестър Юнайтед Уейн Рууни.Нападателят на \"червените дяволи\" рядко влиза в игра в схемата на Жозе Моуриньо, но тлъстият му чек от 345 000 евро седмично пристига редовно. За да внесе малко емоция в живота си, Рууни се е отдал на хазарт.Според информация на таблоида \"Сън\" той успял да загуби сумата от 590 000 евро само за една нощ в казиното Манчестър235.Рууни е играл на блекджек и руска рулетка, като залагал на любимия червен цвят, но това не му донесло късмет и печалба.31-годишния таран прекарал два часа в заведението, като полял лошия си късмет с няколко бирички, но не се напил.Според \"Сън\" футболистът е решил да прекара както той обича, възползвайки се от отсъствието на съпругата си Колийн, която била заминала на екскурзия в Европа с децата.", "date": "2017.05.14", "title": " Уейн Рууни профукал 590 000 евро в казино"}
{"url": "https://m.offnews.bg/news/Intcidenti_6/Verizhna-katastrofa-v-Blagoevgrad-sblaskaha-se-4-koli-i-tcisterna_655501.html", "text": "Верижна катастрофа между 4 леки и един товарен автомобила е станала в Благоевград, съобщи .Инцидентът се е случил към 11 ч. в местността \"Полигона\". Шофьорът на \"Фиат\" заспал на волана, колата му навлязла в насрещното движение и ударила задната лява част на цистерна. Вследствие на сблъсъка се пука предна гума на тежкотоварния автомобил и се сблъсква с \"Опел\", а в него се врязват още два автомобила.Водачът на \"Фиат\"-а е откаран в болница, по автомобилите има материални щети.", "date": "2017.05.14", "title": " Верижна катастрофа в Благоевград: сблъскаха се 4 коли и цистерна"}
{"url": "https://m.offnews.bg/news/Tehnologii_18759/Zaplahata-ot-svetovnata-kiberatakata-eskalira-200-000-zhertvi-v-150_655505.html", "text": "Световната кибератака е засегнала много повече от първоначално обявените потребители.Поразени са повече от 200 000 компютри в 150 държави, обяви директорът на Европол Роб Уейнрайт.Пред британската ITV той заяви, че светът е изправен пред ескалираща заплаха и че има опасения за още по-голям потенциал на атаката.Вирусът поразява файловете на потребителите и изисква плащане.Русия и Великобритания са сред най-тежко ударените държави.Специалисти по сигурността предупредиха, че друго нападение е неизбежно и може да е невъзможно да бъде спряно.", "date": "2017.05.14", "title": " Заплахата от световната кибератаката ескалира - 200 000 жертви в 150 страни"}
{"url": "https://m.offnews.bg/news/Tenis_18788/Frenska-tenisistka-bila-nadahvana-kato-Bushar-da-slomi-Sharapova_655506.html", "text": "Френската тенисистка Кристина Младенович говори надълго и широко за отношенията си с рускинята Мария Шарапова, която се завърна след наказание за употреба на допинг.Именно на Младенович се падна честта да спре Маша в полуфиналите на турнира в Щутгарт, където рускинята триумфално се завърна с покана след 15 месеца извън корта.Младенович споделя, че преди мача е получила множество окуражителни мейли и съобщения, в които фенове и други тенисисти са й пожелавали успех и са я призовавали да смачка фасона на 30-годишната рускиня.Подобен разказ чухме и от чаровната канадка Южени Бушар, която победи Шарапова в първия кръг в Мадрид и след това каза, че много тенисистки са я подкрепяли.\"Имаше много омраза към Шарапова, но аз не го разбирам. Лично на мен тя не ми е сторила нищо лошо. Получих писма, в които хората, а и други тенисисти, ми пишеха, че имам важна мисия и трябва да я изпълня.Шарапова си е същата и след наказанието. Не общува с никого, дори не поздравява. Седи си някъде в ъгъла, не ходи в ресторанта, а иска да й носят храната в стаята. Така се държеше и преди наказанието\", споделя Младенович пред \"Екип\".През 2016 година тя беше доста по-остра по адрес на бившата приятелка на Григор Димитров, като я нарече \"мошеничка и крадла\".\"Тя не е заслужила всичко, което е спечелила. Радвам се, че поне я хванаха и хората разбраха каква е\", коментира преди година Младенович.", "date": "2017.05.14", "title": " Френска тенисистка била надъхвана като Бушар да сломи Шарапова"}
{"url": "https://m.offnews.bg/news/Sport_18752/Sportat-v-efir-na-14-maj_655498.html", "text": "Богата спортна програма извън футбола предлага ефирът на телевизиите на днешния ден.Ще има много волейбол, колоездене, хокей на лед, тенис, моторни спортове и други.13,00 Волейбол, световно клубно първенство Мтел Спорт 215,00 Формула 1, Гран при на Испания Диема Спорт 215,30 Колоездене, Обиколка на Италия, Евроспорт 117,15 Хокей на лед, световно първенство БНТ HD19,00 Тенис, финал на турнира за мъже в Мадрид, Мтел Спорт 122,30 Баскетбол от НБА, Портланд - Атланта, Диема Спорт 2", "date": "2017.05.14", "title": " Спортът в ефир на 14 май"}
{"url": "https://m.offnews.bg/news/Kultura_33/Fenove-s-baloni-i-flagove-posreshtnaha-Kristian-na-rodna-zemia_655499.html", "text": "Българският представител на Евровизия Кристиан Костов и екипът му се завърнаха на родна земя преди час с полет от Киев, кацнал в 11:20 ч.Посрещнаха ги фенове с балони и флагове, а Кристиан носеше българското знаме.Това беше малка революция в конкурсите. Отдавна Евровизия не  е бил толкова разнообразен. Празнуваме разнообразието, каза Кристиан пред камерата на .Кристиан представи отлично страната ни и за първи път я класира на второ място на песенния конкурс. Първото място зае Португалия.", "date": "2017.05.14", "title": " Фенове с балони и флагове посрещнаха Кристиан на родна земя"}
{"url": "https://m.offnews.bg/news/Futbol_18793/Svetoslav-Diakov-Ne-sam-rasist-Markes-zapochna-prav_655504.html", "text": "Капитанът на Лудогорец Светослав Дяков излезе с позиция по повод расисткия скандал, който се завихри около неговото име.Футболистът на Оборище Ели Маркес го обвини за употребата на думи като \"мангал\" и \"маймуна\" по негов адрес по време на мача между тима от Панагюрище и дубъла на Лудогорец.Дяков излезе с позиция, публикувана на официалния сайт на \"орлите\" от Разград.\"Уважаеми привърженици на футбола, уважаеми журналисти,Тази сутрин с изумление научих, че съм главен герой в един изкуствено създаден скандал, в който освен моето име се споменава и това на уважаван колега. Изключително съм разочарован, че този изфабрикуван скандал бе тиражиран, без да ми бъде дадено правото на отговор, въпреки че винаги съм бил коректен към медиите и никога не съм отказвал интервюта и коментари в качеството ми на капитан на националния отбор и Лудогорец.Силно съм притеснен, че моята личност се използва, за да бъде опетнено името на шесткратния шампион, чиято капитанска лента нося с гордост. Държа да подчертая, че никога не съм делил хората по цвета на тяхната кожа. Градя отношенията си с колегите според техните качества и характер, а не според тяхната националност.Конкретно за мача срещу Оборище мога да кажа, че мина в коректен тон, както от страна на противника, така и от страна на нашия отбор. Имаше 3-4 спречквания, които са напълно нормални за всяка среща. В една от тях въпросният футболист започна да ме обижда и псува пръв, а сега се изкарва безобидна жертва.Разменихме си реплики и нецензурни думи, но никога не съм го обиждал на расистка основа. Обвиненията срещу мен в расизъм звучат нелепо. Аз съм капитан на отбор, който е изграден основно от чужденци, част от които сънародници на Ели Маркес. Колегите ме познават. Имал съм конфликти на терена, но не съм си позволявал и няма да си позволя да обиждам колеги на расова основа.За мен е чест да играя за втория отбор на Лудогорец, защото се надявам, че с моето присъствие и поведение помагам в израстването на младите футболисти, които се школуват там.В заключение бих казал, че всичко това ми прилича на целенасочена атака с неясна цел. Но тя няма да ме разколебае мен и Лудогорец.\"", "date": "2017.05.14", "title": " Светослав Дяков: Не съм расист, Маркес започна пръв"}
{"url": "https://m.offnews.bg/news/Komentari_65/Evroviziia-triabva-da-bade-prekraten_655479.html", "text": "Песенният конкурс Евровизия е основан през 1956 г. с цел да обедини европейските страни след края на Втората световна война чрез музика и забавление, в което да участват държавите от континента.Не мога да кажа каква е била ситуацията преди 60 години, но през последното десетилетие Евровизия е по-скоро болезнен политически фарс с редки проблясъци на творчески талант, отколкото спояващото музикално събитие на годината.На първо място, подборът на национално ниво на изпълнителите и песните често пъти повдига въпроси, тъй като във все повече страни той не става чрез конкурс, в който хората да гласуват. Така през 2014 г. без кастинг на национално ниво Кончита Вурст бе избрана от австрийските организатори да представя държавата им, което .Причината бе, че артистът е травестит, който се появи на сцената в рокля и брада, а немалко сметнаха името, което си е избрал, Вурст (значещо „наденица“ на немски), за подигравка. Последвалата му победа бе оспорвана и с мотивите, че той е победил заради своята ексцентричност и скандала, който предизвика, вместо с песента си.Сериозно разделение настъпи и след победата на Джамала от Украйна през 2016 г. със своята песен „1944“,  по заповед на Сталин в Централна Азия. Въпреки че регламентът на конкурса изрично гласи, че песните не могат да са политически обвързани, в случая бе направено изключение.Евровизия продължи да бъде бойно поле между Русия и Украйна и тази година, когато Киев , защото била пяла в Крим след присъединяването му към Русия. .Двойните аршини обаче не са присъщи само на организаторите, а и на редовите гласуващи на конкурса. Сещате се за какво говория: „Ония гадняри от „име на случайна европейска страна“ не гласуваха за нашето момче, ‘щото ни мразят“, и прочие.И докато това не е валидно за абсолютно всички страни и абсолютно всички случаи, то . Няколко примера от  за периода 2006 – 2016 година:Швеция гласува най-много за както следва: Австралия (въпреки че тя участва едва от две години и не е представителна извадка), Норвегия, Финландия, Холандия, Дания. За Швеция гласуват най-много от следните страни подред: Дания, Норвегия, Финландия, Исландия, Естония.Хърватия гласува най-много за както следва: Босна и Херцеговина, Македония, Сърбия, Словения, Албания. За Хърватия гласуват най-много от следните страни подред: Босна и Херцеговина, Македония, Словения, Черна гора, Швейцария (където има голям брой имигранти от бивша Югославия), Сърбия.Украйна гласува най-много за както следва: Азербайджан, Русия, Беларус, Грузия, Молдова, Армения. За Украйна гласуват най-много от следните страни подред: Беларус, Молдова, Азербайджан, Грузия, Русия, Латвия.Според изданието, на Евровизия има три блока от страни, които в голяма част от случаите гласуват една за друга: Балкански, Съветски и Скандинавски.Честно казано, досега нито една песен, която сме представяли на Евровизия, не ми е харесвала. Ама никак. Изключения не правят представянията на Поли Генова и Кристиан, които пожънаха много добър успех, за който ги поздравявам. Въпреки това и сега, и миналата година стисках палци те да победят и да „прославят родината“, нищо че фаворити ми бяха песни от чужди страни. И повечето от вас много добре разбират за какво говоря – важното е да победи България, независимо дали песента ни харесва или не. Подобно желание не е присъщо само на нас, „тесногръдите българи“, ами на повечето европейци, на повечето земляни. , над който да се замислим генерално.Вследствие на човешката природа всяка обективност на конкурса е безнадеждно загубена и той просто е безсмислен. Нещо повече, политиката и скандалите около него са толкова по-ярки и интересни от царстващото творческо бездарие, че – иронично – .На същото мнение са и  във Великобритания (1722 души), Германия (1012 души), Франция (999 души), Дания (1013 души), Швеция (1012 души), Финландия (932 души) и Норвегия (669 души).На въпроса: „Вярвате ли, че Евровизия сближава или не сближава Европа?“, отрицателно са отговорили 76% от британците, 66% от германците, 68% от французите, 66% от датчаните и 52, 56 и 55% от шведите, финландците и норвежците. Смятащите, че конкурсът сплотява континента, са между 14 и 33% в различните страни.Мнозинството от запитаните също така е на мнение, че някои държави страдат от нечестно политическо гласуване от страна на други състезатели и нямат реален шанс да спечелят Евровизия изобщо.Дори няма да отварям дума за участието на Австралия и Израел на конкурса (), цялата работа просто е насилена и двулична. Да, в никакъв случай не може да се твърди, че всички оценки до една са политически мотивирани, но колко от тях реално са, и влияят ли на крайния резултат? Видно от примерите по-горе определено мога да твърдя, че да.Харесва ни или не, всеки има правото да говори за правата на хомосексуалните и травеститите, политическите си пристрастия, възгледи за толерантност и национални комплекси, но Евровизия просто не е мястото за това. Разбира се, че изкуството трябва да бъде политически и социално обвързано, но не и подвластно, в противен случай е пропаганда, не по-различна от тази на Гьобелс и Чърчил, на СССР и САЩ. Границата е тънка, а в последно време дори незабележима, но я има и съм убеден, че я различавате. Просто трябва да надскочим себе си и да я признаем. Докато това не се случи, Евровизия не бива да продължава да съществува, защото няма да е нищо по-различно от политически фарс, в каквото, за съжаление, се превърнаха .", "date": "2017.05.14", "title": " Евровизия трябва да бъде прекратен"}
{"url": "https://m.offnews.bg/news/Sviat-_12/Elisejskiiat-dvoretc-ima-nov-vlastelin_655502.html", "text": "Еманюел Макрон официално встъпи в длъжност като президент на Франция.От рано тази сутрин бе постлан червен килим, водещ към входа на Елисейския дворец, въженца отделяха десетките камери и чакащите репортери от него. Автомобилът със съпругата на Макрон - Бриджит, пристигна преди президентския за церемонията, започнала в 10 ч. парижко време.Минути по-късно се появи и най-младият избран за президент на Франция - 39-годишният Макрон, а медиите не пропуснаха да отбележат как е облечен, колко струва костюмът му - 450 евро, и коя марка е. На входа го чакаше човекът, който по-късно му предаде властта - вече бившият френски президент Франоа Оланд. Малко преди наследникът му да пристигне, журналисти заснеха Оланд, гледащ през прозорец на Елисейския дворец.Срещата между двамата, проведена отвъд камерите и записите, продължи около половин час - повече от предвиденото. Макрон и Оланд са обсъдили държавните дела, включително предаването на кодовете за достъп до системата за изстрелване на ракети на страната, пише Ройтерс.След срещата на четири очи започна и самата церемония. На нея председателят на Конституционния съвет Лоран Фабиюс обяви Макрон за осмия президент на Френската република. \"Французите избраха надеждата и победата\", заяви Макрон. Европа ще бъде изградена на нови основи и ще получи нов тласък, обеща той.Светът има нужда от това, което французите винаги са знаели, че има нужда. От десетилетия Франция се е съмнявала в себе си. Но светът и Европа имат нужда от Франция повече от всякога, заяви Макрон.Оланд напусна Елисейския дворец под аплодисментите и множеството пред сградата. Макрон го придружи до автомобила му - непретенциозен \"Ситроен\". Двамата се ръкуваха и разделиха, след което Макрон се върна, за да позира за снимка заедно с Първата дама Бриджит Макрон.От днес Франция има своя нов президент и с отшумяването на церемонията на преден план излиза нов въпрос - кой ще е следващият френски премиер.", "date": "2017.05.14", "title": " Елисейският дворец има нов властелин"}
{"url": "https://m.offnews.bg/news/Kultura_33/Moskva-pripozna-uspeha-na-Kristian-Kostov_655510.html", "text": "Русия обяви, че се гордее с Кристиан Костов и че \"той неведнъж той е казвал, че дължи своя талант на Русия\".Това стана чрез поздравителен адрес, публикуван на стената на Фейсбук страницата на Руското посолство в София.\"Поздравяваме Кристиан Костов, който донесе на България почетното второ място на международния конкурс \"Евровизия 2017\"!Кристиан Костов живее в Москва, постъпи в състава на детския музикален колектив \"Непоседы\" и е участвал в руското музикално шоу \"Голос\". Той неведнъж е казвал, че дължи своя талант на Русия, а негов идол е известният руски изпълнител Дмитрий Билан.Гордеем се с достойното представяне на изпълнителя на България и му желаем дълго време да се радва на творчески успехи!\", се казва в адреса.Кристиан донесе най-големият успех за България на Евровизия. Той завоюва второто място на песенния конкурс на финала тази нощ, а името му стана широко известно у нас заради участието му в \"X Factor\". Той нееднократно подчерта и че този успех е за България.", "date": "2017.05.14", "title": " Москва припозна успеха на Кристиан Костов"}
{"url": "https://m.offnews.bg/news/Tenis_18788/Veshtaiat-razdiala-mezhdu-Grigor-i-Nikol_655508.html", "text": "Британският таблоид \"Дейли Мирър\" прогнозира скорошна раздяла между най-добрия ни тенисист Григор Димитров и американската поппевица Никол Шерцингер.Според източници на изданието двамата са пред раздяла, защото нещата помежду им \"не вървят добре\".\"Те си взеха малко почивка един от друг наскоро, но нещата не изглеждат добре, не мисля, че ще се оправят.Не че Григор е лош човек или не се отнася добре с нея, но връзката им трудно се поддържа, защото често са на разстояние.Този път обаче приятелите им смятат, че всичко между тях ще приключи скоро\", обяснява пред изданието източник от обкръжението на Никол.Изданието посочва, че е опитало да се свърже с \"представители на двете страни\", но не е получило отговор. Възможно е и да става въпрос за спекулация за пълнене на страниците на клюкарските страници на неделния брой.", "date": "2017.05.14", "title": " Вещаят раздяла между Григор и Никол"}
{"url": "https://m.offnews.bg/news/Sviat-_12/Vlak-derajlira-i-blasna-kashta-v-Gartciia-dvama-zaginaha-video_655507.html", "text": "Двама души са загинали, а други са сериозно ранени, след като пътнически влак излезе от релси в Северна Гърция, съобщи Би Би Си. Първоначално бе съобщено за четири жертви, но тази информация бе опровергана.Машината е превозвала 70 пътници, повечето от които са евакуирани в рамките на три часа след аварията.Влакът, пътуващ от Атина, се блъснал в къща на 40 км от Солун. Един от живеещите е успял да се спаси, като скочил от балкон точно преди влакът да се удари.Не е ясно какво е причинило дерайлирането. Представител на гръцките железници каза, че не е имало съобщения за проблем на релсите в тази част от маршрута.", "date": "2017.05.14", "title": " Влак дерайлира и блъсна къща в Гърция, двама загинаха (видео)"}
{"url": "https://m.offnews.bg/news/Intcidenti_6/Otkriha-zhiv-i-zdrav-izdirvaniia-mladezh-ot-Smilian_655515.html", "text": "С щастлив край приключи издирването на 20-годишния Ивелин Узунов от село Смилян.Днес около 15.00 ч. той е открит от служители на реда в селскостопанска постройка в района на смолянското село Пещера, съобщават от пресцентъра на МВР.Момчето незабавно е транспортирано от медицински екип за преглед в смолянската болница, по данни на лекарите няма опасност за живота му.Ивелин бе обявен за издирване по искане на семейството му, след като на 5 май изчезна без видима причина.В акцията за издирването му се включиха полицаи, пожарникари и много доброволци от района.", "date": "2017.05.14", "title": " Откриха жив и здрав издирвания младеж от Смилян"}
{"url": "https://m.offnews.bg/news/Temida_18762/Zhenata-ubila-paten-politcaj-v-Plovdiv-ostava-v-aresta_655514.html", "text": "40-годишната жена, която помете и уби полицай с джипа си в Пловдив, остава в ареста за още 72 часа.Вчера следобед на бул. \"Санкт Петербург\" 36-годишният полицай дал знак, за да спре автомобил, но движилият се зад него джип е направил рязка маневра вдясно и ударил полицая. Той е загинал на място, уточняват от пресцентъра на МВР.Колегите на загиналия полицай, баща на две малки деца, започнаха кампания в социалните мрежи за подпомагане на семейството му.", "date": "2017.05.14", "title": " Жената, убила пътен полицай в Пловдив, остава в ареста"}
{"url": "https://m.offnews.bg/news/Politika_8/BSP-izkliuchi-ot-rakovodstvoto-si-5-deputati-Kiril-Dobrev-napuska-par_655516.html", "text": "Националният съвет на БСП прие предложените от лидера Корнелия Нинова промени в Изпълнителното бюро на партията.От народните представители в Изпълнителното бюро са освободени: Красимир Янков, Иван Ченчев, Стоян Мирчев, Александър Симов и Весела Лечева.Новоизбраните членове са: Владимир Москов – Гоце Делчев, Атанаска Тенева от Пловдив и Апостол Димитров от Варна. Валери Жаблянов е заместник-председател на Народното събрание, а Драгомир Стойнев и Крум Зарков - заместник-председатели на ПГ на \"БСП за България\". Националният съвет на БСП избра за зам.-председател на партията по публични политики Стефан Данаилов. Зам.-председател, отговарящ за партийната дейност, става Кирил Добрев.Владимир Москов е избран за зам.-председател с ресор „Местна власт“, а Деница Златева ще бъде зам.-председател по европейски въпроси и международна дейност. За секретар \"Избори\" е избрана Вяра Емилова.\"На Конгреса през 2016 г. представих пред вас идея за даване възможност на повече хора да бъдат ангажирани в НС и в ИБ. Да разширим екипа си от хора и да възложим отговорности на повече другари. В последните дни този разговор беше изнесен в медиите и представен като скъсване на връзката между партията и депутатите, създаване на два центъра на власт и т.н - неоснователни страхове. Никога не е ставало дума да няма нито един член на ИБ депутат, но съгласете се и че 2/3 от бюрото- депутати е много. Ние имаме важни задачи в НС, както и важни задачи в организационната и партийна работа, така че не намирам за възможно едни и същи хора да свършат всичко, а и не е редно според мен- всички позиции да се съсредоточават в едни и същи хора\", аргументира се председателят на БСП Корнелия Нинова.Тя бе категорична, че \"разделянето на властите, без да се къса връзката между тях, е принцип, които уважава и който на практика предлага в новия състав на бюрото\".", "date": "2017.05.14", "title": " БСП изключи от ръководството си 5 депутати, Кирил Добрев напуска парламента"}
{"url": "https://m.offnews.bg/news/Kultura_33/Bi-Bi-Si-Pobediteliat-na-Evroviziia-ima-tezhko-sardechno-zaboliavane_655518.html", "text": "27-годишният португалец Салвадор Собрал, който зае първо място на Евровозия с лиричната песен \"Amar pelos dois\" (\"Любов за двама\"), има тежко сърдечно заболяване, съобщава Би Би Си.Заради здравословното си състояние Собрал пропусна първата седмица на репетициите в Киев, отбелязва медията, но не съобщава повече подробности.Британският таблоид \"Мирър\" твърди, че талантливият португалец се нуждае от сърдечна трансплантация, но тази информация не е официално потвърдена.По информация на държавната руска агенция ТАСС Салвадор Собрал има порок на сърцето.Почитатели на конкурса разпространиха в социалните мрежи и следната версия: певецът не е искал да разкрива здравословните си проблеми, за да не повлияе на вота на зрителите и журито.Миналата вечер, след победата, Собрал се качи на сцената и изпя отново песента \"Amar pelos dois\", този път в дует със сестра си.\"Музиката не е фойерверки, тя е чувство\", каза той.Това е първата победа за Португалия в 62-годишната история на конкурса, а песента е написана от сестрата на Салвадор Луиза.", "date": "2017.05.14", "title": " Би Би Си: Победителят на Евровизия има тежко сърдечно заболяване"}
{"url": "https://m.offnews.bg/news/Futbol_18793/Totnam-se-sboguva-sas-stil-s-Uajt-Hart-Lejn-pred-pogleda-na-Berbatov_655519.html", "text": "Останалите резултати:Тотнъм изигра последния си мач на легендарната арена \"Уайт Харт Лейн\", която приемаше мачовете на \"шпорите\" от 1899 година насам.Головете за Тотнъм вкараха Виктор Уаняма с глава в 6-ата минута и Хари Кейн в 48-ата. За гостите точен беше Уейн Рууни. Тотнъм си гарантира второто място в крайното класиране с актив от 80 точки, докато Юнайтед остава шести - на седем точки от четвъртото място. \"Червените дяволи\" имат да изиграят още два мача в Премиър лийг, а приоритет им е спечелването на Лига Европа.Бившият нападател на двата тима Димитър Бербатов изгледа на живо този двубой, като беше един от многото известни играчи, поканени от Тотнъм за този последен двубой на \"Уайт Харт Лейн\".\"Шпорите\" ще играят от новия сезон на \"Уембли\", което ще донесе допълнителни приходи на клуба и ще го направи още по-конкурентноспособен на грандовете. В последния си двубой на стария стадион Тотнъм победи Манчестър Юнайтед с 2:1 и затвърди репутацията си на един от най-добрите домакини в Премиър лийг.Отборът на мениджъра Маурисио Почетино е изпуснал само 4 точки на свой терен. Лондончани също така останаха непобедени у дома през целия сезон - нещо, което не са постигали от сезон 1964/65. Кристъл Палас - Хъл Сити 4:0, Уест Хам - Ливърпул 0:4.", "date": "2017.05.14", "title": " Тотнъм се сбогува със стил с \"Уайт Харт Лейн\" пред погледа на Бербатов"}
{"url": "https://m.offnews.bg/news/Futbol_18793/Fenove-na-Aiaks-napraviha-ulichen-muzikant-po-bogat_655513.html", "text": "Пристигането на колоритните фенове на холандския Аякс в Лион през седмицата за реванша от полуфиналите в Лига Европа се превърна в празник за местните улични музиканти или поне за един от тях.Десетки фенове наобиколиха един от тях в центъра на града и буквално го бомбардираха с монети и банкноти, докато заедно изпълняваха песента на легендата на регето Боб Марли \"Three Little Birds\".Любопитното е, че двубоят се изигра на 11 май - датата на смъртта на Марли, което отприщи щедростта на холандците, където той има много фенове.Аякс загуби с 1:3, но продължи на финала, тъй като спечели първата среща с 4:1. Съперник на Аякс в спора за трофея ще бъде Манчестър Юнайтед, а двубоят е на 24 май в Стокхолм.Залогът е огромен за англичаните, тъй като спечелването на трофея ще им даде право на участие в Шампионската лига.", "date": "2017.05.14", "title": " Фенове на Аякс направиха уличен музикант по-богат"}
{"url": "https://m.offnews.bg/news/Futbol_18793/Inter-se-izlozhi-na-San-Siro_655512.html", "text": "Останалите резултати:Миланските грандове Милан и Интер постепенно се превръщат в посмешището на Серия А.След горе-долу достойното представяне на Милан като гост срещу Аталанта при равенството 1:1, днес градският съперник Интер се опозори на \"Сан Сиро\", като загуби с 1:2 от Сасуоло в 36-ия кръг и продължи кошмарната си серия на четири поредни загуби. Пиетро Йемело (37, 51) вкара и двата гола за гостите, докато Едер (70) бе точен за домакините, които бяха изпратени с бурни освирквания от тифозите, които бяха останали по трибуните.По-голямата част от феновете влязоха на стадиона, опънаха транспарант с надпис \"Виждайки, че нашата подкрепа няма как да си я заслужите, днес ви поздравяваме и отиваме да обядваме\", след което изпразниха сектора и напълниха заведенията.И двата тима наскоро смениха собствеността си и преминаха в китайски ръце. През лятото се очакват сериозни инвестиции в играчи и ситуацията може и да се промени за Интер, където попаднаха на по-щедри босове. Говори се, че бранителят на Реал Мадрид Пепе може да премине на \"Сан Сиро\".В Милан са по-скромни. След първоначалната еуфория от смяната на собствеността се оказа, че тимът е купен с пари от кредит, който трябва да се връща и затова по-скоро се очакват продажби, отколкото покупки. Болоня - Пескара 3:1, Каляри - Емполи 3:2, Кротоне - Удинезе 1:0, Палермо - Дженоа 1:0, Сампдория - Киево 1:1, Торино - Наполи 0:5. По-късно днес е Рома - Ювентус.", "date": "2017.05.14", "title": " Интер се изложи на \"Сан Сиро\""}
{"url": "https://m.offnews.bg/news/Sviat-_12/Partiiata-na-Merkel-specheli-kliuchovite-izbori-v-Severen-Rejn-Vestfal_655521.html", "text": "Християндемократическият съюз на канцлера Ангела Меркел спечели ключовите избори в провинция Северен Рейн-Вестфалия и нанесе силен удар по репутацията на социалдемократите - основните си съперници на предстоящите през есента парламентарни избори.Гласуването в тази провинция е важен тест за политическите настроения преди федералните избори.Според първите резултати от екзитпол проучванията, в изборите за парламент на Северен Рейн-Вестфалия консерваторите на Меркел са получили 34,5 на сто от гласовете, а социалдемократите - 30,5 на сто.На трето място с 12 процента е Свободната демократическа партия. В парламента влизат и популистите от \"Алтернатива за Германия\", подкрепени от 7,5 на сто от гласувалите, както и Зелените, които имат 6 на сто. Консерваторите побеждават съперниците си от център-лявото в германската провинция с най-голямо население, която винаги е била бастион на Германската социалдемократическа партия и това е сериозен удар за Мартин Шулц, съперника на Меркел на парламентарните избори през септември, отбелязва БТА.От 1966 г. ГСДП само веднъж е отстъпвала премиерския пост в провинцията на консерваторите - през 2005 - 2010. На предишните избори през 2012 г. социалдемократите получи подкрепа от 39,1 сто, която сега е спаднала на 30,5.Резултатите на \"Алтернатива за Германия\" означават, че десните популисти влизат в 13-ия регионален парламент на Германия.", "date": "2017.05.14", "title": " Партията на Меркел спечели ключовите избори в Северен Рейн-Вестфалия"}
{"url": "https://m.offnews.bg/news/Politika_8/Sotcialisti-se-sramuvat-ot-nedelniia-plenum-na-BSP_655522.html", "text": "Срамувам се - това е унизително за моята партия, заяви Георги Божинов, член на Националния съвет на БСП, след неделния пленум на Столетницата.Цялата процедура беше как да стане така, че да няма тайно гласуване, а да им раздадем постовете анблок, коментира Божинов по повод избора на ново ръководство на БСП.По сравнително безспорните въпроси се прилагат всички правила на демокрацията, а тези, които са спорни, силно разделителни - по възможност не се гласуват по този начин, заяви Янаки Стоилов.В момента върви разчистване на екипа на Корнелия Нинова. Тя търси нови и верни хора, иска да извади знакови фигури от Изпълнителното бюро под етикета „Разделяне на функциите”. Това е формалният мотив. Но очевидно някои са по-равни, защото ще запазят и парламентарните функции, както и функциите в Изпълнителното бюро. Едни хора остават, а други не, коментира и бившият лидер на БСП Михаил Миков пред Нова телевизия.Днес Националният съвет на БСП прие предложените от лидера Корнелия Нинова промени в Изпълнителното бюро на партията.От народните представители в Изпълнителното бюро са освободени: Красимир Янков, Иван Ченчев, Стоян Мирчев, Александър Симов и Весела Лечева.Кирил Добрев е заявил готовност да напусне парламента, но запазва мястото си в ИБ на БСП.Новоизбраните членове са: Владимир Москов – Гоце Делчев, Атанаска Тенева от Пловдив и Апостол Димитров от Варна.В партийното ръководство обаче остават депутатите Стефан Данаилов, Валери Жаблянов, Драгомир Стойнев и Крум Зарков. Валери Жаблянов е заместник-председател на Народното събрание, а Драгомир Стойнев и Крум Зарков - заместник-председатели на ПГ на \"БСП за България\".Корнелия Нинова вече ще има четирима заместници. Националният съвет на БСП избра за зам.-председател на партията по публични политики Стефан Данаилов. Зам.-председател, отговарящ за партийната дейност, става Кирил Добрев.Владимир Москов е избран за зам.-председател с ресор „Местна власт“, а Деница Златева ще бъде зам.-председател по европейски въпроси и международна дейност. За секретар \"Избори\" е избрана Вяра Емилова.", "date": "2017.05.14", "title": " Социалисти се срамуват от неделния пленум на БСП"}
{"url": "https://m.offnews.bg/news/Politika_8/Korneliia-Ninova-obvini-GERB-v-lazha-BSP-ulichi-Gerdzhikov-v-tcinizam_655509.html", "text": "Корнелия Нинова отправи тежки обвинения към управляващите ГЕРБ, а в политическата си оценка БСП разкритикува служебния кабинет. Премиерът Герджиков, например, проявил цинизъм с твърдението си за проведени честни избори.В реч пред днешния пленум лидерът на БСП заяви, че въпреки оставката на Борисов и спечелените отново избори подкрепата за политиките на ГЕРБ намалява, а вотът \"против\" се увеличава, като се позова на намаляващия брой депутати, подкрепили първия, втория и третия кабинет на Бойко Борисов.Нинова уличи ГЕРБ в прилагането на \"двойни стандарти\" - критикували БСП заради подкрепа от \"Атака\", а сега управлявали с националистически партии, които \"призоваваха за излизане от ЕС и НАТО, за изгонване на чуждестранните инвеститори, за прекратяване съществуването на бази на НАТО\". Това показвало само едно - \"не са важни принципите на демокрация и европейските ценности, важна е единствено властта\".ГЕРБ и Патриотите се отказаха от предизборните си обещания, заяви още Нинова.\"Няма друго правителство, което толкова бързо – по-малко от месец след изборите, да е подменило вота на българските граждани, които са гласували за тях\", подчерта тя и даде примери.Управляващите се отказали от: обещанието за 300 лева минимална пенсия и преизчисляване на всички пенсии; намерението си във всяко село да има полицай; обещанието за увеличаване състава на Министерството на отбраната с 6 хил. души; ангажимента държавата да осигури всички процедури инвитро на двойки с репродуктивни проблеми.Вместо това приоритетите на кабинета \"Борисов 3\" отново били саниране на несправедлив по думите на Нинова принцип и строителство на магистрали.\"Приоритетите образование и здравеопазване на ГЕРБ и ОП се видоизмениха неузнаваемо до закон за вечните концесии (извън задължителната европейска директива) и закон за удължаване срока за строителство върху земеделски земи, променили своето предназначение\", посочи тя.Внушението „понеже сме отговорни към държавната собственост, спираме приватизацията” трябваше да скрие истинските им действия за отдаване на вечна концесия на природни богатства, каза още Нинова.Тя разкритикува ГЕРБ и за това, че са определили българската кандидатура за еврокомисар без дискусия в НС.\"Заради игрите с подмяната на Ирина Бокова с Кристалина Георгиева загубихме важен ресор „Финанси” и получаваме дигитализация... На думи той търси национално съгласие и е обединител, а на действия – парламентът няма никакво значение в парламентарната република и принципът е: аз решавам – вие изпълнявате. Т.е. „преоблякъл се Илия пак в тия”, коментира тя.Нинова предложи да се вземе решение за възлагането на ИБ и на ПГ да изготвят и внесат в Националния съвет предложение за смесена мажоритарна пропорционална система.Сред приоритетите, които тя очерта е депутатите на БСП да организират приемни дни и заедно с общинските съветници да дават пресконференции по места, да се организират срещи с неправителствени организации и разширяване на връзките с гражданския сектор, обучение на депутатите и новите общински съветници.\"Основната ни задача е да сме активна, ясна и аргументирана опозиция. Последователни към хората, които ни подкрепиха и категорична алтернатива. Един милион българи са с нас. Вероятно и други разочаровани от предателството на патриотите и ГЕРБ ще потърсят друг избор. Да направим всичко по силите си с работата си да ги убедим, че ние сме този избор\", заяви Нинова.В политическата оценка на БСП за служебното правителство пък се казва:\"Изявлението на премиера Герджиков, направено в края на мандата, че ГЕРБ са спечелили в резултат на осигурените от правителството честни избори, е цинизъм“.„От самото му създаване стана ясно, че правителството не е в състояние да коригира тежките демократични дефицити, очертали се през последните няколко избора, както и да обезвреди изборните механизми на управляващата втори мандат десница“, се казва в документа.От БСП припомнят, че веднага след започването на работа на кабинета е била поставена задача на министрите за проверка на дейността на предходното правителство и публично огласяване на резултатите, които са били повърхностни и формални.„Проверките на служебното правителство дадоха възможност на бившите министри от кабинета на премиера да се включат активно в предизборната кампания“, подчертават от партията.Според левицата по-съществените проверки са били направени в министерствата, ръководени от „реформаторите“, като те са били последвани от действия на Прокуратурата. Така вината и пропуските за управлението на кабинета на Борисов е било стоварено върху разпадащия се и без друго Реформаторски блок.„Големите провали на правителството на ГЕРБ, а така също и политики в отделните сектори с висок корупционен риск, каквито бяха: обезпечената с бюджетен ресурс програма за саниране на жилища, въвеждането на пръстови отпечатъци в здравеопазването, действията на МВрН за смяната на кандидатурата ни за генерален секретар на ООН, състоянието на енергетиката, нивото на външната задлъжнялост на държавата останаха без необходимото внимание в доклада за наследството на кабинета на ГЕРБ“, уточняват от партията.Все пак от БСП отчитат и някои положителни моменти, например преодоляването на сериозни забавяния в подготовката на българското председателство. Отмени се Постановление 208 и концесията на летище „София“, се казва още в позицията.", "date": "2017.05.14", "title": " Корнелия Нинова обвини ГЕРБ в лъжа, БСП уличи Герджиков в цинизъм"}
{"url": "https://m.offnews.bg/news/Politika_8/Karadaja-Van-fashistite-ot-vlastta-Karakachanov-DPS-e-antibalgarska_655511.html", "text": "След като в събота Мустафа Карадайъ обяви на митинг в село Руйно, че няма да се откажат, \"докато не гарантираме мира и не изхвърлим фашистите от властта\", днес от ВМРО отговориха, че председателят на ДПС \"вероятно не знае какво означава думата фашист\".От пресцентъра на ДПС цитират следното изказване на Карадайъ: „На база на дейността, на тези, които идват от Турция да ни разделят, дойдоха фашистите на власт. Благодарение на тях днес те са във властта. Във властта са Валери Симеонов, който дърпаше безпомощните ни майки и бащи и Волен Сидеров, който палеше молитвените килимчета на молещи се по време на петъчна молитва мюсюлмани.\"С лъжите си за грижата си за вас днес ГЕРБ правят същото, което едно време правеше Тодор Живков. Използват слабостите на някого и после се бият в гърдите, че са пазители на Етническия модел. Колко мюсюлмански имена има в парламента ГЕРБ, попита председателят на ДПС и посочи - едно, това на Вежди Рашидов, който като министър закри турските театри, единият от които носеше името на майка му!Нас споделената болка ни държи заедно 28 години и няма да се откажем от ценностите, които ни събират и които споделяме. Няма да се откажем, докато не гарантираме мира и не изхвърлим фашистите от властта, категоричен бе председателят на ДПС Мустафа Карадайъ.\"\"В традиционните си проблеми с българския език, официалният език на страната (и негов майчин впрочем), господин Карадайъ вероятно не знае какво означава думата фашист. Ако знаеше смисъла на „фашисти”, щеше да е наясно, че в историята на българските патриоти има примери на героизъм в спасяването на българските евреи, например. Вероятно, господин Карадайъ не е чувал за Владо Куртев от ВМРО, провъзгласен от Държавния еврейски институт в Израел за „Праведник на света”.\"Според учебниците, които и Карадайъ би следвало да е чел, една от характеристиките на фашизма е т.нар. корпоративна система на срастване на власт и икономика. Фашизмът се характеризира с пълно подчинение на обществото и създаване на врагове. Едва ли има по-точно определение за представляваната от г-н Карадайъ партия - посочват от пресцентъра на ВМРО.Карадайъ бил казал, че ДОСТ са отговорни за влизането на Патриотите във властта. Аз бих напомнил, че Патриотите направиха така, че ДОСТ да не влезе във властта. И ще направим така, че и ДПС да няма достъп до тази власт. Това са антибългарски и следователно противоконституционни партии, заявява Красимир Каракачанов.ДПС изгуби ролята си на балансьор в българското общество. Тази роля бе заета от българските патриоти и това е логично, защото нашият патриотизъм е обединителен и проевропейски. Нашите братя, българските граждани от турски произход, са пълноценна част от българското общество и партии като ДПС и ДОСТ тенденциозно ги делят от нас и в голяма степен ги държат в подчинение с механизмите, които уж публично демонизират и лепят като клеймо с думата „фашизъм”. Това ние няма да позволим, твърдят още от ВМРО.", "date": "2017.05.14", "title": " Карадайъ: Вън фашистите от властта! Каракачанов: ДПС е антибългарска партия"}
{"url": "https://m.offnews.bg/news/Futbol_18793/Real-Madrid-se-doblizhi-do-titlata-v-Ispaniia_655525.html", "text": "Останалите резултати:Реал Мадрид направи поредна крачка към титлата в Испания, след като разгроми с 4:1 Севиля в последния за сезона двубой на \"Сантяго Бернабеу\" в двубой от 37-ия кръг.Реал има равен брой точки с Барселона, но е с мач по-малко. През идната седмица тимът на Зинедин Зидан първо ще гостува на Селта в сряда в отложен двубой, а след това в неделя ще се надява да триумфира със златото на стадиона в Малага.При равенство в точките титлата ще е за каталунците заради по-добрите показатели в директните сблъсъци. С два гола за успеха над Севиля се отчете мегазвездата Кристиано Роналдо, а по един добавиха Тони Кроос и Начо Фернандес.За гостите почетно вкара Стеван Йоветич.В същото време Барселона надви с 4:1 като гост Лас Палмас. Неймар се развихри с хеттрик (25, 67 и 71), а Луис Суарес добави един гол в 27-ата минута. За островитяните се разписа Педро Бигас (63).Въпреки победата шансовете на Барса за защита на трофея станаха много малки след победата на Реал Мадрид над Севиля. Алавес - Селта 3:1, Атлетик Билбао - Леганес 1:1, Ейбар - Спортинг Хихон 0:1, Бетис - Атлетико Мадрид 1:1, Реал Сасиедад - Малага 2:2, Виляреал - Депортиво 0:0.", "date": "2017.05.14", "title": " Реал Мадрид се доближи до титлата в Испания"}
{"url": "https://m.offnews.bg/news/Futbol_18793/Roma-otlozhi-kupona-v-Torino-za-shestoto-Skudeto_655526.html", "text": "Рома отложи шампионските празненства на Ювентус. “Вълците” надиграха “бианконерите” с 3:1 в голямото дерби на 36-ия кръг в Серия “А” и така попречиха на своя съперник още тази вечер да си гарантира шестото поредно Скудето на сметката си.Треньорът на торинци Макс Алегри заложи на пет резерви заради финала за Купата на Италия срещу Лацио в сряда и това му изигра лоша шега, но в крайна сметка нищо фатално не е станало.Марио Лемина даде преднина на гостите на “Олимпико” в 21-ата минута, но Даниеле Де Роси в 25-ата, Стефан Ел Шаарауи в 56-ата и Раджа Наинголан в 65-ата минута донесоха обрата за домакините.Така римляните си върнаха второто място и се приближиха само на 4 точки зад своя съперник.\"Вълците\" запазиха поне на теория шансовете си да спечелят титлата, макар шансовете им да са нищожни, тъй като почти всичко зависи от “бианконерите”, които трябва да не спечелят оставащите си два мача, за да се случи чудото.“Бианконерите” остават на върха в класирането с 85 точки, докато Рома се изкачи до 2-ата позиция с актив от 81 точки. Така интригата в битката за титлата ще се запази поне още една седмица.", "date": "2017.05.14", "title": " Рома отложи купона в Торино за шестото Скудето"}
{"url": "https://m.offnews.bg/news/Futbol_18793/Fejenord-specheli-titlata-v-Holandiia_655517.html", "text": "Фейенорд е новият футболен крал на Холандия. Тимът от Ротердам вдигна трофея след 18 години пауза, след като победи Хераклес с 3:1 в последния кръг на Ередивизие.По този начин отборът от пристанищния град финишира шампионата с точка пред Аякс и ликува с трофея за първи път през новия век. За последно Фейенорд бе ставал шампион през далечната 1999 година.Успехът днес бе донесен от ветерана Дирк Кайт. 36-годишният нападател отбеляза и трите попадения и така короняса Фейенорд. Двубоят беше излъчен в ефира на Мтел Спорт.Повече от 50 000 души изживяха голямата радост на стадиона, а пред него имаше още толкова, които не бяха успели да се снабдят с билети.", "date": "2017.05.14", "title": " Фейенорд спечели титлата в Холандия"}
{"url": "https://m.offnews.bg/news/Koloezdene_18819/Kintana-poe-initciativata-v-Dzhiroto_655523.html", "text": "Наиро Кинтана спечели деветия етап от колоездачната обиколка на Италия и взе розовата фланелка за лидер на Джирото.Стартът беше белязан с катастрофа, в която участва и мотоциклет на полицията. Този сблъсък сложи и край на участието на съотборниците Герант Томас и Микел Ланда от Скай, както и на Адам Йейтс от Орика-Скот.Колумбиецът Кинтана, който спечели обиколката през 2014-а година, завърши с 24 секунди пред Тибо Пино от Франция, който изпревари Том Думулен в спринта за второто място.Бауке Молема финишира четвърти, а пети остана 2-кратният шампион Винченцо Нибали. В генералното класиране лидер е Кинтана с 28 секунди пред Пино, докато Думулен изостава с 30 на третото място.Шанс пред Нибала да се върне в битката за победата е бягането по часовник във вторник, като тогава той реално може да стопи 25-30 секунди, а всичко ще се реши в следващите планински етапи.", "date": "2017.05.14", "title": " Кинтана пое инициативата в Джирото"}
{"url": "https://m.offnews.bg/news/Obshtestvo_4/Pochina-gen-Stoian-Tonev_655520.html", "text": "Ген. Стоян Тонев е починал, съобщава bTV като се позовава на свои източници в МВР.Той е намерен безжизнен днес следобед във вилата си край Велинград.Според информацията на медията, става въпрос за естествена смърт. Не са открити следи от насилие.Вероятната причина за смъртта е масивен инфаркт. Открит е от градинаря на вилата, който е подал сигнала.Ген. Тонев беше началник на ВМА в периода 2002 – 2013 г.През декември 2016 г. той беше привлечен като обвиняем от Военноокръжната прокуратура.Според прокуратурата, той съзнателно е сключил неизгодни сделки със Самостоятелна медико - диагностична лаборатория (СМДЛОД) „Астра” АД – и от това произлязла значителна вреда за ВМА, в общ размер на 16 330 495 лв.", "date": "2017.05.14", "title": " Почина ген. Стоян Тонев"}
