19, 23:25, 25:18) оБългарите дръпнаха с два гейма напред след уникална игра на всички в отбора. Специални поздравления за Розалин Пенчев, който е със сравнително малък опит, но буквално съсипа бразилците от атаки и блокади. Любопитното е, че на игрището до него беше и брат му Николай Пенчев.Само в третата част Бразилия, която остави някои титуляри да почиват, успя да доминира и заслужено да спечели. Това само ядоса \"лъвовете\" ни,  които буквално смазаха гостите в четвъртия гейм.Припомняме, волейболистите ни победиха световния шампион Полша в първия си мач във Варна с 3:2 гейма (25:16, 20:25, 19:25, 25:23, 16:14), а в събота вечер България отстъпи на Канада с 1:3 гейма (25:27, 28:30, 25:21, 23:25).По-рано днес Полша победи Канада с 3:1 (25:21, 27:25, 20:25, 25:19 ) в третия си мач от група Е1 на турнира от Световната лига по волейбол във Варна. С това волейболистите на „Дружина полска“ записаха първи успех в зала „Конгресна“, след като в предишните срещи отстъпиха на България с 2:3 и на Бразилия с 1:3 гейма.Множество полски фенове подкрепяха своите по трибуните на залата. В игра се появи и капитанът Михаил Кубяк, което допълнително мотивира съотборниците му. Канадците не успяха да спрат напора на съперника и Полша спечели мача, само с един загубен гейм. Реализатор за победата на Полша стана Давид Конярски с 19 точки. Съотборникът му Бартоломей Конярски завърши с 12.", "date": "2017-06-11", "title": " Българи, юнаци! Волейболистите победиха олимпийския шампион"}
{"url": "https://m.offnews.bg/news/Obshtestvo_4/Izpratiha-s-voenni-pochesti-zaginaliia-pilot_657897.html", "text": "С пълен военен церемониал и почести в Ямбол изпратиха загиналия пилот майор Георги Анастасов. 38-годишният летец загина след инцидент с военен вертолет \"Пантер\" по време на учение в Черно море. Поклонението днес събра стотици колеги, близки и приятели.Присъстваха министърът на отбраната Красимир Каракачанов, висши офицери и военнослужещи. Министърът каза, че причините за инцидента тепърва ще се изясняват, но изключва техническа неизправност или човешка грешка. Проверката ще приключи до месец.\"На българските военни, които продължават да служат в редовете на българската армия въпреки тежките условия и недоимъка, мога само да изразя моите уважения и преклонение. Защото от това, което наблюдавам като министър при няколко международни учения, мога да кажа, че въпреки всичко българските военни са много по-добре подготвени от нашите партньори\", каза Каракачанов, цитиран от бТВ. \"В последните си минути той остана верен на веруюто \"първо другите\". С маневрата,която направи със съприкосновението с кораба, бяха спасени живота на 130 души, които бяха на кораба и ако вертолетът беше паднал върху самия кораб, трагедията щеше да бъде огромна”, коментира контраадмирал Митко Петев, командир на ВМС. Инцидентът с хеликоптера стана на 9 юни. В последния си полет в края на учението командирът майор Георги Анастасов прелита ниско над фрегатата Дръзки, като чупи предната й мачта. Хеликоптерът губи устойчивост, а пилотът опитва да го приводни близо до кораба. Действията на загиналия пилот са спасили живота на двамата му колеги от екипажа, обявиха от командването на ВМС. Реакцията на летеца и незабавната спасителна акция са предотвратили по-тежка морска трагедия.Загиналият капитан Анастасов посмъртно беше повишен в звание майор. Старши лейтенант Бахчеванов – водолазът, благодарение на който са извадени другите двама членове на екипажа, също ще бъде награден.", "date": "2017-06-11", "title": " Изпратиха с военни почести загиналия пилот"}
{"url": "https://m.offnews.bg/news/Politika_8/Falshiva-Korneliia-Ninova-osadi-vav-fejsbuk-otrichaneto-na-prestaple_657867.html", "text": "Създадена е фалшива страница във фейсбук на председателя на БСП Корнелия Нинова, съобщи пресслужбата на Столетницата.Оттам уточниха, че страницата в социалната мрежа имитира оригиналната, но на нея са качени позиции, които Нинова не е изразявала нито в лично качество, нито като председател на БСП.От преслужбата на лявата партия уточняват, че истинската страница във фейсбук на Нинова е .А фалшивата е ето тази:. На нея са използвани същите снимки като оригиналната и повече от 6000 души са се хванали на въдицата.На измамната страница в социалната мрежа е публикувано следното изявление от името на БСП лидера:", "date": "2017-06-11", "title": " \"Фалшива\" Корнелия Нинова осъди във фейсбук отричането на престъпленията на комунизма"}
{"url": "https://m.offnews.bg/news/Zdrave-i-krasota_18812/4-greshki-koito-dopuskame-kogato-piem-hapcheta-snimki_657865.html", "text": "Когато сме болни, често бързаме да погълнем предписаното ни лекарство, но дали го правим правилно? Ето 4 грешки, които често допускаме с хапчетата:Често пием хапчетата си с първата напитка, която ни попадне пред очите. В тези моменти не се досещаме, че някои течности, могат значително да отслабят ефекта на лекарствата. Това се отнася за:Ако трябва да приемате лекарството по време или след хранене, обърнете внимание на храната. Храни, богати на фибри прочистват организма прекалено бързо и не дават време на лекарството да се абсорбира от организма. Те включват:Графикът за прием на лекарства трябва да се спазва много стриктно, когато става въпрос за антибиотици. Всъщност, в този случай е важно да се поддържа правилната концентрация на лекарството в организма и ако това не се прави, лекарството няма да действа.Ако лекарят ви е предписал няколко лекарства и не е уточнил дали е възможно да се пият по едно и също време, по-добре правете пауза от около 10 минути между приема им.", "date": "2017-06-11", "title": " 4 грешки, които допускаме, когато пием хапчета (снимки)"}
{"url": "https://m.offnews.bg/news/Ikonomika_59/Izbirat-dostavchitci-po-proekta-za-izgrazhdane-na-novite-blokove-na-AE_657870.html", "text": "Търговско-промишлената палата на Унгария заедно със Санктпетербургския институт за проектиране АО „Атомпроект“ (част от Групата компании ASE) проведоха среща в Будапеща с потенциални доставчици при проектирането и изграждането на двата нови енергоблока на АЕЦ „Пакш-2“. По време на бизнес срещата представители на АО „Атомпроект“ разказаха за основните характеристики и особености на проекта АЕЦ „Пакш-2“, възможностите за сътрудничество и редът за организиране на процедурите за обществени поръчки в областта на проектирането на централата.Директорът на АО „Атомпроект“ Александър Казарин отбеляза, че строящите се два енергоблока по проект ВВЕР-1200 са от най-съвременното поколение „3 плюс“. Главната им особеност е в уникалната комбинация на активни и пасивни системи за безопасност, значително намаляващото влияние на човешкия фактор, способността за противопоставяне и на най-сериозните извънпроектни аварии и недопускането на изтичане на радиация в околната среда. Проектът отговаря на най-съвременните „постфукушимски“ изисквания за безопасност, препоръките на МААЕ и Европейските експлоатиращи организации (EUR).Александър Казарин заяви, че руската страна разчита на активното участие на унгарски фирми в частта за проектиране на бъдещата централа.По думите на директора на АО „Атомпроект“, както унгарските, така и други европейски организации могат да вземат участие в проектирането на спомагателни сгради, изграждането на системи, при които се използва оборудване, доставено от чуждестранни производители, в адаптирането на проектната документация, в дейностите, свързани с инженерните проучвания, оказването на консултантски услуги и т.н.Александър Казарин подчерта, че обществените поръчки ще се осъществяват открито и прозрачно в пълно съответствие със стандартите на ЕС. В търговете могат в еднаква степен да участват всички заинтересовани компании. Информацията ще бъде публикувана на международни специализирани сайтове.Подробна информация за системата на търговете на руската държавна корпорация „Росатом“, реда и организацията на провеждането на търговете по проекта АЕЦ „Пакш-2“, изискванията към участниците в търговете и процедурите за оценка представи в хода на семинара Татяна Медведчикова – специалист от АО „Атомпроект“.  В рамките на събитието се проведоха кръгли маси, на които унгарските компании представиха своите възможности, а специалистите от АО „Атомпроект“ подробно отговориха на въпросите, интересуващи аудиторията.", "date": "2017-06-11", "title": " Избират доставчици по проекта за изграждане на новите блокове на АЕЦ „Пакш-2“"}
{"url": "https://m.offnews.bg/news/Drugi_18773/Ski-begach-specheli-Obikolkata-na-Vitosha-pri-adsko-vreme-v-planinata_657899.html", "text": "Ски-бегачът Андрей Гридин спечели Обиколката на Витоша при скороходците в едно от най-тежките и екстремни като метео условия издания. При жените триумфира Мария Николова за да запише своята трета победа в изпитанието, съобщава www.sofia2018.bg.Над 700 бегачи застанаха на старт в полунощ срещу неделя и до 4.00 ч. сутринта се движеха при що-годе нормални условия. Започналият след това порой обаче промени тотално обстановката по трасето. ПКСС и организаторите следяха внимателно дали няма да се потвърдят прогнозите за буря, силен вятър и гръмотевици, точно когато голямата група от бегачи трябваше да премине през предела: най-високата част от маршрута от Южна страна на планината между Чейпетльово и Ярема.Първите 30-ина най-бързи бегачи с подходяща екипировка и подготовка преминаха преди дъжда този участък, но след това температурата падна до 11 градуса Целзий, а силно разкаляният терен направи невъзможни за мнозина изкачванията. На Заслона гореше печка, имаше подкрепителен пункт с напитки, храни и подсилки.Наложи се изчакване на групата там за да не се стигне до наранявания и хипотермия, а поради пороь много от стартиралите бяха транспортирани от организаторите обратно до старта.В крайна сметка най-добре в ужасните условия се справи Андрей Гридин, който финишира за 8.43:21 ч., на 4:43 мин., пред шампиона от миналата година Ивайло Атанасов (8.48:04 ч.). Трети е Ивайло Хаджиев, завършил за 9.14:03 ч., с което повтори класирането си от предишната Обиколка.Гридин е роден в Казахстан, но получи българско гражданство и стартира в 4 дисциплини от ски-бягането на последните зимни олимпийски игри в Сочи. Това е второто му участие в Обиколката на Витоша и втора победа след златото преди две години.„Беше много тежко. Спирах и вадех кал от обувките си, не можеше да се изкачваш по пътеките и търсех да стъпвам в страни по тревата, но и тя се хлъзгаше, на места просто лазехме. На предела започнаха да гърмят светкавици, беше страшно…По едно време започнах да треперя, стана много студено, извадих якето и го облякох. Виждах след мен два светещи челника и това ме караше да не намалявам темпото. Един от най-тежките стартове в кариерата ми, имах подобен наскоро и в Персенк.Доволен съм, че дадох реванш на Ивайло, който ме би преди няколко седмици в Сливен. Поздравявам го, той също беше достоен за победата,“ каза след финала Гридин, като уточни, че бяганията вече са му приоритет пред ските и че няма да участва на предстоящата приз февруари Олимпиада в южнокорейския град Пьончан. Следващото изпитание за Андрей е ултра маратон в Австрия с денивелация по цялото трасе 8000 м.При жените първа финишира Мария Николова с време 9.49:13 ч. Миналата година тя бе втора, след Антония Григорова, която сега се отказа поради тежките условия на 75-ия километър. 50 минути след шампионката финишира Елеонора Григорова(10.39:51 ч.), а бронзът е за Меглена Бенева с 12.21:37 ч.Това е трета победа за Мария в Обиколката на Витоша при нейното седмо поредно участие. „До Чуйпетльово нещата бяха добре, но след това настана някакъв ад. Започна порой, застудя, затъвахме в кал, хлъзгаше се и бе много трудно. Имала съм и по-тежки изпитания – например преди две години в Сърбия.Сега ми предстои трети за годината ултра маратон в края на август край Монблан. Благодаря на организаторите на Витоша 100, защото да подсигуриш подобно състезание е изключително трудно,“ каза след победата си Мария Николова.Най-бързи при дуатлонистите – преминали за два дни 100 км с велосипед и после 100 км с бягане - бяха Кристиян Кирилов с общо време 15.32:44 ч., пред Калоян Чанев 16.35:33 ч., Захариас Кипарисис 17.23:18 ч. и др.„Имало е дъжд и порой други години, но толкова продължителен обилен валеж не си спомням. Поздравявам финиширалите и съжалявам, за тези, които цяла година се готвеха, но неблагоприятното време не им позволи да изпълнят целта си. Каним ги още от сега следващата година, когато Обиколката ще бъде на 23 и 24 юни,“ каза Анна Пенчева, един от основните организатори на Витоша 100 през годините.Вчера гъркът Константинос Константинидис и Анелия Карагьозян станаха шампиони при колоездачите. За Константинос това е първо злато в дебютното му участие, а Анелия защити титлата си от миналата година, като записа третата си победа в Обиколката на Витоша.", "date": "2017-06-11", "title": " Ски-бегач спечели Обиколката на Витоша при адско време в планината"}
{"url": "https://m.offnews.bg/news/OFFTOPIC_18750/Na-Musala-natrupa-iunski-sniag-video_657873.html", "text": "Прогозата за снеговалежи днес по високите върхове днес се сбъдна.Най-високият връх на Балканите Мусала се е сдобил с нова и то доста дебела снежна покривка. Това показва видео, споделено от екипа на метеорологичната станция. ", "date": "2017-06-11", "title": " На Мусала натрупа юнски сняг (видео)"}
{"url": "https://m.offnews.bg/news/Obshtestvo_4/Rekord-za-Sofiia-Prajd-Vkliuchili-se-nad-3000-dushi_657874.html", "text": "Над 3000 души взеха участие в най-голямото правозащитно събитие в България – София Прайд, и превърнаха това шествие в най-многобройното от десетгодишната история на събитието досега, обявиха организаторите на вчерашния парад. Преброяването на участниците е било осъществено чрез обозначения, които се поставяли на влизане в сборния пункт на шествието на Паметника на Съветската армия.Десетото мирно шествие на лесбийки, гей мъже, бисексуални, трансджендър и интерсекс хора (ЛГБТИ) и техните близки и приятели – София Прайд 2017, се проведе под надслов „Да прогоним предразсъдъците“.Трима пъстроцветни кукери поведоха шествието, за да прогонят злия дух на хомофобията и трансфобията от българското общество. Преобразяването на кукерската традиция за София Прайд в цветове и елементи, свързани с ЛГБТИ общността, носи посланието, че усилията трябва да се насочат към премахване на вътрешните ни бариера, а именно — предразсъдъците към различните.Организационният комитет на София Прайд отправя специални благодарности към СДВР за осигуреното гладко протичане на цялата седмица на прайда и самото шествие. До момента организаторите не са получили съобщения за сериозни инциденти.Тази година за първи път зад София Прайд открито застават рекорден брой компании. Над 20 фирми и бизнеси, малки местни производители и международни марки заявяват подкрепата си за шествието за равни права. Фасадата на един от символите на столицата – Националният дворец на културата, също бе осветена ден преди София Прайд, с цветовете на дъгата – международно признатият знак на движението в подкрепа на правата на ЛГБТИ общността у нас.Осемнайсет дипломатически мисии, УНИЦЕФ – България, и Върховният комисариат на ООН за бежанците за България подкрепиха София Прайд с обща декларация.Основната и краткосрочна цел на прайда е не просто равното третиране на ЛГБТИ хората, но и приемането им от страна на обществото. София Прайд настоява за признаване на престъпленията от омраза на основата на сексуална ориентация и полова идентичност в Наказателния кодекс, узаконяване и равнопоставеност на всички семейства, независимо от пола, половата самоидентификация и сексуалната ориентация на партньорите и др.", "date": "2017-06-11", "title": " Рекорд за \"София Прайд\": Включили се над 3000 души"}
{"url": "https://m.offnews.bg/news/Drugi_18773/Boian-Petrov-tragna-na-popravka-kam-Gasherbrum-II_657898.html", "text": "Алпинистът ни Боян Петров вече е на път към 13-ия по височина връха на земята -  Гашербрум II. Асът ни замина заедно със Слави Несторов.Той вече е правил опит да покори връх Гашербрум II през 2009 година. Тогава много малко му остава, за да постигне целта си.\"2009 година правихме изкачване на Гашербрум I, а аз тръгнах и към Гашербрум II. Цялото изкачване премина много добре, обаче накрая ме хвана страх и не можах. Така че сега поправката е важна за мен\", каза той пред БНТ.Именно липсата на партньор преди 8 години е била решаваща за изкачването на върха, според Петров. Затова този път с него замина Слави Несторов.\"Нямаше кой да ми каже: \"Давай, тръгваме, правим го!\" Затова сега мисля, че със Слави ще успеем да стигнем до горе\", добави Боян Петров.\"Чувствам се физически готов. Надъхан и нахъсан съм\", сподели пък Несторов.Боян Петров и Слави Несторов обясниха, че очакват доста сурови климатични условия по време на експедицията.\"Приготвили сме се за температури за някъде около минус 25 на върха. Най-вероятно ще е минус 22\", заяви още алпинистът.За Петров изкачването на Гашербрум II ще е от особена важност, тъй като това би бил първият му покорен връх след катастрофата, която преживя миналата година.\"Това ще ми е първи сериозен тест, чрез който ще видя дали пак като се върна при онези гиганти, ще ходя като преди. Изследванията показаха, че съм добре\", каза още Боян Петров.Гашербрум II, наричан още К4, е тринадесетият по височина връх на Земята - с отвесни стени и вечни снегове. Висок е 8035 m и е разположен на границата между Пакистан и Китай.", "date": "2017-06-11", "title": " Боян Петров тръгна на \"поправка\" към Гашербрум II"}
{"url": "https://m.offnews.bg/news/Izvan-terena_18817/Pujol-se-darpa-za-svatba-Nojer-kaza-Da-na-pateritci_657872.html", "text": "Бившият капитан на Барселона Карлес Пуйол явно не желае да се жени. Поне с такова впечатление останаха феновете от реакцията му,когато приятелката му Ванеса Лоренсо хвана букета на сватбата на бившия вратар на каталунците Виктор Валдес.На Ванеса отдавна й е време да стане булка и тя искрено се зарадва на подаръка от съдбата. Тя е на 40 години и има успешна кариера на фотомодел в Испания. Двамата с Пуйол са заедно от 2012 година.Пуйол може да вземе пример от вратаря на Байерн Мануел Нойер, който макар и контузен, намери енергия да заведе пред олтара любимата си Нина Вайс.Сватбата на 31-годишният страж и 24-годишната студентка се състоя в Италия, недалеч от Бари. Нойер каза заветното \"Да\", подпрян на патерици, тъй като все ще се възстановява от травмата, получена в мача с Реал Мадрид от четвъртфиналите на Шампионската лига. Очакванията са да е напълно здрав през септември.", "date": "2017-06-11", "title": " Пуйол се дърпа за сватба, Нойер каза \"Да\" на патерици"}
{"url": "https://m.offnews.bg/news/Intcidenti_6/Arestuvaha-dvama-politcai-za-grabezh-na-kontrabandist_657880.html", "text": "Невероятно, но факт. Двама полицаи са задържани за 72 часа заради грабеж, а жертвата е контрабандист. Единият от униформените е служител на пловдивската дирекция на МВР, а другият - на Общинска полиция. Подозренията са, че търгували с контрабандни цигари.Арестът станал в момента, когато двамата нападнали мъж, внасящ голямо количество цигари без бандерол. Двама полицаи откраднали голяма част от контрабандната пратка.Арестът е извършен под ръководството на Окръжната прокуратура.По случая продължават процесуално-следствените действия.", "date": "2017-06-11", "title": " Арестуваха двама полицаи за грабеж на контрабандист"}
{"url": "http://mamaninja.bg/%D0%B4%D0%B5%D1%86%D0%B0/%D0%B2%D1%8A%D0%B7%D0%BF%D0%B8%D1%82%D0%B0%D0%BD%D0%B8%D0%B5/item/973-moeto-trudno-dete", "text": "", "date": "2017-06-11", "title": null}
{"url": "https://m.offnews.bg/news/Tenis_18788/Legendi-veshtaiat-bliaskavo-badeshte-na-senzatciiata-Ostapenko_657881.html", "text": "20-годишната латвийка Йелена Остапенко сензационно спечели турнира от Големия шлем \"Ролан Гарос\" в Париж и предизвика ласкавите отзиви на легенди в тениса като Мартина Навратилова и Крис Евърт.Във финала в събота Остапенко надигра румънката Симона Халеп с 4:6, 6:4, 6:3 и стана първата непоставена тенисистка от 84 години насам, която печели титлата в Париж.\"Поразена съм от блестящата играта на Остапенко срещу Халеп. Симона прие достойно поражението. За мен и двете са шампионки\", написа Евърт в социалните мрежи.\"Халеп игра много предпазливо и чакаше грешки от страна на Остапенко. Всеки играч може да бие силно по топката, но не всеки може да контролира развоя на мача в продължителен период от време и то под такова напрежение. Йелена показа, че има манталитет на шампион. С тази игра за мен тя е фаворит за победа и на \"Уимбълдън\", коментира 18-кратната шампионка от турнири от Големия шлем Мартина Навратилова.С успеха си младата латвийка повтори постижение на Дженифър Каприати от 2001 година. Тогава американката загуби първия сет срещу Ким Клайстерс с 1:6, но стигна до обрат след 6:4, 12:10 и триумфира с титлата в Париж.", "date": "2017-06-11", "title": " Легенди вещаят бляскаво бъдеще на сензацията Остапенко"}
{"url": "https://m.offnews.bg/news/OFFTOPIC_18750/Uvolniha-politcejsko-kuche-bilo-prekaleno-dobro_657852.html", "text": "Полицията в австралийския щат Куинсленд уволни служебно кучето Хавел заради прекалената му дружелюбност. Немската овчарка Хавел постъпила на служба преди няколко месеца. Опитали се да я дресират за работа, но ударили на камък. Хавел се оказал прекалено общителен. Той обожавал да играе с непознати хора и не желаел да ги арестува.След уволнението на Хавел му е осигурена по-подходяща работа. Той е назначен на длъжността куче на вицекраля и ще приветства посетителите в резиденцията на правителството на щата. Там ще участва в мероприятията заедно с губернатора Пол де Джърси, съобщава БГНЕС.", "date": "2017-06-11", "title": " Уволниха полицейско куче, било прекалено добро"}
{"url": "https://m.offnews.bg/news/Obshtestvo_4/Tornado-li-e-tova-kraj-Shipka-snimki_657875.html", "text": "Снимки на интересно природно явление изпрати читател на OFFNews на редакционната ни поща.Обърнатият конус, наподобяващ на торнадо, е сниман днес по обед от църквата над град Шипка.Впечатляващата гледка е забелязана на 20-30 километра в западна посока.", "date": "2017-06-11", "title": " Торнадо ли е това край Шипка? (снимки)"}
{"url": "https://m.offnews.bg/news/Politika_8/Stanishev-Prez-1996-ne-uspiahme-no-prez-2014-zashtitihme-spestiavani_657882.html", "text": "На заседанието на КСНС на 29 юни 2014 г. представителите на БСП имаха много ясна цел: всички институции, политически партии, президентството и БНБ да изразят единна позиция в подкрепа на стабилността на банковата система – с конкретни действия, с финансов ресурс. И това беше единственото правилно решение.“Това заяви Сергей Станишев в предаването „Неделя 150“ по БНР.„Към онзи момент имаше изкуствено политическо разклащане на банковата система у нас, както и авантюристични предложения за въвеждането на банкова ваканция. Тази авантюра щеше да има катастрофални последствия за икономиката на страната, за банките. Щяха да изгорят спестяванията на хората. БСП се оказа онзи щит, който не допусна това да се случи.Най-кризисната среща по темата се състоя не в президентството, а в БНБ. Именно на нея БСП отхвърли предложението за банкова ваканция и беше категорично подкрепена от представителите на търговските банки. Ние не позволихме банковата система на страната да стане заложник на нечии партийни интереси“, коментира Станишев.В предишни свои участия, той заяви, че е най-важно да се разсекрети стенограмата от БНБ, за да научи обществото истината за това кой предложи банковата ваканция и кой какви позиции заема по онова време.„През 1996 г. БСП не успя да предпази финансовата система на страната от колапс. Но тогава – през лятото на 2014 г. – ние се реванширахме и гарантирахме стабилността на икономиката и на банките. Взетите решения са основна политическа заслуга на БСП“, заключи Станишев.", "date": "2017-06-11", "title": " Станишев: През 1996 не успяхме, но през 2014 защитихме спестяванията на хората"}
{"url": "https://m.offnews.bg/news/Zimni_18801/Vratar-zavede-zhena-si-na-gej-parad_657876.html", "text": "Вратарят на отбора от НХЛ Вашингтон Кепитълс Брейдън Холтби се появи със съпругата си Бранди на традиционния гей парад в американската столица.Двойката се появи загърната със знаме с цветовете на дъгата и клубна атрибутика, а появата им предизвика фурор и беше споделена в социалните мрежи дори от клуба.Гей парадът във Вашингтон има голяма традиция. Той се провежда от 1975 година насам, когато Холтби дори не е бил роден.27-годишният страж е част от Кепитълс от 2010 година, а в последния сезон изигра 78 мача, като пропускаше средно по 2,07 шайби на среща.", "date": "2017-06-11", "title": " Вратар заведе жена си на гей парад"}
{"url": "https://m.offnews.bg/news/Tenis_18788/Sharapova-propuska-sezona-na-treva-zaradi-bedroto_657858.html", "text": "Бившата номер 1 в женския тенис Мария Шарапова ще пропусне целия предстоящ сезон на трева заради контузия.Рускинята, която наскоро се завърна на корта, след като изтърпя 15-месечно наказание заради употреба на мелдоний, няма да може да вземе участие и в квалификациите за \"Уимбълдън\", за които получи специална покана.В квалификациите ще участва и нашата Цветана Пиронкова и отсъствието на Шарапова е добра новина за нея.Шарапова обяви решението си чрез профила си във Фейсбук, като добави, че продължава да я мъчи травмата в лявото бедро, получена по време на турнира в Рим през месец май.\"За съжаление допълнителните изследвания показват, че не мога да играя на трева. Продължавам възстановяването си и следващият ми турнир е Станфорд\", написа Шарапова.", "date": "2017-06-11", "title": " Шарапова пропуска сезона на трева заради бедрото"}
{"url": "https://m.offnews.bg/news/Futbol_18793/Levski-shte-vdiga-nivoto-s-Kabongo-ot-Kongo_657855.html", "text": "Продължава ударната селекция на 26-кратният шампион Левски. На \"Герена\" са решили да привлекат втори конгоанец след Жуниор Мапуку.\"Сините\" следят изявите на неговия сънародник Кабонго Касонго,който играе в египетския Ал Итихад Александрия, пише \"Тема Спорт\".Мениджърът на Касонго призна, че клиентът му е получил оферта от Левски. Това не е единствената оферта към футболиста, който все още не е отговорил .Касонго е роден през 1994 година и е универсален в офанзивен план.Левски е доста активен на трансферния пазар като вече обяви привличането на централните нападатели Мапуку и Серджиу Буш. Очаква се през следващата седмица на \"Герена\" да се завърнат трима сини юноши - Александър Любенов, Иван Горанов и Антонио Вутов.Нови предизвикателства пък ще си търсят разочарованията Франсис Нар, Бабатунде Адениджи и Амаду Сукуна.", "date": "2017-06-11", "title": " Левски ще вдига нивото с Кабонго от Конго"}
{"url": "https://m.offnews.bg/news/Obshtestvo_4/Dazhd-v-tcialata-strana-Na-visokite-varhove-iunski-sniag_657851.html", "text": "Днес не забравяйте чадърите! На много места, от запад на изток, ще има валежи, в следобедните часове придружени с гръмотевици. Температурите слабо ще се понижат. Максималните ще бъдат между 21° и 26°.Атмосферното налягане ще се задържи без съществена промяна - малко по-високо от средното за месеца.Над Черноморието ще има временни увеличения на облачността, но превалявания са малко вероятни. Вятърът ще е слаб, от север-североизток. Максимални температури на въздуха - между 21° и 25°. Температурата на морската вода е между 19° и 21°, вълнението на морето ще е 1-2 бала.Над планините ще се развива значителна купесто-дъждовна облачност, ще има валежи, придружени с гръмотевици. По най-високите върхове на Рила и Пирин дъждът ще преминава в сняг. Ще духа слаб до умерен североизточен вятър. Максимална температура на височина 1200 метра – около 15°, на 2000 метра – около 8°.", "date": "2017-06-11", "title": " Дъжд в цялата страна. На високите върхове - юнски сняг"}
{"url": "https://m.offnews.bg/news/Zvezdi_18810/Obviniha-Lindzi-Loan-v-krazhba_657879.html", "text": "Бившият годеник на акртисата Линди Лоън Игор Тарабасов подал иск срещу звездата от \"Гадни момичета\"  с обяснението, че отказвала да му върне вещите, които бил оставил при нея, включително два Ролекс за 3500 паунда, бижута и дрехи.Според руския магнат, Лоън прибрала вещите му от апартамента му в Лондон.Срещу нея обаче няма да бъдат предприети действия. Лоън обяснила на разпита си в полицията, че Тарабасов не ѝ се е обадил за да си прибере вещите след раздялата им. Линди Лоън и Игор Табабасов се разделиха миналата година. Актрисата обвини магната в изневяра, опит за убийство, а малко преди разлъката намекна, че е бременна от него.", "date": "2017-06-11", "title": " Обвиниха Линдзи Лоън в кражба"}
{"url": "http://mamaninja.bg/%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE/%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F/item/972-tipove-tatkovtsi", "text": "", "date": "2017-06-11", "title": null}
{"url": "https://m.offnews.bg/news/Intcidenti_6/Izritanata-v-glavata-kamerierka-Chuzhdentcite-se-darzhat-se-s-nas-kat_657856.html", "text": "Камериерката Диана Петкова, която безпричинно бе изритана в главата от шведския турист Ралф Сунберг обяви, че отношението на много от чуждестранните туристи у нас към обслужващия персонал в хотелите е лошо.Тя обясни, че Сунберг я е изритал още при пристигането си в хотела.Тя има висше икономическо образование, специалността ѝ е \"Статистика\". Вчера Сунберг обясни, че е бил пиян и дрогиран когато е изритал камериерката.Шведът обясни, че отишъл в хотела да търси брат си, но не го намерил и решил, че е отвлечен.Ралф Сунберг разказва, че е пил вино и бира в самолета за България.", "date": "2017-06-11", "title": " Изританата в главата камериерка: Чужденците се държат се с нас като към второ качество хора"}
{"url": "https://m.offnews.bg/news/Sport_18752/Sportat-v-efir-na-11-iuni_657853.html", "text": "20:25 Волейбол, Световна лига, България - Бразилия БНТ 1Богата програма предлага ефирът на телевизиите в днешния дъждовен ден. Ще се изиграят няколко световни квалификации по футбол, волейболистите ни излизат в третия си мач от Световната лига във Варна сещу силния тим на Бразилия, а критериумът \"Дофине\" навлиза в последния си етап.09:15 СП до 20 г., Уругвай – Италия Eurosport 111:50 Мото ГП, Гран при на Каталуния Мтел Спорт12:45 СП до 20 г., Англия – Венецуела Eurosport 113:00 Тенис, \"Ролан Гарос\" Евроспорт15:00 Колоездене, критериум \"Дофине\" Евроспорт 216:30 Волейбол, Световна лига, Полша - Канада БНТ219:00 Квалификация за Мондиал 2018, Ирландия – Австрия Диема спорт21:45 Квалификация за Мондиал 2018, Сърбия – Уелс Диема спорт21:45 Квалификация за Мондиал 2018, Македония – Испания Диема21:45 Квалификация за Мондиал 2018, Исландия – Хърватия Нова спорт22:00 Коринтианс – Сао Пауло Sport+ HD01:00 Атлетико П – Сантос Sport+ HD", "date": "2017-06-11", "title": " Спортът в ефир на 11 юни"}
{"url": "https://m.offnews.bg/news/Obshtestvo_4/Preduprezhdenie-ot-API-Ne-karajte-po-magistrala-Hemus_657854.html", "text": "Във връзка с интензивния трафик през почивните дни по АМ „Хемус“ и извършващите се ремонтни дейности на съоръжения Агенция „Пътна инфраструктура“ призова шофьорите, пътуващи към или от Северна България да ползват и алтернативни маршрути.От ведомството дават и конкретни предложения.Пътуващите от Враца, Монтана и Видин могат да преминават по пътя през Искърското дефиле - път II-16, и прохода Петрохан - път II-81. Шофьорите, на които им предстои пътуване от или към Варна, Шумен, Разград, Търговище, Ловеч, Габрово, Плевен, Велико Търново, Ловеч могат да ползват АМ „Тракия“, по която няма ремонтни дейности, или Подбалканския път I-6, и през някои от старопланинските проходи - Троянски, Шипка, Републиката, Котленски, Ришки и Айтоски, да направят връзка с пътищата в Централна и Североизточна България.По време на ремонтните дейности на АМ „Хемус“ тежкотоварните превозни средства над 12 т преминават по следните маршрути:В посока Варна движението се отклонява от пътен възел „Витинска река“ при 30-ти километър на автомагистралата по път I-1 София – Ботевград и път II-17 и трафикът се връща обратно на АМ „Хемус“ при пътен възел „Ботевград“ при 47-ми километър;За пътуващите към София движението се отклонява при 35-ти километър чрез временна връзка по път I-1 Ботевград – София. Трафикът се включва отново в автомагистралата при пътен възел „Витинска река“ при 30-ти километър.Задължителният маршрут за МПС над 12 т, пътуващи по направлението Видин - София от областите Видин, Монтана и Враца до София е: път I-1 - път II-16 при с. Ребърково - Своге – София, а от Видин и Монтана за София - път II-81 прохода Петрохан;Алтернативен маршрут за МПС над 12 т, пътуващи от областите Габрово, Велико Търново и Русе до София е: път I-5 Бяла - Велико Търново - II-55 Проход на Републиката - АМ „Тракия“ - София;Алтернативен маршрут за МПС над 12 т, пътуващи от областите Ловеч и Плевен до София е: път II-35 Ловеч - Плевен, II-13 Плевен - Кнежа - Борован, II-15 Борован - Враца, I-1 Враца - село Ребърково, II-16 село Ребърково - Своге - София.Необходимо е шофьорите да спазват правилата за движение и да не използват аварийните ленти по автомагистралните участъци за по-бързо придвижване при натоварен трафик. По този начин се възпрепятства преминаването на превозните средства със специален режим на движение, които трябва да окажат съдействие на пътуващите.За повишаване безопасността на движение и по-голяма пропускливост на пътната инфраструктура при интензивния трафик от 1 юни до 15 септември в неделя – от 14 ч. до 20 ч., се ограничава движението на камионите над 12 т по определени участъци от републиканската пътна мрежа.Това са:път I-1 с. Ребърково-Ботевград, като движението се пренасочва по път II-16 Ребърково – Своге – София;път I-1 Благоевград-ГКПП „Кулата“;път I-5 Русе-Велико Търново;път I-9 Варна – Бургас;път II-99 Бургас-Царево.", "date": "2017-06-11", "title": " Предупреждение от АПИ: Не карайте по магистрала \"Хемус\""}
{"url": "https://m.offnews.bg/news/Sviat-_12/Turski-vestnik-Terorist-1-e-ubit_657883.html", "text": "Най-търсеният терорист, лидерът на групировката \"Ислямска държава\" Абу Бакр ал Багдади е бил убит по време на бомбардировка в Ракка, твърди турският вестник \"Сабах\".Според изданието той е бил поразен в укреплението си.От щаба на терористите няма потвърждение на информацията, а и Багдади вече бе \"убиван\" няколко пъти. Главата на терорист №1 е оценена на 25 млн. долара.Новината за смъртта на Багдади съвпада с информации за тежка въздушна атака над \"столицата\" на \"Ислямска държава\" в Сирия. Според световните медии миналата нощ над Ракка е имало масиран удар на подкрепяните от САЩ сили. Съобщава се и за многобройни жертви сред джихадистите.", "date": "2017-06-11", "title": " Турски вестник: Терорист № 1 е убит"}
{"url": "https://m.offnews.bg/news/Obshtestvo_4/Dnes-e-kandidatstudentskiiat-izpit-po-anglijski-ezik-v-Sofijskiia-univ_657866.html", "text": "В 09.00 часа в зала 243 в Ректората на Софийския университет „Св. Климент Охридски\" започна изпитът по английски език.Христо Алтънчев от Варна изтегли вариант №2, по който ще работят кандидат-студентите днес. 1324 са подадените заявления за явяване на изпита. Председател на изпитната комисия е доц. Зелма Каталан от Факултета по класически и нови филологии на Софийския университет.Заместник-ректорът на Софийския университет проф. д-р Ренета Божанкова приветства кандидатите в една от най-красивите зали на Софийския университет и изрази надеждата си през следващите няколко години да бъдат студенти в нея.Специалностите, за които кандидат-студентите могат да кандидатстват след успешно положен изпит, са: Философия; Психология; Социология; Политология; Публична администрация; Културология; Библиотечно-информационни науки; Хебраистика, Педагогика; Социални дейности; Неформално образование; Българска филология; Славянска филология; Балканистика; Английска филология; Испанска филология; Португалска филология; Скандинавистика; Класическа филология; Унгарска филология; Новогръцка филология; Румънска филология; Тюркология; Арабистика; Иранистика; Китаистика; Индология; Японистика; Кореистика; Арменистика и кавказология; Южна, Източна и Югоизточна Азия; Химия и английски език; Биология и английски език; Предучилищна и начална училищна педагогика; Предучилищна педагогика и чужд език; Начална училищна педагогика и чужд език; Социална педагогика; Специална педагогика; Логопедия; Педагогика на масовата и художествената комуникация.С успешно издържани кандидатстудентски изпити по кандидат-студентите могат да кандидатстват за специалностите Международни отношения или Европеистика, а с успешно издържани изпити по география и по английски език - Туризъм, Регионално развитие и политика или Европеистика.С успешно издържани изпити по , по философия и социални науки или по математика (първо или второ равнище), бъдещите студенти могат да кандидатстват за специалността Европеистика.", "date": "2017-06-11", "title": " Днес е кандидатстудентският изпит по английски език в Софийския университет"}
{"url": "https://m.offnews.bg/news/Kultura_33/Klasiki-i-debiuti-na-festa-Sreshti-na-mladoto-evropejski-kino_657884.html", "text": "Фестивалът „Срещи на младото европейско кино” идва тази година с нови филми, нови майсторски класове и нова дата. Провеждан досега през есента, за четвъртото издание организаторите решиха да изберат седмицата 19-25 юни и смятат за в бъдеще да бъде така. В кино „Одеон” и във Френския институт ще бъдат показани общо 18 филма - пълнометражни и късометражни, класики и дебюти. Фестивалът ще бъде открит с хитовата приключенска комедия „Законът на джунглата” на французинът Антонин Перетятко. Тя действително ни пренася в джунглата, където ставаме свидетели на абсурден проект за строеж на първата закрита ски-писта там, създадена за стимулиране на туризма в Гвиана...Бурлеска с много ирония към съвременното общество, филмът печели интересът на френската публика. Гост на фестивала ще бъде съсценариста на филма – френският писател Фредерик Сириез.Сред акцентите са още филмът „Щастливи дни ще дойдат скоро” на италианския режисьор Алесандро Комодин, награден в Кан и селектиран за десетки фестивали по света. Предишните филми на Комодин също жънат голям успех, а документалният „Лятото на Джакомо” му носи наградата „Златен леопард”. Освен че ще се срещне с българската публика, Комодин ще проведе безплатен мастер клас по режисура на 22 юни във Френския институт. Тийнейджърите със сигурност ще предпочетат номинирания за кинонаградата „Лукс” на Европейския парламент „Като отворя очи”, продукция на четири държави. Главната героиня – 18 годишната Фара - завършва училище и се противопоставя на плановете на семейството си да стане лекар. Момичето пее в политически ангажирана рок банда, открива любовта, вълнува се, опиянява се, опознава своя град през нощта. И всичко това в Тунис през лятото на 2010, няколко месеца преди Революцията, против волята на майка си, която по-добре познава забраните в страната. Актрисата в главната роля, Бая Мадефар също ще бъде гост на фестивала и ще разкаже повече за работата си по филма. И тази година са селектирани две късометражни програми, между които българските филми „Синът” на Христо Симеонов и „Преди да заспя” на Николай Тодоров, както и носителят на награда „Сезар” за най-добър късометражен филм през 2017 - „Към нежността” на Алис Диоп. Ще бъде показана премиерно и любопитната френско-българската продукция „Почти” на френския режисьор Клеман Салзедо и български актьорски състав. В селекцията има и португалски акцент - „Краят на света” на режисьора Педро Пиньо, награден на изминалия фестивал в Кан, и „Този любим месец август” на добре познатия на фестивалите и публиката режисьор Мигел Гомеш. В програмата “Forever yоung” тази година попада нежният бунтар Франсоа Трюфо с култовите му “400те удара” и “Жюл и Жим”. И още италианската класика „Мястото” на Ермано Олми от 60те години.„Тази година всички филми са обединени от една тема - мечтата, - казва Ралица Асенова – главен организатор на събитието. - Най-хубавото е, че всеки от нас мечтае по различен начин. Съвременните режисьори, които сме избрали, наблюдават реалността, понякога я променят, фантазират, прекрояват измеренията, експериментират с езика, за да ни предложат своята гледна точка. Това са хората, които създават седмото изкуство днес.И тази година „Срещите на младото европейско кино” поставят сериозен акцент върху дейностите, посветени на кинообразованието за младежи. Над 400 ученици ще посетят безплатни прожекции и дискусии, а иновативни учители ще бъдат обучени да ползват в работата си европейската платформа CinEd, с която фестивалът си партнира. В платформата е качена колекция от филми и методически материали, които да послужат като основа на съвсем нов, неформален подход в преподаването, поставящ в центъра киното. Това са последните обучения за тази година и съответно последен шанс за желаещите да се запишат преподаватели. С тях броят на преминалите през програмата за 2017 ще надхвърли 2 500 ученици и 50 учители.", "date": "2017-06-11", "title": " Класики и дебюти на феста „Срещи на младото европейски кино“"}
{"url": "https://m.offnews.bg/news/Obshtestvo_4/Izprashtat-s-voenni-pochesti-major-Georgi-Anastasov_657864.html", "text": "С военни почести днес ще бъде изпратен майор Георги Анастасов, който загина при падането на хеликоптер \"Пантер\" по време на военно учение в Черно море в петък.Поклонението пред тленните му останки започва в 11 часа в Ямбол. Именно неговите действия по време на инцидента са спасили живота на другите двама военни на борда.Капитан Анастасов е приближил машината до военен кораб, за да улесни последващата спасителна акция.Разследването на причините за инцидента все още тече.Вертолетите \"Пантер\" са на въоръжение в българската армия от 2011 година.", "date": "2017-06-11", "title": " Изпращат с военни почести майор Георги Анастасов"}
{"url": "https://m.offnews.bg/news/Politika_8/BSP-prie-161-chlenove-za-161-g-ot-rozhdenieto-na-Diadoto_657887.html", "text": "С прием на 161 нови членове на БСП в София беше отбелязана 161-ата годишнина от рождението на основателя на организираното социалистическо движение в България Димитър Благоев-Дядото. На част от новоприетите социалисти официално бяха връчени партийните карти по време на честването в къщата-музей на Благоев в Банкя, съобщи БСП-София.За Благоев говори лидерът на БСП - София Калоян Паргов, общинският съветник и представител на младежката организация на социалистите в София Николай Николов и районният председател на БСП в Банкя Анна Славова. Гости на събитието бяха и народните представители от Коалиция \"БСП за България\" Георги Свиленски, Христо Проданов и Румен Георгиев.\"Димитър Благоев е един от най-значимите създатели на българската държавност, отбеляза Калоян Паргов. - За него държавността и националната независимост означават индустриализация и модернизация и са свързани с европейската интеграция. Държавността означава бърз духовен и икономически просперитет. Димитър Благоев излиза на политическата сцена в годините след Освобождението, когато по подобие на днешния ден, въпросите за оцеляването, национална идентичност и суверенитет, са актуални. Къде обаче е разликата? Разликата е, че следосвобожденска България запазва мечтите, надеждите и оптимизма. Тогава се преплитат две характеристики. Първата е на тези, които държат на икономическия просперитет. Вторите са онези, които носят и пазят в душите си възрожденските идеали, които Левски формулира като чиста и свята република. Без да искаме се налага аналогия с днешния ден. Какъв е той след 28 години на преход и безперспективност. България наистина е член на Европейския съюз, но продължава да е най-бедната и най-изостанала държава в Европа\".Според Николай Николов, днес в България да си социалист означава да си радикален противник на една система, която е дълбоко порочна и крайно несправедлива.\"В България действителността днес е пълна противоположност на всичко онова, което Благоев си е представял като крайна цел на социалистическото движение, каза общинският съветник от групата на БСП Лява България в СОС Николай Николов. Богатствата са в ръцете на монополи и картели, които в своята ненаситна алчност не се спират пред нищо, за да ограбват народа. В техни ръце са и парите, и съдилищата, и полицията, и медиите. Работниците в много случаи са третирани по-зле и от роби от страна на наши и чужди работодатели. 7% от децата не тръгват на училище, а 11% от започналите училище не завършват основно образование, защото са принудени да работят. Възнагражденията на жените са с 30% по-ниски от тези на мъжете. Да се говори за честни избори е смешно. Да се твърди, че образованието и здравеопазването са общодостъпни е нелепо. Ето в тази България живеем сега! Ако беше жив Благоев как ли би отговорил на въпроса - какво е да си социалист днес в България?!\".--", "date": "2017-06-11", "title": " БСП прие 161 членове за 161 г. от рождението на Дядото"}
{"url": "https://m.offnews.bg/news/Futbol_18793/Angliia-vze-svetovna-titla-sled-51-godini-chakane_657886.html", "text": "Англия взе титла по футбол след 51 години чакане. Направиха го младежите до 20 години на Мондиала в Южна Корея. На финала \"лъвовете\" излъгаха 1:0 Венесуела.Припомняме, последната титла по футбол за Англия от 1966 година засега остава единствената при мъжете. Тя идва след драма 4:2 срещу Германия и признат гол, за който немците още претендират, че е нередовен.Иначе Калвърт-Люин от Евертън вкара безценния гол преди почивката. Той изскочи сам срещу вратаря и стреля, а след спасяване направи добавка с левия крак.Първото полувреме беше за европейците, а Венесуела доминираше след почивката. Тогава южноамериканците стигнаха и до дузпа.  Пропусна я обаче най-добрият им играч Пенаранда, който не спря да плаче след финала. Трябва да се отбележи и отличната игра на английския вратар Уудман, резерва в Нюкасъл.Така Европа продължава да мачка на световните първенства до 20 години. Франция и Сърбия вдигнаха трофея преди Англия.", "date": "2017-06-11", "title": " Англия взе световна титла след 51  години чакане"}
{"url": "https://m.offnews.bg/news/Izvan-terena_18817/Ronaldo-stanal-bashta-na-bliznatci-tvardiat-v-Portugaliia_657859.html", "text": "Португалската мегазвезда на Реал Мадрид Кристиано Роналдо бил станал баща на близнаци, като отново майката е сурогатна.Това твърди португалския телевизионен канал SIC. Децата вече си имат и имена - Матео и Ева. Няма официален коментар от страна на Роналдо, но той вече веднъж стана баща чрез сурогатна майка.По този начин преди шест години се появи синът му Кристиано младши или Кристианиньо.Още през месец март в английските медии се появиха слухове, че Роналдо чака близнаци, като тогава обаче се смяташе, че те ще бъдат две момчета.Тогава се съобщаваше, че сурогатна майка, която се намира на Западния бряг на САЩ, е в напреднала бременност и скоро трябва да роди.В момента Роналдо има връзка с испанската красавица Джорджина Родригес, като напоследък усилено се говори, че и тя е бременна с близнаци.", "date": "2017-06-11", "title": " Роналдо станал баща на близнаци,твърдят в Португалия"}
{"url": "https://m.offnews.bg/news/Futbol_18793/ARD-obvini-Roberto-Karlosh-vav-vzimane-na-doping_657888.html", "text": "Немският държавен канал ARD ще излъчи филм за допинга в бразилския футбол, в който обвинява бившия защитник Роберто Карлош във вземане на забранени вещества. Новината е на Sportschau. Левият бек е трикратен носител на трофея в Шампионската лига и световен шампион с Бразилия през 2002 година. Журналистите са провели разследване и са се сдобили с документи, които доказват че бразилският лекар Жулио Сезар Алвес е използвал забранени вещества. Един от пациентите му е самият Роберто Карлош.Легендата веднага опроверга изнесеното чрез пост във Фейсбук:\"\". Той има намерение да даде немците на съд44-годишният Роберто Карлош приключи футболната си кариера през 2015 година. Той беше обявен сред гостите за мача на Димитър Бербатов в сряда. Бразилецът ще рита за тима на Фиго.", "date": "2017-06-11", "title": " ARD обвини Роберто Карлош във взимане на допинг"}
{"url": "https://m.offnews.bg/news/Politika_8/Dostaviat-speshno-maslo-za-samoletite-na-VVS-za-da-ne-sprat-poletite_657902.html", "text": "Правителството ще направи всичко възможно до 30 дни да бъдат доставени маслата за нормалното функциониране на двигателите на самолетите на ВВС у нас. Това съобщи в Авиобаза Граф Игнатиево военният министър Красимир Каракачанов. „Ще пуснем веднага маслата, които са необходими, като ускорим максимално обществените поръчки, за да може да се поддържа летателната годност”, обясни министърът. По думите му, ако не се вземат бързи мерки в следващия месец, ще бъдат изчерпани количествата двигателно масло. Каракачанов поясни още, че доставките са планирани, заявките са направени още през април, май и началото на юни. „Ще ги ускорим през борсата, за да не се губи време и в рамките на 30 дни маслата ще бъдат доставени”, добави още Каракачанов.За резервните части, които са необходими, трябва да се мине през обществена поръчка, което ще отнеме няколко месеца.  добави министър Каракачанов. ", "date": "2017-06-11", "title": " Доставят спешно масло за самолетите на ВВС, за да не спрат полетите"}
{"url": "https://m.offnews.bg/news/Tenis_18788/Rafa-Nadal-vze-titla-nomer-10-v-Parizh_657901.html", "text": "Рафаел Надал очаквано спечели за 10-и път любимия му \"Ролан Гарос\". Но по какъв начин! Вавринка губеше дори точки, за които играеше като по учебник. И това го прекърши.Затова и счупи една от ракетите, но нямаше какво да направи, освен да поздрави най-добрия в света към момента. Между другото, Рафа се качва до номер 2 в света от понеделник.Стан загуби първия си финал в Големия шлем. Той остана само с една победа над Надал. Но пък историческа - във финала на Australian Open 2014.В турнири от Големия шлем има само двама други играчи с 10 финала в дадено състезание. Бил Тилдън на US Open и Роджър Федерер на Уимбълдън. В историята Надал може да се изравни с Маргарет Корт, която има 11 титли от състезание с такъв ранг (Australian Open).Рафа участва в 22-ия си финал в Големия шлем, като стана най-възрастният шампион с 15 титли. По този показател изпревари легендарния Пийт Сампрас.Без съмнение през 2017-а Надал е в уникална форма. Той достигна до финала на Australian Open, където бе спрян от Роджър Федерер, но след това спечели в Монте Карло, Барселона и Мадрид.\"Нямам думи да опиша чувствата си пред тази публика. Този корт е специално място за мен\", развълнуван беше Рафаел Надал.\"Поздравявам Рафа, ти беше изключителен днес. Правиш нещо феноменално в нашия спорт\", обърна се Стан Вавринка към големия шампион. ", "date": "2017-06-11", "title": " Рафа Надал взе титла номер 10 в Париж"}
{"url": "https://m.offnews.bg/news/Sviat-_12/37-postradali-sled-pozhar-v-tcentar-za-bezhantci-v-Bremen_657889.html", "text": "Пожар избухна в център за бежанци в германския град Бремен, 37 души са пострадали. Десет деца и четирима възрастни са откарани в болница, след като се нагълтали с дим. Огънят е пламнал около 2:30 ч. сутринта в мазето на 5-етажна сграда, съобщи бТВ, като цитира местните власти. Според полицията близо 50 души ще трябва да бъдат преместени в друг център.Предполага се, че пожарът е започнал от кофа за боклук в мазето, полицията разпитва свидетели.  ", "date": "2017-06-11", "title": " 37 пострадали след пожар в център за бежанци в Бремен"}
{"url": "https://m.offnews.bg/news/Leka-atletika_18783/IUsejn-Bolt-se-sboguva-s-publikata-v-IAmajka_657863.html", "text": "Световният рекордьор в спринта Юсейн Болт се сбогува с публиката в родината си с победата.Той печели състезанието на 100 метра от сериите \"Секънд Рейсърс Гран при\" в Кингстън с време 10.03 секунди.Самото бягане беше първо за Болт на 100 метра за годината, а самото състезание беше наречено в негова чест \"Salute a Legend\".За 30-годишния Болт това бе последен старт в кариерата му на домашна сцена, след като той нееднократно заяви, че след световното първенство в Лондон през август ще спре да се състезава.Болт стартира доста бавно за собствените си възможности, но бързо успя да изпревари конкурентите си за радост на над 30 000 зрители по трибуните на стадиона в ямайската столица Кингстън.За техен кеф Болт направи почетна обиколка и целуна пистата.\"Бягането беше ОК. Мисля, че не съм се чувствал никога по-нервен преди 100 метра\", коментира Болт след старта.", "date": "2017-06-11", "title": " Юсейн Болт се сбогува с публиката в Ямайка"}
{"url": "https://m.offnews.bg/news/Obshtestvo_4/Dvojno-poveche-koli-po-Trakiia-otkolkoto-po-Struma_657885.html", "text": "Близо 37 600 автомобила са преминали по автомагистрала „Тракия\" на 31 автуст миналата година. Това е бил денят с най-интензивно движение по аутобана. Това сочат данни на трафик броячите на Агенция „Пътна инфраструктура\", съобщиха от МРРБ. Досега през тази година по АМ „Тракия\" най-интензивно е било движението на 17 април, когато беше последният ден на Великден – около 30 200 коли.През 2016 г. по АМ „Тракия\" средно на денонощие в участъка София-Пловдив са преминавали около 28 500 автомобили от различните видове – леки и тежкотоварни. В частта на магистралата между Пловдив и Стара Загора са регистрирани около 18 хил. МПС-та. По-слабо е било движението от Стара Загора до Ямбол, където средно на денонощие през 2016 г. са преброени около 12 хил. превозни средства. В отсечката от Ямбол до Бургас са се движили около 12 600 автомобила средно на денонощие.Сравнителен анализ сочи  през произволно избрани дни в месеците юли и август. Така например на 15 юли /петък/ 2016 г. по АМ „Тракия\" се минали около 30 800 бр. леки автомобила, а по АМ „Струма\" -14 100. На 1 август /понеделник/ 2016 г. – на АМ „Тракия\" са преброени около 29 900 бр. леки автомобила, а на „Струма\" – отново около 14 100.В сравнение с 2016-а, по Великден и Гергьовден т.г. се забелязва ръст на трафика по АМ „Струма\". На 6 май 2016 г. са отчетени около 10 500 автомобила, а през тази година на Гергьовден са регистрирани около 11 900. Подобна е ситуацията и за почивните дни на Великден. През 2016 г. са преминали около 9700 леки автомобила, а през тази година - 11 100.", "date": "2017-06-11", "title": " Двойно повече коли по \"Тракия\", отколкото по \"Струма\""}
{"url": "https://m.offnews.bg/news/Obshtestvo_4/Tran-glasuva-na-referendum-za-zlatodobiva_657860.html", "text": "Днес в Трън се провежда местен референдум. Хората от общината ще решават бъдещето на златодобива в региона.Те ще трябва да отговорят на въпроса:Възможните отговори са ДА и НЕ.Екоактивистите са категорично против добива на злато в общината, заради високото съдършание на уран в рудата. Според тях това би довело до необратимо замърсяване на почвите и водите върху огромна територия. Привържениците на златодобива обаче изтъкват, че рудниците ще доведат до многомилионни инвестиции и стотици работни места в бедната община.", "date": "2017-06-11", "title": " Трън гласува на референдум за златодобива"}
