{"url": "https://offnews.bg/obshtestvo/zadalzhavat-novodomtci-da-plashtat-taksa-poddrazhka-666679.html", "text": "С абсурден казус се сблъскват закупилите си апартаменти в един от най-новите блокове в Бургас. Хората се оказват принудени да плащат завишени такси за поддръжка на общите части, след като инвеститорът сключил договор със себе си и задължил новодомците да плащат. За ситуацията алармира бургаският обществен посредник Тодор Стамболиев, който е потърсен от потърпевши. Хората, закупили си имоти в новопостроен блок, до църквата „Св. Анастасий“ в комплекс „Изгрев“, подписали предварителен договор, в който са упоменати основните характеристики на апартаментите – граници, квадратура, общи части, цена… Когато си изплащат вноските и отиват при нотариус, обаче, получават и „бонус“, разказва Стамболиев:„, посочва Стамболиев. Именно този договор е вписан в Агенцията по вписванията и обвързва и следващия собственик. Новозакупилите апартаменти може да бъдат задължени да плащат такси за поддръжка, ако става въпрос за комплекс от затворен тип, посочва Стамболиев. Конкретният блок няма признаци на такъв комплекс, не е упоменато, че е такъв и в договорите на хората. Така, всеки е задължен да плаща по 50 – 60 лв. месечно за поддръжка на общите части и по 10 – за гараж за следващите 5 години. При около 130 семейства, сумата вече става доста сериозна. Само за пример, Тодор Стамболиев посочва, че във входа, в който живее, плаща 15 лв. за поддръжка на общите части. Омбудсманът съветва бъдещите купувачи на жилища да правят предварително справка в Агенцията по вписванията дали за имота има сключен договор за управление на общите части. Таня Димчева е една от потърпевшите, тя сключва предварителния договор с фирмата – инвеститор още през 2015 г. В него не е записано, че става въпрос за комплекс от затворен тип. През август, тази година, са заведени при конкретен нотариус, за да изповядат сделката.„“, казва Димчева. Такава възможност, обаче, не им е дадена. Нещо повече – на Таня Димчева е блокиран достъпа до асансьора, защото отказвала да плаща въпросната такса. На други новозакупили жилища пък е наложено да ползват определен доставчик на интернет и телевизия. В таксата влизала охрана на блока и наблюдение с видеокамери. Димчева казва, че има поне 20 камери, но никой не ги е питал искат ли да ги охраняват и да се извършва видеонаблюдение. Тя и нейни съседи казват, че не успяват да постигнат диалог с инвеститора Стоян Георгиев. Таня Димчева и нейни съседи – потърпевши са подали сигнал и до Районната прокуратура за случая. От фирмата – инвеститор отказаха интервю, представители на бизнесмена Стоян Георгиев изпратиха писменото му становище, което публикуваме без редакторска намеса:„“, се казва в становището на Стоян Георгиев. ", "date": "2017.10.05", "title": "Задължават новодомци да плащат такса “поддръжка“"}
{"url": "https://offnews.bg/izvan-terena/boris-beker-dalzhi-61-miliona-evro-666675.html", "text": "Бившият №1 в тениса Борис Бекер обяви фалит, но дълговете му надхвърлят и най-мрачните прогнози. Ясно е, че немецът ходеше по жени, играеше комар и се веселеше. но чак толкова!В Германия изчислиха, че той дължи 61 млн. евро. 49-годишният бивш спортист и виден плейбой трябва да връща пари на 14 човека и организации!.Най-големи са дълговете му към бизнесмена Ханс-Дитер Клевен – 37 млн. евро и частната банка Arbuthnot Latham & Co – 10 млн. евро.Бекер тренираше Ноле Джокович, но двамата се разделиха. Така майсторът на трева няма някакви сериозни доходи. А и да има - 61 милиона евро не се изкарват лесно дори в големия тенис. Все пак може да се радва, че се казва Бекер и не  е роден в България. Иначе отдавна да е намерен в някоя канавка. ", "date": "2017.10.05", "title": "Борис Бекер дължи 61 милиона евро"}
{"url": "https://offnews.bg/sviat/sauditska-arabia-kupuva-sistemi-za-pvo-i-orazhia-ot-rusia-666680.html", "text": "Саудитска Арабия и Русия подписаха предварително споразумение, предвиждащо закупуване на руски системи за противовъздушна отбрана C-400 и производството им в кралството, което е традиционен съюзник на САЩ. Освен закупуването на системи С-400 се предвижда и покупката на противотанкови ракетни комплекси Корнет-ЕМ, тежки огнехвъргачни системи ТОС-1А, автоматични гранатомети АГС-30 и автомати \"Калашников\" АК-103, съобщава в комюнике саудитската военно-промишлена компания (САМИ), цитирана от Франс прес и БТА.Освен това Рияд е подписал меморандум за разбирателство, предвиждащ Русия да помогне на кралството да развие собствената си военна индустрия.Саудитският крал Салман е на посещение в Москва, където се срещна с руския президент Владимир Путин. Крал Салман е първият монарх на Саудитска Арабия на официална визита в Русия.\"Сигурен съм, че вашето посещение ще послужи като добър тласък в развитието на нашите междудържавни отношения\", каза в началото на срещата Путин.\"Благодарим ви, господин президент, за оказания радушен прием. Щастливи сме, че се намираме в приятелска страна. Стремим се към укрепване на двустранните отношения в интерес на мира и сигурността, в интерес на развитието на световната икономика\", отговори саудитският монарх.", "date": "2017.10.05", "title": "Саудитска Арабия купува системи за ПВО и оръжия от Русия"}
{"url": "https://offnews.bg/knigi/rumanski-zhivot-sled-chaushesku-666668.html", "text": "„Фондация за българска литература” предлага на родния любопитен библиоман една добра антология: 21 румънски белетристи са събрани в томче, от каквито лично аз изпитвам определено задоволство – защото, когато не познаваш нещо, ето ти възможност да попрехвърлиш, да не ти хареса един, да се зачетеш в друг и накрая не само да добиеш представа кой кой е и какви истории разказва, но и да си избереш „твоя автор” за да му навлезеш в творчеството. (Съставители са Аурел Мария Барос и Мариус Михец, преводач е Ванина Божикова.)Аурел – романист, поет и финансов шеф на издателства – е приеман в родината си (р.1955 г., с Букурещко икономическо образование) като един от значимите творци от поколението на 80-те години. Распутиновия му брадат облик подвежда (незапознати като мен потенциални читатели), когато представя сборника, той говори за колегите си и е ясно, че като творец умее – освен да разказва собствени истории – да съпреживява тези на другите. Даже само тази добронамереност предизвиква позагубени благопристойни чувства извън етикетната светска толерантност.„Когато реших да дам на тази антология почти моряшко заглавие, си помислих, че мнозина читатели вероятно ще сметнат, че съм бил повлиян от годините, прекарани в морето. – пише Барос. – И може би донякъде ще имат право. Други ще решат, че тъй като заглавието е почти въздухоплавателно, ако мога да се изразя така, става въпрос за спомените на някой пилот на мощни самолети. И до известна степен няма да сгрешат. Истината обаче е, че никога не съм бил на руля на кораб, нито пък в пилотската кабина на самолет.Знам обаче, че енергията, която авторът изразходва, докато пише, е много повече от тази, която изразходва за един час максимална концентрация някой пилот изтреби¬тел или капитан на тежкотоварен кораб. Настоящата антология говори именно за творческото усилие, което полагат белетристите.”Мариус Михец (литератор, критик, историк) ще ни помогне да се ориентираме в задължителния за подобна антология „лексикон” на авторите. С едно важно уточнение, до което – в самата книга – вероятно четящият ще е стигнал и сам, прозирайки отвъд автори и сюжети времето на посттоталитарна Румъния:„През посткомунизма в румънската литература на първо място се открояват мемоаристичните творби. Документалната проза от чекмеджето, невъзможна за публикуване по времето на комунизма, е възстановена и многократно преиздавана в упоритото търсене на манипулираната с десетилетия истина. През цялото това време прозата и поезията, които някога задаваха тона на литературния живот, останаха на заден план. Стана така, че почти три десетилетия след 1989 г. няма ясна карта на белетристичната продукция, нито задълбочена класификация. Настоящата антология включва белетристи от различни поколения, като всеки от тях по специфичен начин представя своето виждане и индивидуалния си подход към жанра. Всички 21 автори, включени в антологията, са родени преди 1989 година и това, което ги свързва, е двойният биографичен опит – през комунизма и след това. Ето защо те имат ясни впечатления и принципи по отношение на общия исторически опит. Те са в състояние да радиографират социалното с променящите се психология и манталитет или пък напротив, да уловят драмата от това да застинеш в едно коварно минало. Никой от представените тук писатели не пренебрегва социалната фауна с нейния инсектариум, специфичен за едно или друго десетилетие. Дали го признават, или не, в дистопии или параболи, в интелектуални или фантастични романи, писателите не пренебрегват истината за историята, така и неразбрана докрай.Чуждестранният читател може би ще разпознае някои общи явления като прехода от посткомунизъм към демокрация, институционалното и морално объркване, преоценката на въображаемото и така нататък. Също и на митовете, изградени от комунистическата пропаганда – както при режима на Живков, така и на Чаушеску – през посткомунизма съответстват деконструкцията и демитологизацията. Общото между румънските и българските писатели е, че споделят сходен интерес към комунистическото минало, към случилото се в неясните зони на историята, написана и диктувана от тоталитарните режими. Сатирата, дистопията, черният хумор, сканирането на социалните кризи, историографските метаразкази и други се наблюдават в литературите на двете държави в автофикации и параболи, които всеки път подканват към размисъл. Съвременната румънска литература, подобно на българската, търси в различни проявления и изображения една архитектура не толкова на миналото, колкото на идентичността, изграждана с постоянно променящи се контури по пътя към европейска интеграция и преодоляване на комплексите за маргинализация и балканизъм.”Кои са мъгливите за българския читател румънски автори, за които времето за подходящи маневри е дошло и по родните книжарници? Издателите от Фондация за българска литература и самият Мариус попълват лексикона:Най-известен, най-превеждан и носител на най-много награди е . В творчеството му неизменно наблюдаваме смесването на мемоаристика и есеистика, както и опита да предаде някои идентичностни истини в микроскопични автофикционални творби. Може би най-отвореният към историографската фикция съвременен румънски писател е . Той създава мистични и екзистенциални дистопии и параболи, в които неизменно откриваме отгласи от латиноамериканските литератури. Интересът му се проявява най-вече в търсенията с метафизичен привкус и универсално значимите въпроси.  следва усърдно своя проект за роман, характеризиращ се с няколко отличителни черти. Ориентира се с лекота в сферата на тясно свързаните със съвремието метаразкази, като често открива изумителни исторически съответствия.  пише еднакво добре драматургия и проза, като след 1989 г. се отличава най-вече с книги, чието действие се развива в интимното пространство между изкуството, самотата и еротиката. Героите му – неизменно от лигата на маргиналите – обитават някакъв мираж на сетивата и изживяват мазохиситчно илюзията за свят, в който единствено изкуството и ароматите правят живота поносим. Изтънчени метафизични разкази пише . Той е писателят, който по най-живописен начин улавя особеностите на румънския преход към капитализма. Хуморът, тайнственото, ежедневната религиозност са включени в пленяващи епични сценарии.  е архитект на текстове без стилистични и технически пукнатини. В произведенията му се срещат световете на комунизма и посткомунизма, уловени в изключително сложни дълбинни психологически процеси.  създава мащабни монографични творби, фантастични или вдъхновени от магическия реализъм сцени. Най-добрият автор на кратка проза в съвременната румънска литература е . Текстовете му представляват малки бижута на стилистичното изящество. В произведенията му неизменно присъстват хуморът и (само)иронията, веселият прагматизъм и комичното на бурлеската, музикалността и въпросите с неочакван отговор.  неизменно изгражда толкова умело преплетени сюжети, че читателят да избере света, който му допада. Изключително тематично многообразие демонстрира . От истории за румънския комунизъм до такива за дребната буржоазия през капитализма, от разкази за призраци, вдъхновени от фантастичната литература, до трагичната участ на една селска Лолита, с която злоупотребява цяла общност, и чудодейното завръщане към фанариотския век в румънската история.  наблюдава как действителността се върти в магическо пространство, което трябва да приемем като единствен лек за румънската действителност през посткомунизма. Неговите герои пренареждат световете, които читателят си мисли, че познава, ала, както става ясно, никога не е познавал в действителност.  регистрира всички несъвършенства на молдовското общество от другата страна на река Прут. Преди и след 1989 година Бесарабия е обект на истински набези на двусмислието и абсурда, на драстична промяна на манталитета и антиутопични сценарии. На фона на цялата тази историческа нестабилност пародийните творби на Юлиан Чокан въвличат емблематични герои в метаморфозите на един свят, постоянно заплашван от исторически сътресения.  е автор на мащабни историографски произведения, свързани със съдбите на известни личности, които деконструира с педантичност и изключително стилистично майсторство. Книгите й най-удачно биха могли да се оприличат с картините на Йеронимус Бош, със суетенето на един свят, който изживява трескаво всичко: обикновените банални случки, забранените любовни истории или биографията на един гениален поет. Както светът на изгнаничеството, така и селото придобиват един и същ ироничен и смущаващ смисъл в представите на . В разказите и романите си  е привлечен от параболичното повествование, изследващо въображаеми пространства, със загадки и онтологични търсения, които прекосяват времето, без да дават задоволителни отговори. Текстовете му са силно повлияни от магическия реализъм. За начина, по който се случват социалните разстройства през комунизма и посткомунизма, пише . Той е увлечен от реализма, където се прокрадват магически и алегорични нотки, които под една или друга форма въвеждат в повествованието добруджанското пространство с неговите мултикултурни митове и разкази. Изящен стилист, който превръща в памфлет всичко, до което се докосне, е . Отличава се едновременно в поезията, прозата и драматургията. Сред колегите си от същото литературно поколение той е най-силно привлечен от Шекспировата идея за света като сцена, повлияна и от мита за румънския драматург Йон Лука Караджале. Двуезичен писател, който твори както на румънски, така и на украински, е  (литературният псевдоним на Михай Траиста). Прозата му сканира човешки територии в търсене на специални типажи, наподобяващи героите на Гогол, въз основа на които с много хумор, трагизъм и добре премерена ирония очертава една истинска социална карта.  създава автентичен архаичен свят, пренасяйки героите в късната модерност. Търсейки настоятелно драматичното в екзистенциалните загадки, специфични за нашето съвремие,  отправя предизвикателство към днешния свят, като експериментира с вдъхновени от литературата сценарии и жонглира афористично с истории, разположени на границата на метафикционалното.  също е привлечен от социалната фреска. Амбицията му е да създаде румънска сага, описваща събитията преди и след 1989 година, с лупата на изследовател, който не иска да пропусне нищо от историята на Румъния през последното столетие.Много автори, много теми, истории, средства да те хванат в страниците си. Вероятно, най-шаблонното пожелание, тук е особено валидно: всеки ще открие нещо интересно за себе си.", "date": "2017.10.05", "title": "Румънски живот след Чаушеску"}
{"url": "https://offnews.bg/izvan-terena/v-buenos-ajres-stava-goreshto-peruantcite-prevzeha-tcentara-666682.html", "text": "Тази нощ в Буенос Айрес ще бъде горещо! Хиляди перуанци превземат аржентинската столица за мача с Аржентина.Победителят ще вземе огромно предимство в битката за Монидал 2018. Стотици ултраси на гостите се появиха първо на летището, за да чакат пристигането на своите любимци.После купонът се премести по централните улици  около Ла Бонбонера. Аржентинските фенове също останаха впечатлени от някои дадености на перуанската агитка и се щракнаха за спомен с тях.Перу е на безценното четвърто място в Южна Америка. тимът има равен брой точки с Аржентина - по 24. Бразилия е сигурен участник в русия с 37 точки. Следват Уругвай и Колумбия със съответно 27 и 26.Не трябва да се подценява Чили, който има 23. Или дори Паргавай с 21. Остават още само два кръга и битката е кървава.Класират се четири тима, петият отива на бараж срещу Нова Зеландия. Перу е в еуфория, той като за последно участва на Мондиал през 1982 година.", "date": "2017.10.05", "title": "В Буенос Айрес става горещо, перуанците превзеха центъра"}
{"url": "https://offnews.bg/politika/kmetat-na-gabrovo-tomislav-donchev-ne-znaeshe-che-naznachih-brat-mu-666684.html", "text": "След обвиненията на БСП за роднински назначения в Габрово кметът на общината Таня Христова даде днес извънреден брифинг, на който определи твърденията на социалистите като \"многократно тиражирани лъжи\".Христова обаче призна, че Момчил Дончев, братът на вицепремиера Томислав Дончев, е назначен за управител на общинско звено \"Озеленяване\".Томислав Дончев не беше уведомен за това и по никакъв начин не е имал роля за тази моя постъпка. Когато той научи това, беше категорично против. Факт е, че съм назначила Момчил Дончев и стоя зад това назначение. Подчертавам, че неговият брат категорично не беше съгласен с това. Подчертавам, че това е мой избор като кмет и той се базира единствено и само на качествата на този човек, заяви кметът на Габрово.Тя е категорична, че за длъжността , на която е назначен Момчил Дончев, не се изисква конкурс.Пред Дарик радио - Габрово Таня Христова и заместник-кметът Климент Кунев обявиха за лъжа твърдението, че Мирослав Йорданов, директор на музея в Боженци, е съученик на Кунев.Кунев от своя страна каза, че е станал заместник на Таня Христова повече от година след като сестра му - Деница Ноева, е заела поста началник на отдел „Проекти и икономическо развитие”. Ноева пък не била подчинена на брат си, а на друг заместник-кмет – Нела Рачевиц.Малък град - две елитни училищаПо-рано днес в парламента депутатът от ГЕРБ Николай Сираков, който беше кмет на Габрово през 2010 - 2011 г., определи обвиненията на БСП за роднински назначения като \"претопляне на стара манджа\".\"Същите лъжи\" били изнесени още на предишните местни избори, а засегнатите лица са завели и спечелили дела, твърди Сираков.В едни малък град, ако си минал през две елитни училища, ще бъдеш съученик под някаква форма на голяма част от хората там, каза той.Тоест информацията, която беше извадена днес, показва, че Хасково е част от един мащабен сценарий, който цели очернянето на ГЕРБ и дискредитация на партията за предстоящите местни избори, добави депутатът от ГЕРБ.", "date": "2017.10.05", "title": "Кметът на Габрово: Томислав Дончев не знаеше, че назначих брат му в общината"}
{"url": "https://offnews.bg/futbol/rusia-dezinfektcira-vsichki-fenove-ot-azia-i-afrika-666685.html", "text": "Запалянковците от Африка и Азия, които пристигат за Световното първенство, ще бъда дезинфекцирани на влизане в Русия. Новината е на канала \"Мутко против\".Организаторите се опасяват от разпространение на опасни болести. Според същата статия на летищата ще има специални камери. Те ще измерват на мига температурата на пристигащите. И при нужда ще се взимат мерки. Въобще, купонът на Мондиал 2018 ще е пълен. Великобритания вече издаде наръчник за своите запалянковци. Забранено им е да стъпват в Чечня, Дагестан и Ингушетия. Да си чуди човек защо! Британците са посъветвани да не приближават на 10 километра Донецка и Луганска област в Украйна. Първенството по футбол ще се проведе от 14 юни до 15 юли. Домакини са 11 града: Москва, Калининград, Санкт Петербурге, Волгоград, Казан, Нижни Новгород, Самара, Саранск, Ростов на Дон, Сочи и Екатеринбург.", "date": "2017.10.05", "title": "Русия дезинфекцира всички фенове от Азия и Африка"}
{"url": "https://offnews.bg/kultura/pleiada-ot-zvezdi-na-kinoto-i-literaturata-idvat-za-cinelibri-2017-666677.html", "text": "Миналата година CineLibri доведе у нас скандалния френски писател Фредерик Бегбеде, живата легенда на чешката кинематография Иржи Менцел, провокативния холандски писател Арнон Грюнберг и режисьорката Катрин Бернщайн. За третото издание на фестивала (11-22 октомври) списъкът с гостите е още по-голям и впечатляващ.Легендарният режисьор и носител на „Оскар“ Фолкер Шльондроф, изрекъл знаменитата фраза „Киното е светлина, сянка, движение“, ще ни запознае лично с два свои филма – „Завръщане в Монтаук“ и „Хомо Фабер“ по Макс Фриш. В рамките на фестивала ще можем да видим панорама на неговото творчество, която включва още „Една любов на Суан“ по Марсел Пруст и „Историята на прислужницата“ по Маргарет Атууд.Месеци след като му беше връчена една от най-престижните награди в литературния свят – международен „Ман Букър“, у нас ще пристигне израелският писател Давид Гросман. Срещите с автора ще са две: в Дом на киното, където ще се прожектира едноименният филм по книгата му „Ще бягаш ли с мен?“, и в литературен клуб „Перото“, където ще бъде представено неговото творчество. На българския пазар вече може да бъде намерена и книгата, която му донесе настоящия Букър – „Кон влиза в бар“.Като член на международното жури на първата конкурсна програма на CineLibri ще се включи един от най-продуктивните и награждавани европейски филмови композитори - Бруно Куле. Носителят на три награди „Сезар“ и номинация за „Оскар“ ще присъства на прожекцията на филма „Дневникът на една камериерка“, чиято музика е негово дело. Лентата на Беноа Жако с великолепната Леа Сейду в главната роля е третата адаптация на едноименния роман на Октав Мирбо и стои достойно до предишните екранизации на Жан Реноар и Луис Бунюел.Една от най-успешните киносценаристки в Италия също ще бъде гост на събитието като част от журито. Дориана Леондеф ще представи и един от последните си филми – комедията „Най-добри неприятелки“.Българската писателка и режисьор Елица Георгиева, която от 15 години живее в Париж, ще се завърне на родна земя, за да представи филма си „Всяка стена е врата”. Лентата документира по един закачлив и вълнуващ начин „демократичния преход“ в България между 1989 и 1991 година. Част от представянето ще бъде и специален пърформанс. Дебютният роман на режисьорката „Космонавтите само минават“, спечелил й една награда и множество номинации, вече може да бъде намерен и на български език от изд. Colibri.Акцент в програмата на фестивала тази година е и специалното честване на 95-годишнината на именития филмов сценарист, режисьор и писател Анжел Вагенщайн. Той лично ще присъства на прожекцията на американската продукция за живота му „Анжел Вагенщайн на 95: Изкуството е оръжие“, а сред гостите на събитието е и режисьорката на лентата Андреа Саймън, известна със своите интелектуално провокативни творби.Билети за всички филми и прожекции са в продажба на EpayGO и в съответните киносалони. Пълната програма на фестивала е обявена на  www.cinelibri.com, допълнителна информация за всички предстоящи събития ще намерите и във фейсбук страницата www.cinelibri.com/CineLibri.", "date": "2017.10.05", "title": "Плеяда от звезди на киното и литературата идват за CineLibri 2017"}
{"url": "https://offnews.bg/tenis/mtel-sport-1-dava-priako-macha-na-grigor-utre-v-7-30-chasa-666683.html", "text": "Утре сутрин ще научим дали Григор Димитров ще достигне до полуфиналите на тенис турнира от сериите ATP 500 в Пекин. В 7:30 часа българинът ще излезе за четвъртфинална битка срещу испанеца Роберто Баутиста Агут. Мачът ще бъде До момента двамата са си разменили по една победа в ATP турнирите, като при последната им среща през 2014 г. надделя Гришо. Ако спечели, първата ни ракета може да срещне на полуфиналите световния номер едно Рафаел Надал, който преди това обаче трябва да преодолее американеца Джон Иснър.Турнирът China Open е с награден фонд от над 3 милиона долара. Състезанието се провежда в Green Tennis Center, изграден специално за Летните олимпийски игри в Пекин през 2008 г.Комплексът има 11 корта, като централният „Диамантен корт” разполага с подвижен покрив и е с капацитет от 15 000 седящи места.Mtel Sport 1 проследи в реално време всичко най-интересно от надпреварата в китайската столица до момента. Полуфиналите в Пекин ще бъдат в съботния ден, а мачът за титлата – в неделя от 14:30 часа, като всички те ще се предават директно.", "date": "2017.10.05", "title": "Mtel Sport 1 дава пряко мача на Григор утре в 7,30 часа"}
{"url": "https://offnews.bg/protesti/stotitci-na-marsha-za-evropejsko-pravosadie-desetina-kontri-probvaha-666681.html", "text": "Над 500 души се включиха тази вечер в \"Марша за европейско правосъдие\" в центъра на София, организиран от Инициатива \"Правосъдие за всеки\" и коалицията от граждански групи и неправителствени организации \"За да остане природа\".Демонстрантите се събраха пред Съдебната палата, преминаха край Министерски съвет и Президентството и завършиха марша си пред Народното събрание.Тук сме, за да покажем, че не сме съгласни да живеем в пленена държава. Пленена от мафията и олигархията. И обслужваща само техните сделки и интереси! Всеки ден крадат от нас - свобода, права, пари, перспектива, чест, морал, обявиха протестиращите.Те са категорични, че \"най-спорната личност в новия състав на ВСС стана негов представляващ - човекът, който де факто ще го ръководи: Боян Магдалинчев.\"Парламентът се е превърнал в гумен печат на българската олигархия, чието статукво се крепи през съдебната власт, каза на \"Марша за европейско правосъдие\" лидерът на ДСБ Атанас Атанасов.От своя страна председателят на „Да, България!“ Христо Иванов заяви, че колективната воля, която стои зад новия състав на ВСС, е отново да няма реформи.Край Съдебната палата се появиха и десетина контрапротестиращи, които полицията бързо успя да отдели от \"Марша за европейско правосъдие\".Контрите обиждаха протестиращите и издигнаха плакати със следните послания:", "date": "2017.10.05", "title": "Стотици на марша за европейско правосъдие, десетина контри пробваха да попречат на протеста (снимки)"}
{"url": "https://offnews.bg/zdrave/zdravnoto-ministerstvo-dava-bolnitcata-vav-vratca-na-prokuraturata-666689.html", "text": "Министерството на здравеопазването изготвя доклад за нарушенията в МБАЛ \"Христо Ботев\" – Враца, който ще бъде даден на прокуратурата.Това заяви министър Николай Петров на заседание на здравната парламентарна комисия, където отговаря на въпросите на депутатите по време на блиц контрол.Задълженията на МБАЛ „Христо Ботев“ може да достигнат и над 20 млн. лв., каза Петров.Обявените към момента близо 14 млн. лева дългове са само главници. Когато към тях се добавят лихви, такси на частните съдебни изпълнители, съдебните такси, както и тези към адвокатите, то сумата ще отиде над 20 милиона. Договори са подписвани, без да защитават по никакъв начин интересите на болницата. Фигурират наказателни лихви по 10 %. Никой не може да издържи на това, заяви още министърът на здравеопазването.Проф. Петров определи практиките в лечебното заведение като тежки и порочни.Като пример той посочи, че на една малка площ във Враца са концентрирани три болници: областната многопрофилна болница, частна - също многопрофилна и още една болница, която е под наем в сградата на областната. Последната не плаща нищо за наем, тъй като договорът, сключен с нея, е за ремонти, за което от МБАЛ „Христо Ботев“ не са получили и стотинка. Получава се филтриране на пациенти в трите болници. Тежките и неосигурените случаи отиват в МБАЛ „Христо Ботев“, а „по-интересните“ – в двете частни болници, обясни министърът на здравеопазването.Справките показват и редица други нарушения - за скенер, който може да бъде закупен за 300 000 лева, е платено близо милион. Само за две години при един от предходните директори на болницата дълговете на лечебното заведение се увеличават от 3 млн. лв. на над 10 млн. лв.Това, което ще направи МЗ за врачанската болница, е да преведе авансово субсидията за отдалеченост и спешност. Ръководният екип на министерството провежда разговори с местната власт, за да получи съдействието ѝ. Ще се борим да запазим болницата, категоричен беше проф. Николай Петров.", "date": "2017.10.05", "title": "Здравното министерство дава болницата във Враца на прокуратурата"}
{"url": "https://offnews.bg/sviat/sadat-otmeni-zasedanieto-na-parlamenta-na-koeto-katalunia-shteshe-da-666671.html", "text": "Испанският конституционен съд отмени заседанието на каталунския парламент на 9 октомври, на което се очакваше Каталуния да обяви едностранно своята независимост. По информация на в.\"Паис\" решението е взето след иск от социалистическата партия на Каталуния, която се противопоставя на отделянето от Испания.В иска на каталунските социалисти се казва, че едностранно обявяване на независимостта на региона ще наруши грубо на испанската конституция и ще \"унищожи правата на депутатите\", които се обявяват против подобна стъпка, предаде ТАСС, цитирана от БТА.Премиерът на Каталуния Карлес Пучдемон каза вчера, че правителството ще обяви независимост до дни, като посочи, че това може да стане и едностранно, след като 90% от участвалите в референдума за независимост гласуваха за отделяна на региона от Испания. В изявление по телевизията Пучдемон подчерта, че до дни ще представи пътна карта за независимост на Каталуния.Испанският премиер Мариано Рахой призова днес Пучдемон да се откаже от плановете за едностранно обявяване на независимост, \"за да бъдат избегнати по-големи злини\".Рахой каза в интервю за испанската осведомителна агенция ЕФЕ, че решението на каталунската криза е \"бързо връщане към законността и заявление колкото се може по-скоро, че няма да има едностранно провъзгласяване на независимост\".Той изрази увереност, че Испания ще се справи със ситуацията, и припомни, че страната е имала доста сложни моменти в своята история, но винаги ги е преодолявала.", "date": "2017.10.05", "title": "Съдът отмени заседанието на парламента, на което Каталуния щеше да обяви независимост"}
{"url": "https://offnews.bg/temida/sadat-otstrani-okonchatelno-tcenko-chokov-ot-kmetskia-post-v-galiche-666687.html", "text": "Ценко Чоков не може да заема кметския пост в Галиче, реши Върховният административен съд. Решението е окончателно и не подлежи на обжалване.ВАС потвърждава решението на Административния съд във Враца от юни, с което бяха прекратени предсрочно правомощията на кмета Чоков. Той неправомерно е ползвал неплатен отпуск, поради което е отсъствал от поста си необосновано. Ползването на неплатен отпуск от страна на лице, \"заело длъжност въз основа на избор\", е незаконосъобразно.Административният съд във Враца тълкува възможностите за отпуск, като посочва, че платеният отпуск не зависи от волята на работодателя за разлика от неплатения отпуск: \"При ползване на неплатен отпуск (с изключение на изрично предвидените в КТ хипотези), работодателят не само определя периода на ползване на същия, но от неговата воля зависи изобщо дали този вид отпуск ще се ползва\".В същото време Чоков няма работодател - \"не може да се приеме, че лицето, избрано за кмет на населено място, осъществява функциите и на работодател, и на работник спрямо себе си.\"Чоков е в ареста от края на май 2016 г. Обвинен е, че е ръководител на престъпна група за рекет, лихварство, побоища и палежи.", "date": "2017.10.05", "title": "Съдът отстрани окончателно Ценко Чоков от кметския пост в Галиче"}
{"url": "https://offnews.bg/evropa/rodnite-evrodeputati-se-obiaviha-sreshtu-novi-merki-na-es-za-mobilnost-666672.html", "text": "Всички български евродепутати се обявиха срещу рестриктивните правила, готвени от ЕС, за мобилността и транспорта в Европейския съюз.Позицията бе инициирана от Петър Курумбашев, член на ЕП от Групата на СиД, и Ангел Джамбазки, член на Европейския парламент от Групата на ЕКР.\"Считаме, че с оглед изключителната мобилност на работната ръка в сектора, включването на международния транспорт и каботажа в обхвата на законодателството за \"командированите работници\" не е обосновано и би имало силно негативно влияние върху транспортния сектор в Централна и Източна Европа, както и отражение върху цялата европейска икономика\", пишат в декларацията си родните представители в ЕП.Според българските евродепутати рестриктивните мерки на ЕС биха натоварили както транспортните оператори, така и държавите членки.Представителите на България в Европейския парламент са и против почивката извън борда на превозното средство, както ще бъде вероятно според новите правила. \"Така шофьорът ще трябва да оставя товара, за който лично е отговорен\", пишат в декларацията евродепутатите.Идеята за връщане у дома на всеки 3 седмици също поставя превозвачите пред сериозно предизвикателство, смятат евродепутатите.\"Отправяме апел за това позицията и притесненията на България по законодателния пакет да се разгледат внимателно при процеса на преговори\", завършват декларацията си евродепутатите.", "date": "2017.10.05", "title": "Родните евродепутати се обявиха срещу нови мерки на ЕС за мобилността"}
{"url": "https://offnews.bg/ikonomika/rosatom-kani-frantcia-da-dostavia-oborudvane-za-proekti-na-aetc-v-evro-666664.html", "text": "Руската корпорация „Росатом“, която покани френските си партньори за съвместно реализиране на проекти в трети страни, се надява, че френските доставчици на оборудване ще вземат участие в търговете за осъществяване на проекти за строителството на АЕЦ по руски дизайн в страни от Европа, както и в Турция и Египет. Това заяви пред журналисти генералният директор на „Росатом“ Алексей Лихачов в кулоарите на Руската енергийна седмица.Той обаче допусна възможност за френски ядрени доставки в Африка.", "date": "2017.10.05", "title": "Росатом кани Франция да доставя оборудване за проекти на АЕЦ в Европа, Египет и Турция"}
{"url": "https://offnews.bg/sviat/arestuvaha-balgarin-v-avstria-prevozval-18-migranti-v-kamion-666669.html", "text": "В Австрия е арестуван български гражданин, превозвал мигранти в камиона си. При претърсване на границата с Унгария в камиона, управляван от българина, са открити 18 мигранти, съобщи Асошиейтед прес, цитирана от БТА. В камиона са намерени десетима мъже, три жени и пет деца. Мигрантите са от Ирак и палестинските територии, става ясно от публикувано днес комюнике на полицията.На българина ще бъдат повдигнати обвинения в трафик на хора. ", "date": "2017.10.05", "title": "Арестуваха българин в Австрия, превозвал 18 мигранти в камион"}
{"url": "https://offnews.bg/futbol/malko-kote-stana-talisman-na-lavovete-666654.html", "text": "Националите по футбол се сдобиха с нов талисман в навечерието на големия мач с Франция от програмата на световните квалификации, който ще се играе на 7 октомври, събота, от 21:45 часа на Национален стадион \"Васил Левски\".Това е малко коте, което се появи в базата им в Бояна и грижите за него бяха поети от нашия щаб, става ясно от снимка във Фейсбук групата на \"лъвовете\". На кадъра се вижда как селекционерът Петър Хубчев и помощникът му Жоро Донков се радват на слънцето, докато новият талисман се храни лакомо.Междувременно Столичната дирекция на вътрешните работи обяви, че предприема всички необходими мерки за охрана на обществения ред и безопасност на движението в столицата във връзка среща. Припомняме, че вчера се появи информация за готвено организирано прекратяване на двубоя с цел нанасяне на материални щети на БФС.Преди, по време и след провеждане на спортната среща полицейските служители ще следят за опазването на обществения ред и за недопускането на инциденти на територията на града. На изградени контролно-пропускателни пунктове в района на спортното съоръжение полицаи ще извършват щателна проверка на всички посетители на футболния мач.Предприети са стриктни мерки за недопускане на посетители, които имат наложена съдебна забрана за посещение на спортни мероприятия. Малолетни ще се допускат на територията на стадиона само с пълнолетен придружител и предварително попълнена декларация, която може да бъде изтеглена от интернет или да се вземе от касите на стадиона.Униформените ще следят за недопускане на зрители във видимо нетрезво състояние, както и за носене на забранени предмети и вещи (огнестрелно оръжие, пиротехнически изделия, ножове, палки, боксове, бутилки, в това число и парфюми и чадъри). Тъй като според метеорологичната прогноза се очакват валежи, препоръчително е зрителите да се снабдят с дъждобрани.Организаторът на спортната среща е осигурил кетъринг, поради което е забранено внасянето на храни и напитки на стадиона. Предвидено е превозните средства на масовия градски транспорт да се движат по маршрутите около Националния стадион \"Васил Левски\" с удължено работно време. Ангажимент по охраната на спортната среща имат частни охранителни фирми, чиято задача е да следят за опазване на реда на територията на стадиона по време на провеждане на срещата.В действията си те ще бъдат подпомагани от полицейски служители, които ще се намесват при възникнала необходимост. За да бъде избегнато струпване, приканваме зрителите да се възползват от по-ранното отваряне на входовете на стадиона. Вратите за посетители ще бъдат отворени в 20.00 часа.", "date": "2017.10.05", "title": "Малко коте стана талисман на \"лъвовете\""}
{"url": "https://offnews.bg/obshtestvo/otkriha-ognishte-na-antraks-kraj-razgrad-666659.html", "text": "Огнище на заболяването антракс е било открито от агенцията по безопасност на храните в село Трапище, област Разград.Установена е смъртта на 7 овце в животновъден обект в селото, взетите проби за лабораторни изследвания показвт наличие на антракс. ОДБХ Разград и Регионална здравна инспекция – Разград съвместно обследват случая.45-годишният овцевъд на стадото е в инфекциозно отделение и пробата му за антракс е положителна.Започна незабавна ваксинация на всички възприемчиви животни в населеното място. Вече е ваксинирано цялото стадо от 600 овце в засегнатия животновъден обект.В селото има общо около 1700 животни, 400 едри преживни животни, близо 1200 дребни преживни животни и 20 еднокопитни. Забранява се клането и придвижването към и от територията на заразеното населено място на възприемчивите животни до изтичането 14 дневния имунизационен период.Предстои механично почистване и дезинфекция на сградите, помещенията, в които се отглеждат животни и оборудването, включително и превозните средства влизащи и напускащи обекта по начин, гарантиращ унищожаване на причинителя на болестта.До този момент животните в с. Трапище не са подлежали на ваксинация, защото в района не е констатирано огнище на антракс в последните 50 години.", "date": "2017.10.05", "title": "Откриха огнище на антракс край Разград"}
{"url": "https://offnews.bg/futbol/general-bozhigol-se-izgubi-v-prevoda-666660.html", "text": "Смяната на 13 клуба в 7 държави явно е направила по-трудна, вместо да улесни, езиковата комуникация на бившия национал Валери Божинов щом се налага вече да внася яснота какво е искал да каже.Самопровъзгласирият се за Генерал Божигол футболист вчера напусна или беше изгонен от швейцарския Лозана. Още същия ден той разказа, че ще започне тренировки с Левски, където игра преди да поеме към Партизан.Ето какво е заявил Божинов пред сайта пред Firenzeviola.it, което днес той опроверга:\"Офертите не идват, докато си пиеш кафето, трябва да ги заслужиш. Президентът на Левски ми даде разрешение да се подготвям с отбора. Познавам треньора Делио Роси, знам добре италиански език. През януари ще преговаряме.Треньорът на Лозана Челестини ми звънеше всеки ден. Приех, защото той имаше план за бъдеще в Европа. Отборът обаче не тръгна добре, потъна надолу в класирането. Нямаше добри резултати и използваха мен като изкупителна жертва. Виждаха ме като спасител, но не мога да направя нищо сам, без отбор около себе си\", каза Божинов.Днес Божинов внесе уточнение пред Sportal.bg:\"Споменах това, което и вчера пред вашата медия. Не съм казвал, че Спас Русев ми е дал разрешение да тренирам с Левски и че започвам преговори с клуба. Най-вероятно е станало някакво недоразумение.Единствено съм говорил с Даниел Боримиров. Поисках да започна тренировки с Левски. Сега чакам разрешение от наставника Делио Роси. В Италия само споменах, че Левски може да е опция пред мен за продължаване на моята кариера. Не съм твърдял, че ще стартирам преговори с клуба, тъй като не съм водил никакви разговори в тази посока\", поясни Божигол.", "date": "2017.10.05", "title": "Генерал Божигол се изгуби в превода"}
{"url": "https://offnews.bg/istoria/arheolozi-smiatat-che-sa-otkrili-kade-sa-ostankite-na-sv-nikolaj-chu-666656.html", "text": "Турски археолози смятат, че са открили къде лежат древните останки на Свети Николай Чудотворец. Геофизични проучвания, извършени от изследователи в църквата \"Свети Никола\" в южния район на Анталия, Турция, са накарали експертите да мислят, че под земята е скрита непокътната гробница.Традиционно се смята, че останките на Св. Николай, за които се вярва, че имат чудотворни сили, са били ексхумирани и отведени в Бари, Южна Италия, от християнски търговци през 1087 г., където са положени в базиликата \"Сан Никола\". Но турските изследователи, след като анализират нови артефакти, предполагат, че търговците премахват останките от италианската църква.Сега е необходимо да стартират разкопки, които да потвърдят или отхвърлят хипотезата на учените, че останките на светеца лежат под сградата в град Демре (древното име на града е Мира, област Ликия - родното място на Свети Николай).\"Постигнахме много добри резултати, но сега започва истинската работа\", каза пред вестник \"Хюриет дейли нюз\" Семил Карабайрям, ръководител на екип по проучване на паметниците в Анталия, цитиран от \"Индипендънт\".\"Може би ще открием непокътнатото тяло на Свети Никола\", добави той.Предполагаемата гробница се намира под каменния под на църквата, върху който има и мозайка. Всяка отделна плочка от мозайката ще трябва да бъде отстранена внимателно и запазена. Събран е и специален академичен екип, който да помогне в изследванията. Църквата \"Свети Никола\" в Анталия бе възстановена през последните години и се превърна във важен обект за туризма в региона. Карабайрям се надява, че ако бъде доказано, находката може да привлече по-голям брой посетители.", "date": "2017.10.05", "title": "Археолози смятат, че са открили къде са останките на Св. Николай Чудотворец"}
{"url": "https://offnews.bg/ikonomika/kanonada-ot-kamani-potroshiha-edna-ot-malkoto-novi-motrisi-na-bdzh-666661.html", "text": "Снощи, (4 октомври), около 21:40 ч. дизелов мотрисен влак „Дезиро” е замеряна с камъни в участъка между Копиловци и Кюстендил, съобщиха от БДЖ.Мотрисата е обслужвала пътнически влак № 60219 от София за Кюстендил. В резултат на вандалската проява са счупени пет странични стъкла на дизеловата мотриса, която е част от най-новия подвижен състав на жп компанията.При инцидента няма пострадали пътници или служители на железницата, но посегателства от този род сериозно застрашават живота и здравето на клиентите и служителите на БДЖ.Нанесените щети на мотрисата са на стойност около 12 000 лв. Цената на едно ново странично стъкло е около 3 000 лв.От началото на 2017 г. това е 75-ият случай, при който влакове на „БДЖ-Пътнически превози” ЕООД са замеряни с камъни. Толкова са били за цялата минала година.От БДЖ посочват, че хвърлянето на камъни по влаковете може да има трагични последствия. При средна скорост на влака 65 км/ч, дори и малко камъче може да пробие стъклото и да рани човек.", "date": "2017.10.05", "title": "Канонада от камъни: Потрошиха една от малкото нови мотриси на БДЖ"}
{"url": "https://offnews.bg/kultura/kino-prozhektcii-alarmirat-za-ekologichnite-katastrofi-po-sveta-666646.html", "text": "Какво се случва с планетата и как да опазим природата ще разберем от специалната кино поредица в Дом на киното през октомври и ноември – „Човек и природа”.Двадесет минути преди началото на всяка прожекция, екипът на WWF България ще разкаже повече за изчезването на пчелите, промените в климата, уличните кучета, лова на защитени видове животни и поминъка като източник на доходи.Какви са предизвикателствата пред човечеството и какво може да направи всеки един от нас, за да спасим природата и Земята? Филмите „Повече от мед”, „Мед”, „Императорът”, „Солта на земята”, „Белият бог” и „Сафари” дават отговори на тези въпроси и разказват истории, повлияни от начина, по който взаимодействаме с околната среда.В първите три поредни съботни дни от октомври и ноември месец, „Човек и природа” дава възможност на зрителите да разберат повече за природните богатства, които пренебрегваме и целенасочената война, която водим срещу единствения ни дом – планетата Земя и нейните обитатели. Швейцария-Германия-Австрия, 2012, 90 минДокументаленРежисьор: Маркус ИмхофС участието на: Фред Яги, Джон Милър, Хейдрън Сингър, Лиан Сингър, Рандолф Мензел, Фред ТериФилм за пчелите, тяхната уникална общност, за създаването на медния елексир и за тайнството на симбиозата между пчелните популации и цветното богатство на планетата Земя. Наблюдения, изводи, интригуващи подробности за един малко познат свят с огромно значение за битието на всички живи същества...Дискусия на тема: Защо са важни пчелите и какво може да направи всеки, за да ги опазимТурция-Германия, 2010, 103 минРежисьор: Семих КапланоглуВ ролите: Бора Алташ, Ердал Бешикчьоглу, Тюлин Йозен, Айше Алтай, Алей Ючарер, Юзкан АкчайНай-добрия приятел на малкия Юсуф е неговия баща, който осигурява скромния живот на семейството с меда, който събира от дърветата в една глуха турска провинция. Бъдещето на Юсуф е поставено на карта – дали да тръгне по стъпките на баща си, въпреки че добивът на мед намалява или да преодолее затрудненията с четенето и да заложи на образованието си. Страхът от неясното бъдеще обсебва семейството, когато един ден бащата на Юсуф не се прибира от гората...Дискусия на тема: Възможности за препитание и бизнес чрез запазване на природното и културно наследствоФранция, 2016, 88 минДокументаленРежисьор: Люк ЖакеНевиждани досега подводни и въздушни кадри ни показва Люк Жаке, който ни запознава с историята на млад пингвин, тръгнал на първия си поход - повик, който пингвините усещат всяка зима. Каки са неговите съмнения, страхове и предизвикателства разбираме от пътешествието му към неизвестна дестинация.Дискусия на тема: Климатичните промени и тяхното влияние за БългарияФранция-Бразилия-Италия, 2014, 110 минДокументаленРежисьори: Вим Вендерс и Жулиано Рибейро СалгадоС участието на: Себастиао СалгадоВ продължение на 40 години фотографът Себастиао Салгадо пътува из всички континенти, по стъпките на променящото се човечество. Той е бил свидетел на множество важни моменти в съвременната история, международни конфликти, природни и социални бедствия. Салгадо потегля на път с идеята да изследва някои девствени територии на Земята, техните флора и фауна, реализирайки един грандиозен проект, с огромен принос към човечеството, разкривайки красотата на нашата родна планета Земя.Унгария-Германия-Швеция, 2014, 119 мин Режисьор: Корнел МундруцоВ ролите: Жофия Пшота, Шандор Жотер, Лили МонориНов закон поставя сурови данъчни изисквания към притежателите на кучета от смесени породи. Внезапно кучешките приюти и улиците се изпълват с пуснати на свобода домашни любимци. 13-годишната Лили се бори за своя любимец Хагън, но баща й го пуска на свобода. В стремежа си да оцелее, кучето усеща, че не всеки в жестокия свят е приятел. То се присъединява към глутница, която скоро е заловена и търси път към освобождаването си. Ако кучетата успеят да отмъстят на човечеството – те ще бъдат безпощадни. Вероятно Лили е единствената, която може да сложи край на тази неочаквана война между кучета и хора.Дискусия на тема: Бездомните кучета в СофияАвстрия, 2016, 90 минДокументаленРежисьор: Улрих ЗайдлС участието на: Джералд Айхингер, Ева Хофман, Мануел Айхингер, Тина Хофман, Манфред и Инге Елингер, Марита и Фолкер Нееман, Марколф Шмид, Ерик МюлерВ „Сафари” Улрих Зайдл показва европейските ловци любители, които практикуват хобито си в Африка. Именно там, където светът на природата не познава граници, режисьорът обрисува портрет на доминация и смъртност.„Интересувам се от лова, защото изважда на показ важни характеристики на човешката природа: противопоставя акта на убийството с взаимоотношенията между хората и животните. Освен това повдига въпроси за човешкото надмощие над природата“ , казва режисьорът.Дискусия на тема: Бракониерството и нелегалния трафик на защитени видове", "date": "2017.10.05", "title": "Кино прожекции алармират за екологичните катастрофи по света"}
{"url": "https://offnews.bg/izvan-terena/futbolistka-se-napi-v-disnilend-izgoniha-ia-s-politcia-666615.html", "text": "Дисниленд е място за забавления на деца, но се оказва любимо и на футболистки. Националката на САЩ и Орландо Сити - Алекс Морган, обаче наблегна на забавленията край бара и беше изгонена.28-годишната спортистка отмаряла с приятели в Динсиленда на Флорида с момичета от отбора, но обиколката им започнала и приключила на бара. Алекс обърнала няколко питиета и станала заядлива.Скарала се с друг посетител, охраната не успяла да я успокои. Тогава дошла полиция и я изхвърлила навън. Останалите футболистки също скочили и изхвърчали навън.Морган е популярно име в женския футбол. Тя беше сред първите, които скочи за еднакви бонуси с мъжете при участията за националните отбори.Алекс дойде в Орландо от френския Лион миналата година. Със САЩ има олимпийска и световна титла.", "date": "2017.10.05", "title": "Футболистка се напи в Дисниленд, изгониха я с полиция"}
{"url": "https://offnews.bg/gimnastika/42-godishna-ruskinia-stigna-final-v-gimnastikata-666673.html", "text": "Гимнастичката Оксана Чусовитина, победителка на Олимпийските игри през 1992 година за отбора на ОНД, стигна финал на Световното първенство в Канада. То се провежда в момента, а етническата рускиня ще се бори за медал на прескок!Оксана се състезава за Узбекистан. И забележете - преминала е тежка травма. Преди три седмици контузва рамото и няколко дни въобще на влиза в залата! През декември 2016 година ветеранката попадна в Книгата с рекордите на Гинес като гимнастичката, участвала в най-много олимпийски игри в историята. Чусовитина има 7 състезания на летни игри! Боже! Повечето от нейните набори не могат да направят 7 коремни преси!Дебютът й на световни първенства е през 1991 година за СССР! В Индианополис Оксана печели два златни и един сребърен медал.Припомняме, че и ние има с какво да се похвалим. Йордан Йовчев е първият гимнастик в историята, участвал на 6 олимпиади.", "date": "2017.10.05", "title": "42-годишна рускиня стигна финал в гимнастиката"}
{"url": "https://offnews.bg/obshtestvo/pensioner-ot-burgas-s-molba-za-bezplatni-karti-za-transport-666655.html", "text": "Бургаски пенсионер се обърна към кмета и общинския съвет с молба да осигурят безплатни карти за транспорт за най-възрастните жители на града, тези, които са над 80 годишни. Иван Цветков описва нерадостната съдба на хората от третата възраст в емоционална изповед. Посочва, че хората, които са преобразили страната, днес, една част от тях, едва свързват двата края. Разказва и на какви лишения са подложени негови познати:„“, разказва Иван Цветков.Споделя, че все по-често възрастни хора го срещат и му искат пари, без да знаят, че и той икономисва от всяко едно нещо. Казва, че Бургас може и да е най-добрия град за живеене, но само за богатите. Молбата на Иван Цветков е да се осигури за хората над 80 г. безплатно пътуване по една линия на градския транспорт в Бургас. Той посочва, че това е регламентирано в Стара Загора. Към момента, с намалението, което е предвидено, бургазлии над 65 - годишна възраст плащат за карта за една линия по 13.50 лв., а над 70 – по 9.10 лв.Предстои общинският съвет да разгледа писмото на Иван Цветков.", "date": "2017.10.05", "title": "Пенсионер от Бургас – с молба за безплатни карти за транспорт"}
{"url": "https://offnews.bg/medii/zapaliha-kolata-na-reporter-ot-gospodari-na-efira-666652.html", "text": "Автомобилът на репортерката на „Господари на ефира” в Карлово Зорница Акманова бе подпален тази вечер, съобщават от предаването. Главният прокурор Сотир Цацаров е наредил незабавна проверка на всички преписки в прокуратурите, свързани с оплаквания от действия на мъж, отразен в репортажите на журналиста.Палежът става няколко часа след като е запечатан незаконният сервиз на автомонтьора, познат с прозвището Пламен Майстора, за когото тя е направила серия репортажи.По разпореждане на Главния прокурор Сотир Цацаров, Окръжна прокуратура – Пловдив е изискала за служебен контрол и всички преписки, водени в Районна прокуратура – Карлово и Районна прокуратура – Пловдив във връзка с дейността на Пламен Димитров от гр. Карлово, за когото репортерката от „Господари на ефира“ е оповестила оплаквания за измамливи действия.", "date": "2017.10.05", "title": "Запалиха колата на репортер от \"Господари на ефира\""}
{"url": "https://offnews.bg/ikonomika/balgaria-v-top-5-na-es-po-ikonomicheski-rastezh-666653.html", "text": "България е сред петте държави в ЕС с най-голям икономически растеж през 2016 година, показват ревизираните данни на Евростат.Страната ни е на четвърто място след Румъния с 3.9%. Процентът при северните ни съседи е 4.8%.На първо място е най-малката страна член на ЕС - Малта с 5.5 на сто. Втора е Ирландия (5.1%). Следват Румъния и България, зад които под №5 се нареждат Испания, Словакия и Швеция с по 3.3%.Сред европейските държави обаче има друг първенец, но той не е в ЕС - растежът в Исландия през миналата година е 7.2%.Най-бавен икономически растеж отчитат Гърция и Италия, под 1%.Въпреки това всички страни от ЕС отчитат икономически растеж - нещо, което не се е случвало от много дълго време, всъщност точно от 10 години, отбелязва Георги Ангелов чрез Фейсбук.", "date": "2017.10.05", "title": "България в Топ 5 на ЕС по икономически растеж"}
{"url": "https://offnews.bg/stil/balgarka-sazdava-bizhuta-ot-tcvetia-i-smola-666630.html", "text": "Една млада българка успешно съчетава професията си на банков служител с любовта към цветята и ръчно изработените от самата нея бижута. Силвия Станчева–Зехтинджиева е по образование икономист, но преди няколко години е завършила и екология. Задълбочаването на познанията ѝ в тази област я кара да се замисли колко съвършени са цветята, листенцата, тичинките. Идеята за бижута, в които има \"затворени\" цветя, се заражда, докато Силвия пътува из България и по света. Не пропускала шанса да отнесе за спомен някое цвете. Така се зародила идеята да направи откъснатите цветя по-трайни, като ги обработи като бижу. Процесът на създаване на бижутата е дълъг – първо цветята трябва да се дехидратират, защото ако са влажни, по-късно се разлагат. Следва опаковката от прозрачна епоксидна смола, която е много капризен материал. Процесът е труден и ако не обичаш това, с което се занимаваш, винаги ще си проличи в крайния резултат. Бижутата на Силвия са уникални с неповторимото цвете или композиция от цветове. Обици, колиета, гривни – изборът е огромен.В тях греят, запазили завинаги свежестта си, рози, маргаритки, теменужки, цветове, слънце, любов. Вдъхновена от прекрасната флора, Силвия Станчева нарича създадените бижута с името Formositas. Това е латинската дума за красота. Като дипломиран еколог Силвия знае имената на цветята и на латински и затова избира точно това име за ръчно изработените си бижута.", "date": "2017.10.05", "title": "Българка създава бижута от цветя и смола"}
{"url": "https://offnews.bg/sviat/otkriha-detonator-svarzan-s-tubi-s-benzin-pod-kamion-v-parizh-666662.html", "text": "Туби с бензин, свързани с детонатор, бяха открити под камион в Париж. Взривното устройство е било поставено под камион на френско-швейцарското предприятие за цимент \"Лафарж\", съобщиха БТА и Франс прес, позовавайки се на близки до разследването източници.За момента не са известни повече подробности. Преди няколко дни в жилищна сграда в Париж бяха намерени газови бутилки, свързани с подобно устройство.", "date": "2017.10.05", "title": "Откриха детонатор, свързан с туби с бензин, под камион в Париж"}
{"url": "https://offnews.bg/112/pitbul-nahapa-zverski-vazrasten-mazh-v-sofia-666648.html", "text": "Питбул нападна възрастен мъж в столичния квартал \"Света Троица\" тази сутрин около 8,30 часа, съобщи БНР.Човекът е с множество рани по тялото и е настанен в болница в тежко състояние.Собственикът на кучето е арестуван и отведен за разпит в Трето районно полицейско управление. Изясняват се точните причини за инцидента.Инцидентът е станал пред блок 358 в софийския квартал. Възрастният мъж се разхождал в градинка близо до блока, когато е бил нападнат от кучето.Пострадалият е откаран в Университетска болница \"Царица Йоана\" с множество ухапвания по тялото.", "date": "2017.10.05", "title": "Питбул нахапа зверски възрастен мъж в София"}
{"url": "https://offnews.bg/bojni/biografiata-na-antani-dzhoshua-izliza-na-balgarski-ezik-666663.html", "text": "Първата пълна биография на Антъни Джошуа излиза на българския пазар на 13 октомври. Две седмици преди мача на световния шампион по бокс в тежка категория срещу Кубрат Пулев феновете на мъжкия спорт ще узнаят неизвестни до момента мигове от живота на звездата.Автор на книгата е спортният журналист Джон Денън. Той проследява кариерата на Джошуа от неговите първи аматьорски мачове до спечелването на световната титла. Илюстрованата книга е с обем 260 страници и цена 20 лв. Издателят „Хибрид Букс“ пуска поредно хитово издание със звезда на бойните спортове, след като през август публикува биографията на Конър Макгрегър. На вашето внимание част от представянето на книгата:", "date": "2017.10.05", "title": "Биографията на Антъни Джошуа излиза на български език"}
{"url": "https://offnews.bg/zdrave/tribiut-kontcerti-na-kris-kornel-v-informatcionna-kampania-za-depresia-666644.html", "text": "Трибют концерти на Крис Корнел са включени в инфромационната кампания за депресията \"Обещание за живот\". Музикантите от Der Hunds ще изпълняват песни на Крис Корнел на концерти в София (12 октомври, Терминал 1), Пловдив (10 ноември, клуб Void), Бургас (11 ноември, Бар без име), Варна (1 декември, клуб Vintage 33) и Велико Търново (2 декември, бар Rocka Rolla). Името на кампанията идва от песента на Корнел \"The Promise\". Самият Крис Корнел - вокалист на групи като Soundgarden и Audioslave, се самоуби на 18 май тази година. Няколко месеца по-късно, на рождения ден на Корнел, се самоуби и близкият му приятел и колега Честър Бенингтън - вокалист на Linkin Park. Според статистиката от депресия в Европа страдат около 40 млн. души. Депресията е причина за самоубийството на 128 000 души годишно. На всеки 40 секунди човек извършва самоубийство. По данни на Центъра за обществено здраве и анализи всеки пети човек у нас е преживял епизод на депресия. Едва един на 20 от страдащите от депресия обаче получава психиатрична помощ. Депресията е напълно лечима, категорични са специалистите. Д-р Румяна Динолова от Националния център по обществено здраве и анализи обясни какви са симптомите, за чиято проява да следим - за себе си или свои близки - липса на преживяване на щастие, нарушения в съня - безсъние или много по-продължителен от обичайното сън, безчувственост, често съпътствана със силно чувство за вина. Хората често стават разсеяни, не могат да възприемат и запомнят нова информация, страдат от намалена работоспособност. Обикновено тези симптоми говорят за депресия, ако продължат повече от две седмици или идват и си отиват постоянно в рамките на няколко месеца. В тези случаи е добре да се потърси помощта на психиатър, който да посочи дали става дума за депресия, или не, посочи тя. Много често и лесно използваме думата \"депресия\", за да опишем чувство на тъга, но депресията не е това. Депресията оказва влияние върху всички сфери на живота, подчерта д-р Динолова. Определени групи се смятат за рискови за депресията. Сред тях са юношите и възрастните хора над 60-65 години.Експертите са категорични, че промените в поведението на юношите не бива да се игнорират и да се отдават непременно на пубертета. Юношите изпитват много силни емоции, а възрастта им е достатъчна, за да са имали вече негативни преживявания, но и не е достатъчна, за да могат да се справят с тях. Добре е родителите да обръщат внимание на симптоми като прояви на агресия, затвореност и отказ от участие в семейния живот. По думите на доц. Михаил Околийски, експерт към Световната здравна организация, децата се самоубиват обикновено от любовна мъка.\"Българските деца не са научени как да говорят за чувствата си, как да изразяват емоциите си. Доказано е, че човек със суицидни мисли винаги намира начин да ги сподели – на шега или като сън. Това е знак към близките хора да помогнат и този знак трябва да се разпознае навреме\", каза той. При възрастните над 60-65 години характерни симптоми са разсеяност, затвореност, загуба на интерес към неща, които преди това са ги вълнували. Често от депресия страдат мъжете. Традиционно, особено в България, те рядко споделят чувствата си, но симптоми, които може да говорят за депресия, са затваряне в себе си, намалено либидо, повишена употреба на алкохол. Стигмата над психичноболните в България е една от причините хората да не търсят професионална помощ или да я търсят не там, където трябва, обясни д-р Владимир Наков: \"Хората не се притесняват да отидат при невролог с довода, че имат проблем с нервите, но не ходят на психиатър или психолог, защото трудно биха признали, дори пред близките си, че имат психично страдание\".Специалистите разбиват и някои от митовете, свързани с лечението на депресия. Те са категорични, че антидепресантите не предизвикват зависимост, каквото е опасението на много българи. ", "date": "2017.10.05", "title": "Трибют концерти на Крис Корнел в информационна кампания за депресията"}
{"url": "https://offnews.bg/kultura/kazuo-ishiguro-e-nositeliat-na-nobel-za-literatura-666651.html", "text": "Нобеловата награда за литература тази година бе присъдена на Казуо Ишигуро. Той се нарежда сред нобеловите лауреати заради \"голямата емоционална сила, откриваща нашето илюзорно усещане за връзка със света, която се открива в неговите романи\". Ишигуро е английски писател от японски произход. Някои от най-известните му книги са \"Още веднъж в Нагасаки\", \"Художник на изменчивия свят\", \"Остатъкът от деня\", \"Когато бяхме сираци\" и \"Никога не ме оставяй\", издадени и на български.Роден е на 8 ноември 1954 г. в Нагасаки, Япония. От 1960 г. семейството му се преселва да живее в Лондон. През 1978 г. завършва английска филология и философия в Университета на Кент. През 1980 г. защитава докторска дисертация в университета на Източна Англия върху творчеството на Малкъм Бредбъри. Тази година наградата се състои от златен медал, диплом и парична сума. За 2017 г. паричната равностойност на наградата е 9 милиона крони (944 000 евро). Потърсен от журналист на Би Би Си за коментар, Ишигуро споделя, че все още не е получил обаждане от Нобеловия комитет и се чудел дали новината не е фалшива. \"Това е великолепна чест, главно защото означава, че съм po стъпките на най-големите автори, които са живели nqkoga, така че това е страхотно похвала\", споделя лауреатът.Миналата година носител на Нобел за литература стана Боб Дилън. ", "date": "2017.10.05", "title": "Казуо Ишигуро е носителят на Нобел за литература"}
{"url": "https://offnews.bg/tehnologii/amazon-google-i-evropejskoto-ni-predsedatelstvo-sred-temite-na-innova-666635.html", "text": "Innovation State of Mind: Public Policies for Innovation е темата на четвъртото издание на форума , който ще се проведе на 22.02.2018 г. в Sofia Event Center.Лектори от Amazon, Google, Facebook, Ocado, Microsoft, Challenge Prize Centre, New York University’s (NYU) Stern School of Business и др. ще коментират ролята на бизнеса във формирането на политики за иновации, новаторството и умните промени в културата на средата.Различното в Innovation Explorer 2018 е, че форумът ще се съобрази с контекста на годината - председателството на България на Съвета на Европа и ще потърсим и “тайната съставка” на успеха на държавите известни с напредъка си в областта на иновациите.Откриващ лектор на форума ще бъде проф. Арун Сандараджан (Arun Sundararajan), авторът на бестеслъра “Споделената икономика” (), спечелила много отличия за най-добра книга, преподавател в New York University’s (NYU) Stern School of Business, лектор на Международния икономически форум, един от най- цитираните икономически автори в последните години в The New York Times, The Financial Times, The Guardian, Wired, Le Monde, Bloomberg View, Fortune, Entrepreneur, The Economic Times, LiveMint, Harvard Business Review, Knowledge@Wharton and Quartz.Акцентите в презентациите на другите лектори ще са върху мисленето и нагласата на хората, от пасивна към експериментаторска. Да видим къде ще ни изведат позитивното мислене (Бари Бранд, Директор иновации в Saatchi&Saatchi), технологиите в полза на хората, които предизвикват държавни регулации (Джим Фанинг, Директор за Централна и Източна Европа на Amazon Web Services, Габриела Чех, Директор публични политики за Централна и Източна Европа във Facebook, Стефани Фастре, Ръководител на иновационните и креативни програми за служители в Google), автоматизирането на процесите и иновациите като процес (Пол Кларки, Главен директор технологии в Ocado, Мат Макбрайд, Вицепрезидент в SoftServe, Оливие Ашът, Директор изследователски програми в PrizeCenter) и много други.Другите две “съставки” на иновационната култура - мащабното глобално мислене и амбицията за промяна, които заедно с позитивната нагласа имат силата да променят енергията на цяла една общност, ще видим в презентациите на Декс Торик-Бартън, когото гостите и публиката на Innovation Explorer познават от тазгодишното издание, Бари Бранд, Левент Коркмаз и Карина Карагаева, които ще ви заразят и с термина “дигитално щастие”.Гостите на форума тази година ще могат да избират и измежду цели четири работилници:• Innovate your mindset, с фасилитатор Карина Карагаева• Inclusive Design, с фасилитатор Мат Макбрайд (Matt McBride)• Strategic Design, с фасилитатор Левент Коркмаз (Levent Korkmaz)• Winning Potential Investor, с фасилитатор Христо КасовскиОсновното внушение на форума през 2018 година ще бъде за нов мениджмънт на очакванията ни. Средата има голямо влияние върху поведението на хората и тяхното иновативно мислене, а стимулирането на креативното мислене, приемането на нови идеи, дори времето, отделяно за иновации, влияят на капацитета за иновации на всеки човек в една страна.Оттук и връзката с храната не е случайна: Food for Thought е нашето буквално и метафорично послание към вас: за да правим иновации, трябва да мислим за иновации и да живеем с нагласата за промяна тук и сега, и в бъдеще. Тази година очакваме над 1200 гости и лектори от 12 държави.", "date": "2017.10.05", "title": "Amazon, Google и европейското ни председателство сред темите на Innovation Explorer 2018"}
{"url": "https://offnews.bg/evropa/ep-dade-saglasie-za-sazdavane-na-evropejska-prokuratura-666657.html", "text": "Европейският парламент прие предложението за създаване на Европейска прокуратура. Тя ще може да повдига и поддържа обвинения, което в момента могат да правят само националните власти. Европейската прокуратура ще позволи бърз обмен на информация, съгласуване на полицейски разследвания, бързо запориране и отнемане на имущество, задържане на заподозрени зад граница. Очаква се новата структура да започне работа след 2020 година.ЕК обяви, че ще предложи новата структура да се занимава и със случаите на международен тероризъм. Следващите стъпки за бъдещо разширяване на задачите на новата прокуратура ще бъдат определени от ЕК догодина, уточни БТА.Европейската прокуратура ще бъде създадена между 20 държави от ЕС - Австрия, Белгия, България, Хърватия, Кипър, Чехия, Естония, Германия, Гърция, Италия, Финландия, Франция, Латвия, Литва, Люксембург, Португалия, Румъния, Словения, Словакия и Испания.Останалите държави от ЕС могат да се присъединят по всяко време.Централата на Европейската прокуратура ще бъде в Люксембург, с главен прокурор и прокурори от всички участващи държави. Те ще ръководят всекидневните разследвания, извършвани от назначени прокурори в държавите от ЕС. ", "date": "2017.10.05", "title": "ЕП даде съгласие за създаване на Европейска прокуратура"}
{"url": "https://offnews.bg/obshtestvo/populiarni-lichnosti-krashtavat-1000-bebeta-v-10-grada-666639.html", "text": "Популярни българи ще станат кръстници на 1000 бебета в масово кръщене, което ще се проведе в 10 града едновременно на 22 октомври.Инициативата е част от кампанията \"Направи го за България\" в подкрепа на раждаемостта, организирана от Движение за национална кауза (ДНК), чието лице и основател е тв водещият Андрей Арнаудов.Кръщенето ще се състои в големите православни храмове на София (храм \"Света София), Пловдив (митрополитски храм \"Св. Вмчца Марина\", Варна (катедрален храм „Успение Богородично“), Бургас (катедрален храм „Св. Св. Кирил и Методий), Стара Загора (храм \"Св. Въведение Богородично\"), Плевен (храм „Света Параскева“), Благоевград (храм „Въведение Богородично“), Враца (митрополитски храм „Свети Николай“), Русе (катедрален храм „Света Троица“) и Велико Търново (катедрален храм „Рождество Богородично“).Началният час за София е 10 ч, а за останалите градове - 11 ч.Инициативата е под патронажа на Патриарх Неофит и Българската православна църква, които освобождават участниците в кръщенето от задължителната такса за ритуала и даряват безвъзмездно кръщелните свидетелства.Родителите могат да избират за кръстници освен свои близки и популярните лица на събитието, сред които Владо Николов, Хилда Казасян, Славена Вътова, Александър Сано, Мария Гроздева и много други обществено значими личности.Националното кръщене бележи финала на кампанията за насърчаване на раждаемостта, в рамките на която за всяка споделена бременност ДНК осигурява минимум 1 лев на фондация „Искам бебе\" в помощ на двойките с репродуктивни проблеми.За по-малко от девет месеца, „Направи го за България\" в кампанията се включиха повече от 1200 семейства с новородените си деца. Много от тях са на българи в чужбина, трети и четвърти деца в семейството, близнаци и дори тризнаци. Проведеното допитване сред майките разкри нуждата от належащи промени в средата и трудовото законодателство и в най-скоро време предложенията на ДНК ще бъдат предадени на законодателната и изпълнителна власт.„Създадохме „Направи го за България\", за да не сме последните, които ще загасят осветлението\", коментира кампанията за радио ВВС Андрей Арнаудов, председател и основател на ДНК. Британската медия отрази инициативата в документалната си програма за демографската криза в България, което даде международен отзвук на каузата.„Вярваме, че за да има дейността ни положителен и дълготраен ефект, тя трябва да бъде устойчива във времето. Затова вече готвим и второто издание на кампанията: „Направи го за България - 2\" - за деца, заченати 2017-а година\", разкри още той.Кръстените деца ще получат сребърни кръстчета и изненади от спонсорите на инициативата.", "date": "2017.10.05", "title": "Популярни личности кръщават 1000 бебета в 10 града"}
{"url": "https://offnews.bg/politika/s-dah-na-lobizam-tcvetanov-otkrito-se-izkaza-v-polza-na-f-16-666627.html", "text": "Опитите за прехвърляне на политическата отговорност по сделката с купуването на нови изтребители премина в открито лобиране от трибуната на парламента. Лидерът на парламентарната група на ГЕРБ Цветан Цветанов даде примери с това, че на въоръжение в Румъния, Гърция и Турция има американски изтребители , докато сделките с шведските \"\" били съпътствани със скандали.В края на дебатите по доклада на комисията за \"Грипен\"-ите, с който се предлагат промени във финансовата рамка и включването на нова оферта за купуване на самолети, от парламентарната трибуна Цветанов изброи съседните държави, които имат американски изтребители. В Румъния са  през 2013 година, които първоначално бяха договорени за българските ВВС. Сега Румъния щяла да купува още 32 такива самолета. В Гърция на въоръжение били 115 Ф-16 и друга тяхна модификация. В Турция пък имало близо 200 такива изтребителя.В същото време шведските \"Грипен\" били провал - в Унгария и Чехия имало скандал, Швейцария отхвърлила с референдум възможността за купуване на шведски изтребители, а в Словакия \"имаха съществено неодобрение и там беше приключен мачът\". С явна негативна оценка той даде примери и за това, че в момента СААБ са в преговори с Ботсвана, Танзания и България.\"Аз смятам, че когато се взимат важните политически решения е важно да се вземе предвид и съвместимостта, която да съответства на стандартите на НАТО\", допълни Цветанов.В отговор той беше атакуван от левицата, че е направил за първи път открито лобиране за определен самолет. Драгомир Стойнев заяви, че комисията е създадена, \"защото трябва да се купи Ф-16\". От своя страна Цветанов отговори, че това са внушения и той не е лобирал. \"Никъде не казах коя марка трябва да спечели\", каза той като обясни само къде какви сделки е имало.В крайна сметка парламентът прие доклада на комисията, който одобри финансовата рамка от 1.5 млрд. лв. за сделката. Владимир Тошев от ГЕРБ заяви, че \"за тези пари... има официално направено предложение за нов самолет, новопроизведен самолет, който не е включен в класацията\".С промените в доклада се разширява кръгът от участници в надпреварата. Дебатите около доклада за новия изтребител отново преминаха във война между институциите въпреки подадената ръка от премиера Бойко Борисов към президента Румен Радев. \"Беквокалите\" започнаха да си прехвърлят взаимни нападки в лобизъм, като се стигна дори и до твърдения за психиатрично освидетелстване, след като Антон Тодоров от ГЕРБ предостави медицински документ, издаден на Славчо Велков от БСП през '80-те години.Председателят на комисията \"Грипен\" Емил Христов открито нападна президента в \"тоталитаризъм\". Той определи поведението му като председател на борд на комисията за избор на изтребител като неприемливо. По думите му като командир на ВВС Румен Радев е знаел, че е имало договореност за разсрочено плащане между българското правителство и купуването на употребявани Ф-16 от Португалия. За това имало документ, който показва, че през 2016 г., непосредствено преди внасянето на проекта за инвестиционен разход в парламента, са водени разговори за разплащане. На тази среща е предложено да се подпише меморандум, с който въпросът с разсроченото плащане да бъде уреден. \"Ако не са знаели за такива разговори, тогава за какви експерти говорим?\", попита Христов.По-късно Радев написал писмо с \"нетърпящ отказ стил\" до Министерството на отбраната, с което настоява да бъде одобрена посочената от него методика за оценка. В писмото, което било пратено в петък, се посочвало, че ако не получи такова становище, още в понеделник методиката ще бъде одобрена лично от него. Това Христов определи като \"опасен тоталитарен стил\". Изненадващо от ДПС изразиха позиция в защита на Радев. Според Джейхан Ибрямов проблемите с проекта за нов изтребител реално започват, когато Министерството на отбраната е дадено на коалиционните партньори от Реформаторския блок. Тогава се правят и корекциите в методиката и финансовите параметри. Бившият министър на отбраната Николай Ненчев обясни, че реално тогава започват проблемите и търканията от екипите.От ДПС подкрепиха доклада на комисията с мотива, че така се проправя грешка и припомниха, че той отива \"отново в ръцете на коалиционния партньор за промяна на финансовите параметри\". От движението изразиха опасения, че проектът ще бъде забавен минимум с една година и че сумата за купуване на нови самолети може да набъбне до 3 млрд. \"Кой е този инвеститор, който ще дойде да инвестира в България? Всеки би казал, че България е нестабилна държава, че не се взимат правилни политически решения\", заключи Ибрямов.Петър Витанов заяви, че връщането на процедурата е \"инструмент за война с президентската институция\" и така се цели да се пренаредят кандидатите в надпреварата. Парламентът не може да упражнява парламентарен контрол върху президента, но за вас правилата, Конституцията и законите нямат никакво значение, заяви лидерът на левицата Корнелия Нинова. Тя коментира, че по време на заседанията на комисията се е твърдяло, че тя не е насочена към президента и името му на Радев не фигурирало в доклада ѝ. \"А всички изказвания правите върху неговото име. Значи тук има нещо, вземете се уточнете какво правим\", каза Нинова. ", "date": "2017.10.05", "title": "С дъх на лобизъм: Цветанов открито се изказа в полза на Ф-16"}
{"url": "https://offnews.bg/offtopic/indonezietc-prebori-8-metrov-piton-seliani-piruvaha-sas-zmijsko-666626.html", "text": "Огромен питон, дълъг близо 8 метра, стана на супа, след като жител на индонезийско село го пребори на връщане от работа, пише Би Би Си.Охранителят Робърт Надабан се натъкнал на влечугото, след като приключила смяната му в близката плантация за палмово олио в индонезийската област Батанг Гансал. Змията била толкова голяма, че човекът не могъл да я подмине. Затова решил да я премести.Очаквано, когато искаш да преместиш питон, трябва да се подготвиш за борба с него. Така и станало, но как е протекла сцената, не става ясно от разказа на Робърт.Равносметката за Робърт е настаняване в болница с тежки травми от борбата с питона, а влечугото било сготвено от местните селяни.", "date": "2017.10.05", "title": "Индонезиец пребори 8-метров питон, селяни пируваха със змийско"}
{"url": "https://offnews.bg/offtopic/iphone-obarka-himna-na-balgaria-s-despacito-666631.html", "text": "Най-слушаната песен в Youtube и според мнозина , се превърна в химна на България, но само според изкуствения интелект на компанията Apple. При запитване на гласовия асистент Сири кой е химнът ни, вместо \"Мила родино\", за кратко \"верният\" отговор бе именно Despacito.Куриозът бе разкрит от Туитър потребителя Sam Sheffer, който публикува видео в социалната мрежа.На него се вижда как младежът пита телефона си кой е химнът на България, а Сири уверено отговаря, че е Despacito.Отговрът на Сири вероятно е бъг в търсачката Бинг, която до скоро се ползваше от гласовия асистент. След като проблемът бе разкрит, Сири вече знае кой е истинският химн на България.", "date": "2017.10.05", "title": "iPhone обърка химна на България с Despacito"}
{"url": "https://offnews.bg/politika/parlamentat-prie-doklada-za-sastoianieto-na-natcionalnata-sigurnost-666658.html", "text": "Парламентът одобри годишния доклад за националната сигурност на България за 2016 г., съобщава „Фокус“.„За“ доклада гласуваха 104 народни представители, „против“ - 96 и „въздържали се“ 0, с което той бе приет. В доклада се съдържа оценка на рисковете и заплахите за националната в различни области. В него е направен извод, че спрямо 2015 г. общата престъпност намалява, като се увеличава разкриваемостта.През 2016 г. са регистрирани 103 773 престъпление, което е намаление с около 7,4% спрямо 2015 г.Разкрити са 49 460 от регистрираните престъпления, като нивото на разкриваемост се е увеличило с 8,8 пункта спрямо 2015 г.Като основен риск и заплаха за националната сигурност е изведена заплахата от терористични актове. На 11 страница на доклада се посочва, че \"действията на Русия са източник на регионална нестабилност и заплашват основната цел за единна, свободна и мирна Европа\".Съгласно документа влошаването на отношенията на Руската федерация с НАТО и ЕС поставя пред сериозни изпитания изградената Европейска архитектура за сигурност.", "date": "2017.10.05", "title": "Парламентът прие доклада за състоянието на националната сигурност"}
{"url": "https://offnews.bg/obshtestvo/niama-postradali-balgari-pri-masovoto-ubijstvo-v-las-vegas-666632.html", "text": "По официална информация на американските власти, постъпила в Генералното ни консулство в Лос Анджелис, няма пострадали или загинали български граждани при масовата стрелба в Лас Вегас на 2 октомври, съобщиха от пресцентъра на Министерството на външните работи.В нощта срещу понеделник мъж откри стрелба от 32-ия етаж на хотел \"Мандалей бей\" в Лас Вегас по време на кънтриконцерт на открито, в резултат на което загинаха десетки хора, а стотици бяха ранени.Вече е известна самоличността на всички жертви и пострадали. Сред тях има 4-ма чужди граждани, които не са българи.", "date": "2017.10.05", "title": "Няма пострадали българи при масовото убийство в Лас Вегас"}
{"url": "https://offnews.bg/obshtestvo/nova-valna-ot-vazhni-sluzhiteli-napuska-sofijskia-universitet-666622.html", "text": "Още важни за Софийския университет служители си отиват от Ректората, показа проверка на OFFNews.След  заради  за 2016 година и липсата на яснота за критериите по големи пера, си отиват още хора. След публичното оповестяване на данните от OFFNews за допълнителните плащания и за , започнаха , включително от МОН и Прокуратурата.Следващите напуснали са от счетоводството и отдела за обществените поръчки на СУ. Зам.-главният счетоводител Иванка Петкова вече не работи в Университета, двама юрисконсулти от отдел \"Обществени поръчки\" - също, споделят техни колеги. Отишлите си юрисконсулти са Ирена Георгиева и Василка Петкова. \"Обществени поръчки\" има и нов началник - Петър Станулов, става ясно също от сайта.Вчера имената им бяха заличени от сайта на Софийския университет, а в отговор на запитването ни от отдела за връзки с обществеността заявиха, след съгласуване с ректора Анастас Герджиков: \"Всеки работен ден ректорът подписва заповедите за освобождаването на двама-трима души. Индивидуални случаи няма да коментираме\". Не получихме отговор на въпроса откога има толкова сериозно текучество (това са между 60 и 90 човека на месец).По наша информация реално напусналите през последния месец са много повече от тримата цитирани. От СУ обаче отказват да я потвърдят или отрекат. Служители и преподаватели обаче са притеснени, защото масовите напускания и отказите на служители, чиито предизвестия текат, да подписват документи, силно затрудняват функционирането на Университета, включително работата по проекти.", "date": "2017.10.05", "title": "Нова вълна от важни служители напуска Софийския университет"}
{"url": "https://offnews.bg/kultura/naj-noviat-bg-film-vezdesashtiat-s-premiera-na-10-oktomvri-trejlar-666666.html", "text": "Остават броени дни до премиерата на най-новият български филм “Вездесъщият” на режисьора Илиян Джевелеков.Той е заснет през лятото на 2016 г. изцяло на софийски локации. Естеството на историята предопределя модерна и необичайна визия, която ни потапя в света на затъващия в манията си Емил.В търсене на оригинален сюжет писателят Емил Борилов заснема живота около себе си с десетки скрити камери. Докато безобидно наблюдава бита и контролира живота на своите близки, той всъщност променя съдбата им. Така много бързо се превръща във вездесъщ регулатор на чужди животи. В капана му попадат колеги, познати, случайни хора. Камерите му заснемат неочаквани обрати, интриги, изневери, издевателства, дори смърт. Вместо нов сюжет, истината за другите му носи непоносима болка. Нищо не е каквото изглежда – всички лъжат, крадат, злословят, изневеряват. Скоро разбира, че се е пристрастил към тайното знание за другите, но е твърде късно да спре. Деянието, започнало като невинно хоби, се превръща в демонична заплаха за бъдещето на твърде много хора.Актьорският състав е съчетание между утвърдени звезди и актьори, които до момента се изявяват предимно в театъра. Ролята на Емил е поверена на Велислав Павлов, за когото това е първа главна роля в киното. Жените около него са Теодора Духовникова, младата актриса Весела Бабинова и Анастасия Лютова. Основни роли във филма имат още Михаил Мутафов, Тони Минасян, Ирмена Чичикова, Борис Луканов, Мария Славчева, Георги Стайков, а  зад камерата застава същият екип, създал хитовия филм “LOVE.NET”. ", "date": "2017.10.05", "title": "Най-новият бг филм \"Вездесъщият\" с премиера на 10 октомври (трейлър)"}
{"url": "https://offnews.bg/zvezdi/eminem-izdava-nov-album-do-kraia-na-godinata-video-666624.html", "text": "Продуцентът на Еминем Денън Портър обяви, че новият албум на рапъра вече е факт. Последният запис на Маршал Метърс носеше името \"The Marshall Mathers LP 2\" и бе издаден през 2013 година.„Дали работим върху нов албум на Еминем? Вече е готов! Какво ще кажете за това?“, бяха думите на Портър, докато излъчваше на живо в социалната мрежа Instagram. Продуцентът повтори няколко пъти, че проектът е невероятен.Въпреки че Портър не съобщи точна дата на издаване на деветия соло албум на Еминем, очакванията са той да излезе на пазара в края на тази година. Рапърът 2 Chainz също потвърди, че участва в проекта.Най-скорошното официално потвърдено участие на Еминем е в дует с певицата Пинк. Песента се казва \"Revenge\" и ще излезе на пазара на 13 октомври.", "date": "2017.10.05", "title": "Еминем издава нов албум до края на годината (видео)"}
{"url": "https://offnews.bg/obshtestvo/ovtcevad-s-kozhen-antraks-v-razgrad-666640.html", "text": "Пробата за антракс на 45-годишния мъж от разградското село Трапище е положителна. Той не е заразен за хора и няма опасност за живота му, съобщи bTV. Преди дни районната прокуратура в Разград разпореди съмнителният пациент да бъде изолиран в инфекциозно отделение , докато станат готови пробите му.Мъжът е с кожна форма на антракс, лекува се с антибиотик. ", "date": "2017.10.05", "title": "Овцевъд с кожен антракс в Разград"}
{"url": "https://offnews.bg/obshtestvo/mvr-ulesni-shofiorite-i-vavede-elektronno-plashtane-na-globi-666641.html", "text": "Проверка и плащания за глоби, наложени от Пътна полиция, вече ще може да се извършват онлайн на .Плащането може да стане в системата, в която до момента се прави проверка за влезли в сила наказателни постановления или фишове. Проверката става по ЕГН и шофьорска книжка. Начините за плащания могат да се извършват и по банков път, пощенски запис, кеш-терминал, офисите на системите за бързи плащания и чрез интернет банкиране.Важно е също шофьорите да знаят, че след като направят проверка в  за дължими глоби, те могат да използват бутона „плати\", уточняват от пресцентъра на МВР.От ведомството уточняват, че ако плащането става по банков път, с един платежен документ се плаща само едно задължение, като то се плаща в пълния му размер. В платежния документ коректно трябва да бъдат попълнени номерът на наказателното постановление и дата на съставянето му, точният размер на глобата, трите имена и ЕГН на задълженото лице, както и банковата сметка, която е показана в съответното наказателно постановление.При плащане на фиш се попълват серия и номер на фиша, дата на издаване, точен размер на глобата, три имена и ЕГН на задълженото лице, както и банковата сметка, посочена във фиша.", "date": "2017.10.05", "title": "МВР улесни шофьорите и въведе електронно плащане на глоби"}
{"url": "https://offnews.bg/politika/deputatite-na-dps-napuskat-komisiata-po-veroizpovedania-video-666623.html", "text": "Депутатите от ДПС напускат парламентарната комисия по вероизповеданията и правата на човека, обяви лидерът на движението Мустафа Карадайъ. По думите му това е в знак на разграничаване на национализма и ксенофобията в управлението.Карадайъ изчете декларация от парламентарната трибуна, повод за която стана коментар на председателя на Комисията по вероизповедания Красимир Велчев (ГЕРБ) по предложението на ДПС за нов вид реабилитирани лица - ранените при протести срещу комунистическия режим.\"Законопроектът, внесен от народни представители от ДПС, касае обезщетяване на ранените в мирни протести по време на тоталитарния комунистическия режим. Въпросът не е в материалната страна, по-скоро става въпрос за морален акт и израз на хуманност към пострадалите, които, отстоявайки правата си, се противопоставиха на режима и докараха демокрацията в нашата родина\", обяви в декларацията Карадайъ.Той посочи още, че оттеглянето на Велчев би значело, че ГЕРБ се придържа към европейските ценности, но това не се случило. Вместо това Велчев се оправдал в медиите, че не е ксенофоб, но ДПС не приема това за достатъчно, става ясно още от текста на декларацията. Движението изразява опасения, че това не било изолиран случай и че такива действия поставят на риск сигурността на нацията.", "date": "2017.10.05", "title": "Депутатите на ДПС напускат Комисията по вероизповедания (видео)"}
{"url": "https://offnews.bg/sviat/pratiha-v-zatvor-majka-otkazala-da-vaksinira-deteto-si-666614.html", "text": "Майка от американския щат Мичиган беше осъдена на 7 дена затвор, след като отказала да спази съдебна заповед и да ваксинира сина си, пише Би Би Си.Ребека Бредоу не позволила 9-годишното момче да бъде ваксинирано въпреки първоначална уговорка с бащата. Бившият ѝ съпруг е в ареста и ще бъде освободен, след поставянето на ваксината.Родителите в Мичиган законно могат да откажат или да отложат ваксинация на децата си заради лични убеждения. Но майката нарушила споразумение с бившия си съпруг, датиращо от ноември 2016 година. Жената има две деца. Тя бе осъдена за неуважение към съда.Повече за случая .", "date": "2017.10.05", "title": "Пратиха в затвор майка, отказала да ваксинира детето си"}
{"url": "https://offnews.bg/izvan-terena/blago-dzhizasa-stanal-gej-ikona-666597.html", "text": "Благой Георгиев е най-новата мишена на гей общността в Русия. Мъже с екзотични прически и стайлинг се опитвали да флиртуват с него, след като жена му намекна, че е бисексуален.Интересът към халфа бил провокиран от последното интервю на съпругата му Есмер, в което тя отговори уклончиво, когато я питат за ориентацията на Благо, пише “Галерия“.Палавата брюнетка каза, че мъжествеността не се определя от това дали си лягаш с мъже или жени, а от щедростта, искреността и характера.Липсата на категоричен отговор дали бившият национал на България е обратен или не, даде повод на повечето светски анализатори да го набедят за гей. Дори самото светско списание, пред което Есмер е дала интервюто си позволява коментар в тази посока.Близки до Георгиев издават, че той се е оплаквал от мъжки набези. Негови фенове го засипвали с неприлични предложения в социалните мрежи, а най-големите мераклии го причаквали след мачове.", "date": "2017.10.05", "title": "Благо Джизъса станал гей икона"}
{"url": "https://offnews.bg/tenis/imah-nuzhda-ot-tozi-mach-prizna-grigor-dimitrov-666602.html", "text": "Григор Димитров очаквано сияеше след победата със 7:6(6), 7:5 над Хуан Мартин дел Потро, която го класира на четвъртфиналите на тенис турнира от сериите АТР500 в Пекин. Той говори пред официалния сайт на турнира:“Много съм доволен, че приключих мача в два сета. Дел Потро е изумителен съперник, играли сме вече няколко пъти помежду си, включително наскоро в Синсинати. Винаги мачовете ни са невероятни, обичам тренировките с него и обичам мачовете с него.Имах нужда от този мач с него, защото не бях играл около три седмици и половина, така че не знаех какво да очаквам от този сблъсък\", каза българинът.\"Кортовете тук са много бързи, сега, вечерта, може би, бяха малко по-бавни, но обикновено са бързи и това му дава леко предимство. Особено в началото на мача той правеше много силни удари, пращаше топката дълбоко, така че аз просто трябваше да се настроя и да занижа очакванията си.Трябваше да остана позитивно настроен и беше чудесно, че приключи добре за мен\", добави хасковлията, \"Имам вече две поредни победи над него, надявам се да съм променил нещо в подхода към мачовете. Естествено, не очаквам това да е последният ни мач. И двамата се наслаждаваме на двубоите помежду си, затова решихме да тренираме онзи ден.Знаехме, че може да се срещнем в турнира, затова си казахме, че трябва да потренираме пак. Харесва ми това взаимодействие лице в лице. Той може да победи всекиго, той се е доказал, има много титли, има и Шлем. Така че мога само да работя още и още, днес не ми беше най-добрият мач, но мога да се подобрявам само\".Гришо сподели, че не е успял да гледа мача на на следващия съперник Роберто Баутиста-Агут. \"Тежък опонент е, но не можеш да подцениш никого на този турнир, защото мачовете в първи и втори кръг бяха доста тежки. Сега трябва да се фокусирам повече от собствената страна на мрежата”, завърши Димитров пред сайта на АТР.В петък Димитров ще се изправи срещу Роберто Баутиста-Агут, който е пети поставен в схемата.", "date": "2017.10.05", "title": "Имах нужда от този мач, призна Григор Димитров"}
{"url": "https://offnews.bg/kultura/dnes-vav-varna-e-premierata-na-davka-za-baloncheta-filmat-za-detcata-666616.html", "text": "Новият български филм “Дъвка за балончета” ще бъде показан за първи път на голям екран в рамките на 35-ото издание на кинофестивала Златна роза днес от 16:00 часа във Фестивален и конгресен център – Варна. Прожекцията ще бъде единствената преди официалната премиера през февруари 2018 година.Освен любовна история, лентата разказва за децата на 80-те години, които пораснаха с Некерман, колекциите картинки от дъвки и стрелбата с фунийки.Действието се развива паралелно между 1988 година и настоящето и проследява съдбата на четири хлапета. Калин (35) е талантлив рекламист, отегчен от живота. Биляна (35) е авантюристка, която не знае какво иска. Като деца двамата са част от щура банда, която всеки ден попада в различно приключение. Съвсем по детски те си обещават да се оженят, но обстоятелствата ги разделят.Двамата се срещат случайно 25 години по-късно. През петте дни, които имат заедно, те си спомнят детството, мечтите и забравеното обещание.В главните роли са Теодора Духовникова и Иван Юруков. Достойно в детските образи на главните герои Калин и Биляна им партнират Андрея Захариев и Аглея Гумнерова. Във филма ще видим още Малин Кръстев, Валентин Ганев, Жорета Николова, Цветан Даскалов, Димитър Живков, Искра Донова и Борис Георгиев.Сценаристи са Теодора Маркова, Георги Иванов, Тео Чепилов и Невена Кертова, създали сценариите на популярните български сериали – „Под прикритие”, „Стъклен дом”, „Революция Z” и други.Режисьор е Станислав Тодоров – Роги, който стои зад едни от най-добрите съвременни български комедии като „Столичани в повече” и „Тя и Той”. Зад камерата е Владимир Михайлов – оператор на \"Пансион за кучета\", \"Лора от сутрин до вечер\" и \"Четвъртата власт\". Продуцент на „Дъвка за балончета” е Dynamic Arts.“За нас този филм е много личен проект, защото разказва историята на нашето поколение. С хумор и носталгия той задава въпроса защо това поколение не успя да порасне и все още търси себе си.”, обясняват сценаристите. “Интересно е да виждаме как хората за секунди познават собственото си детство в него, машината на времето се задейства и спомените са споделени.”, допълват те.Зрителите на предпремиерната прожекция във Варна ще могат да се срещнат с част от екипа на “Дъвка за балончета” – сценаристите Теодора Маркова, Невена Кертова и Георги Иванов, режисьорът Станислав Тодоров и актьорът ИВан Юруков. Билетите вече са в продажба на касите на Фестивален и конгресен център – Варна.", "date": "2017.10.05", "title": "Днес във Варна е премиерата на Дъвка за балончета - филмът за децата на 80-те години"}
{"url": "https://offnews.bg/futbol/bajern-vrashta-diado-hajnkes-za-trenior-666601.html", "text": "Новият треньор на Байерн Мюнхен ще се казва Юп Хайнкес. Новината е на Bild и може да се има доверие.72-годишният дядо ще води машината до края на сезона, когато ще се търси нов вариант. Ули Хьонес и Румениге лично са предпочели старчето пред Томас Тухел и Юлиан Нагелсман. Последният може да бъде внук на Юп със своите 30 години.Преди седмица Байерн уволни Карло Анчелоти, след като беше унизен 0:3 в Шампионската лига от ПСЖ. Тимът върви втори в първенството след Борусия Дортмунд, като изостава на 5 точки.Анчелоти се задържа малко повече от година, като стана шампион и носител на Суперкупата на Германия, но загуби от Реал в ШЛ след спорно съдийство на четвъртфинала.Хайнкес е водил Байерн три пъти - от 1987 до 1991, през 2009 и от 2011 до 2013 година. Напусна след уникален требъл - титла, купа и трофей в Шампионската лига.", "date": "2017.10.05", "title": "Байерн връща дядо Хайнкес за треньор"}
{"url": "https://offnews.bg/temida/prokuraturata-se-samosezira-za-vesel-chaj-v-uchilishtni-lavki-666628.html", "text": "Прокуратурата започва проверки в училищните лавки в цялата страна за вредни и опасни храни и напитки, предлагани на децата.Върховна административна прокуратура се самосезира за консумирани от ученици напитки и храни, съдържащи опасни за здравето съставки или химически замърсители от околната среда, субстанции с неопределено съдържание, съдържащи психотропни вещества, като т.н. „весел чай“ и други подобни продукти, алкохолни напитки, цигари, наргилета и тютюневи изделия, разпространението, на които се осъществява чрез търговски обекти, разположени в самите или близо до учебните заведения или от нелегални търговци, действащи в близост до училищата.ВАП е възложила на Българска агенция по безопасност на храните, Комисията за защита на потребителите и Главна дирекция „Национална полиция“ извършването на съвместни проверки на територията на цялата страна. Целта е да се пресече предлагането на опасни за здравето храни и напитки, като бъдат установени и санкционирани нарушителите, съобщиха от държавното обвинение. ", "date": "2017.10.05", "title": "Прокуратурата се самосезира за весел чай в училищни лавки"}
{"url": "https://offnews.bg/sviat/izvadiha-i-poslednoto-tialo-na-zhertva-ot-zemetresenieto-v-meksiko-666603.html", "text": "В Мексико бе извадено последното тяло на жертва на разрушителното земетресение от 19 септември, предаде Франс прес, като се позова на властите.То бе открито под рухнала сграда в столицата Мексико. Властите не издирват повече жертви.Общият брой на загиналите достигна 366, повечето от които в столицата.Обстановката в мегаполиса вече се нормализира. Около 1800 сгради в града обаче са понесли сериозни щети, като някои от тях дори ще трябва да бъдат разрушени.", "date": "2017.10.05", "title": "Извадиха и последното тяло на жертва от земетресението в Мексико"}
{"url": "https://offnews.bg/112/vzriviha-bankomat-v-sofia-666604.html", "text": "Взрив разбуди жители на столичния ж.к. \"Дружба\" 2 посред нощ.Оказа се, че е бил взривен банкомат пред хипермаркет на голяма верига.Той е избухнал към 4:30 ч., все още няма информация дали са били откраднати пари. Счупени са витрини на магазина.Районът е отцепен от полиция. На мястото дойдоха пожарникари, както и представители на банката.", "date": "2017.10.05", "title": "Взривиха банкомат в София"}
{"url": "https://offnews.bg/obshtestvo/stoichkov-niama-opravdanie-za-ispanskata-politcia-obiden-sam-i-vazmu-666606.html", "text": "Футболната легенда Христо Стоичков заяви, че се е почувствал нагрубен, обиден и възмутен от отношението на испанските власти към хората на Каталуния, които по думите му са били малтретирани по време на референдума за независимост на автономната област. Това заяви Камата в ексклузивно интервю за БНТ.Той оправда думите си към испанския вицепремиер Сорая Сантамария с това, че тя като управляващ е участвала в даването на заповедта хората на Каталуния „да бъдат малтретирани“.Преди ден вицепремиерът на Испания обяви, че ще съди Стоичков за обвиненията му във франкизъм към нея.Според футболната ни легенда последните дни в Барселона са се случили много неприятни събития, картините от които са показали некоректното държане от страна на испанското правителство. Той изрази съжаление, че е намесил сина на вицепремиера Сорая в острото си изказване срещу нея.Той заяви и че има приятели сред битите от испанската полиция.", "date": "2017.10.05", "title": "Стоичков: Няма оправдание за испанската полиция, обиден съм и възмутен"}
{"url": "https://offnews.bg/sviat/priatelkata-na-masovia-ubietc-v-las-vegas-ne-znaeh-nishto-666607.html", "text": "Приятелката на стрелеца, извършил най-смъртоносното масово убийство в съвременната история на САЩ, увери, че не е знаела за плановете му, предаде Асошиейтед прес, като се позова на нейния адвокат.Мерилу Данли планира да сътрудничи изцяло на разследването.Адвокатът ѝ говори в Лос Анджелис, след като 62-годишната Данли се срещна с агенти на ФБР.Приятелката на убиеца Стивън Падок (64 г), се върна във вторник вечерта от Филипините, където била на гости на семейството си. Докато била там, милионерът Падок, проиграващ големи суми на комар, ѝ изпратил 100 000 долара.Мерилу не очаквала тези пари и се обезпокоила, че приятелят й иска да я изостави.", "date": "2017.10.05", "title": "Приятелката на масовия убиец в Лас Вегас: Не знаех нищо"}
{"url": "https://offnews.bg/obshtestvo/iazh-kume-pij-zlaten-skunks-za-delian-dobrev-666599.html", "text": "Наградата за гафове и издънки „Златен скункс” на тв шоуто \"Господари на ефира\" попадна в ръцете на депутата от ГЕРБ и областен координатор на партията в Хасково Делян Добрев заради скандала с назначенията на негови роднини и приятели в Хасково.След скандала Делян Добрев обяви, че подава оставка като депутат от парламентарната група на ГЕРБ и че решението му е съгласувано с премиера. Вчера обаче депутатите от ГЕРБ не го пуснаха да си тръгне и оставката му не беше приета.Той подчерта, че никога не е отричал, че има братовчедка и двама души, на които е бил кум в общината.Депутатът посочи, че за зам.-кметовете не се правят конкурси.Добрев бе посрещнат и изпратен от Боби Ваклинов от Господари пред входа на парламента с песента \"Яж куме, пий, тебе ти е ред\".", "date": "2017.10.05", "title": "Яж, куме, пий: Златен скункс за Делян Добрев"}
{"url": "https://offnews.bg/sviat/kanada-razrushava-pametna-plocha-za-holokosta-zabravili-da-spomenat-e-666608.html", "text": "Паметна плоча от мемориал за Холокоста в Канада ще бъде премахната, защото създателите ѝ пропуснали да споменат евреите, пише Би Би Си.Министър-председателят Джъстин Трюдо откри Националния монумент за Холокоста миналата седмица в столицата Отава.Надписът на плочата почита \"милиони убити мъже, жени и деца\", но не се говори за евреи, нито за антисемитизъм.Около 6 милиона евреи са убити по времето на Холокоста - най-жестоко преследваната група от нацистите.Пропускът беше хванат от депутати и сенатори от опозиционната Консервативна партия във вторник.\"Ако ще изкореняваме омразата срещу евреите, е важно да предаваме историята правилно\", отбеляза депутатът Дейвид Суит.", "date": "2017.10.05", "title": "Канада разрушава паметна плоча за Холокоста: забравили да споменат евреите"}
{"url": "https://offnews.bg/sviat/i-kanada-prie-zakon-magnitski-666600.html", "text": "Канадският парламент прие Закон \"Сергей Магнитски\" - местна версия на едноименния закон в САЩ, предаде БТА.Замразяват се авоарите на представители на чужди правителства, нарушаващи правата на човека и им се забранява влизането на територията на страната.Законът бе одобрен от Камарата на общините с 277 гласа \"за\" при нито един \"против\" и \"въздържал се\".Той влиза в сила с подписването му от генерал-губернатора Жули Пайет - формалност, която обикновено бива изпълнена до две седмици.Русия, Венецуела, Иран, Виетнам и Мианма са първоначалните му прицелни точки. Високопоставени хора там нарушават човешките права в страните си и перат пари в Канада, са отбелязали по време на дебатите.Сътрудничеството между Канада и Русия на практика е преустановено напълно през 2014 г. по инициатива на консервативното правителството на тогавашния канадски премиер Стивън Харпър след анексирането на Крим от Русия и началото на конфликта в Източна Украйна.Защита по закона \"Магнитски\" търси мажоритарният собственик на фалиралата Корпоративна търговска банка Цветан Василев, но в САЩ, където законът позволява на американското правителство да защити жертви на репресии и нарушения на човешките права вследствие на разкрити случаи на корупция по високите етажи. За целта Василев нае през лятото вашингтонската фирма JWI Inc.Името на закона идва от покойния руски адвокат Сергей Магнитски, който почина в затвор в Руския, след като разкри предполагаеми крупни финансови измами на държавни служители.", "date": "2017.10.05", "title": "И Канада прие закон \"Магнитски\""}
{"url": "https://offnews.bg/zdrave/chernodrobna-transplantatcia-vav-vma-666611.html", "text": "Чернодробна трансплантация извърши екип от Военномедицинска академия.Реципиентът е 28-годишен мъж в крайна фаза на чернодробна цироза, а донорът – 67-годишен мъж от Велико Търново, с мозъчна хеморагия, съобщиха от лечебното заведение.Операцията е продължила 6 часа, осъществена е от екипа на проф. д-р Никола Владов, д.м.н., началник на Клиника по чернодробно-панкреатична и трансплантационна хирургия.", "date": "2017.10.05", "title": "Чернодробна трансплантация във ВМА"}
{"url": "https://offnews.bg/tehnologii/vivacom-i-huawei-tarsiat-modernite-potrebiteli-s-iziaven-stil-666642.html", "text": "VIVACOM и Huawei излизат с ново предложение към българската аудитория и то е колекция от серията LITE на първия китайски бранд, който присъства в престижната глобална класация Interbrand. Трите устройства, избрани за колекцията, са: P9 Lite Mini, P10 Lite и Honor 8 Lite. И трите модела комуникират стила Lite като отношение към живота - с лекота и позитивизъм, а всяко от устройствата търси своя притежател с характерен стил.От Lite колекцията Huawei P9 Lite Mini е най-новото попълнение в порфолиото на VIVACOM. Той е с обновен дизайн на корпуса, изключително тънък (едва 8 мм) и със заоблени краища. Телефонът е подходящ за хората, търсещи елегантност във всичко, което притежават. Освен на стила, този модел залага и на сигурността. Достъпът до съдържанието му е защитен чрез сензор за пръстови отпечатъци, като собственикът на смартфона сам може да избира нивото на достъп до различните му функции. Притежателите на Huawei P9 Lite Mini ще разполагат с 13MP основна камера и 5MP селфи камера с множество режими за разкрасяване. И двете камери позволяват снимането на тъмно благодарение на вградената LED светкавица. Сред важните му характеристики са още 5.0” HD IPS LCD дисплей, четириядрен процесор на 1.4GHz, гнезда за ползване на 2 SIM карти едновременно, и всичко това на достъпна цена.P9 Lite Mini е предназначен за всички, за които стилът е предимство и за които телефонът е не само устройство, а и ценен аксесоар. VIVACOM предлага телефона най-изгодно с тарифен план Smart L – за 10.90 лв. на месец.Lite концепцията се допълва от още два модела. Huawei P10 Lite е за артистичните и активни градски хора, които обичат да споделят, а Honor 8 Lite подхожда на решителни и динамични натури, за които сигурността и бързината на връзката са от основно значение, за да реагират мигновено на всяко обаждане.", "date": "2017.10.05", "title": "VIVACOM и Huawei търсят модерните потребители с изявен стил"}
{"url": "https://offnews.bg/ikonomika/kaniat-mladezhi-na-rabota-po-predsedatelstvoto-666619.html", "text": "Министерството на Лиляна Павлова кани на работа младежи, които искат да станат част от екипа на българското председателство на ЕС.Обявени са 57 работни места, а крайният срок за кандидатстване е 9 октомври, понеделник. Позициите са за стажанти на трудов договор по  на Агенцията по заетостта. Могат да кандидатстват младежи до 29 години със завършено висше образование, които са безработни и нямат трудов стаж. Наетите ще бъдат разпределени в различни звена - за връзки с делегациите, международния пресцентър, екипите за информация и т.н. За да станат част от екипа на първото Българско председателство на Съвета на Европейския съюз, стажантите трябва да имат завършено образование в някоя от следните специалности: икономика, политически науки, филология, обществени комуникации и журналистика, история, право, администрация и управление, туризъм. Освен това трябва да владеят английски, немски или френски език минимум на ниво В2 по Европейската езикова рамка. Предимство е добрата компютърна грамотност. Кандидатите трябва да умеят да работят в екип и на гъвкав график, посочват от министерството.С предимство ще бъдат класирани кандидати със стажантски опит в европейски институции, организация на международни събития, както и такива с практически опит в управлението, организацията или извършването на доброволческа или сходна на нея дейност.Информация за кандидатстването за работни места във ведомството по програма \"Старт на кариерата\" може да бъде намерена във всяка дирекция „Бюро по труда“. ДоброволциМеждувременно продължава и , като крайният срок е 20 октомври. Те ще посрещат международните делегации и гостите, които ще пристигнат в София за над 270 работни срещи. ", "date": "2017.10.05", "title": "Канят младежи на работа по председателството"}
{"url": "https://offnews.bg/drugi/machovete-na-anglia-i-germania-priako-v-efir-dnes-666605.html", "text": ",30 Тенис, турнир за мъже в Пекин, Mtel sport 115,35 Тенис, турнир за мъже в Пекин, Mtel sport 118,00 Волейбол, Марица - КСМ (Румъния), БНТ 220,15 Баскетбол, Билбао - Реал (Мадрид), Нова спорт21,45 Футбол, С. Ирландия - Германия, Диема спорт21,45 Футбол, Англия - Словения, Диема спорт 202,30 НХЛ, Отава - Вашингтон, Мtel sport 2", "date": "2017.10.05", "title": "Мачовете на Англия и Германия пряко в ефир днес"}
{"url": "https://offnews.bg/volejbol/tezhkata-duma-na-vlado-nikolov-kazijski-predade-men-i-balgaria-666617.html", "text": "Владимир Николов навърши вчера 40 години. И за първи път говори открито и с подробности за скандала преди олимпийските игри в Лондон през 2012-а.Тогава Радостин Стойчев и звездата Матей Казийски напуснаха в навечерието на Игрите. Двамата поставиха ултиматум, че няма да работят в националния отбор при това ръководство на федерацията.В предаването “Фермата” бившият капитан призна, че се чувствал предаден. Според Владо Матей е провалил и огромния шанс на България да стане олимпийски шампион или медалист.„Оттеглянето му изигра огромна роля. Той имаше избор да вземе решение – да избере позицията за България или против България. И той избра против. Такива моменти имаш единици в живота, когато можеш да спечелиш олимпиада“, разказа Николов на друг от участниците в риалити формата.Тогава на мястото на оттеглилия се Казийски влезе неопитният по онова време Тодор Скримов.„На мачовете, на които той се пропука, Матей щеше да ги отиграе насън, както стотици пъти е правил преди това. Той даваше спокойствие на всички. Те знаеха, че когато е тежко, той ще свърши работа.Аз се почувствах предаден от Матей, заедно бяхме силни. Когато аз и той бяхме заедно и във форма, другите отбори се страхуваха от нас“, продължи Владо Николов.За своя най-слаб мач в кариерата си Николов определи двубоя с Куба на световното първенство в Япония през 2006 г. „Най-слабият ми мач беше на Световното първенство през 2006 г. в Япония, когато направихме пробива срещу Куба. Чух се с Мая и тя каза „Искаш ли да ти кажа нещо? Честито, роди ти се син“. На този мач бях нула“, спомни си бившият ни национал.", "date": "2017.10.05", "title": "Тежката дума на Владо Николов: Казийски предаде мен и България"}
{"url": "https://offnews.bg/politika/balgarite-ot-taraklia-shte-imat-deputat-v-moldovskia-parlament-666620.html", "text": "За първи път българската общност в Република Молдова ще има народен представител, съобщиха от кабинета на вицепрезидента Илияна Йотова, която е специален гост на провеждащата се в момента в Молдова световна срещана българските медии. Новината е била потвърдена пред Йотова в разговор с министър-председателя на Молдова Павел Филип и зам.-председателя на парламента Юрие Лянка. Област Тараклия ще бъде отделен избирателен район в предстоящите избори през 2018 година. Районът е известен като най-големия, в който има компактно население с български произход. Законовата промяна ще даде възможност на парламентарните избори в Молдова район Тараклия да излъчи собствен представител в парламента.Илияна Йотова подчерта, че на всяка цена трябва да бъдат запазени всички права за изучаване на български език във всички молдовски училища от 1-ви до 12-ти клас. “За нас е от огромна важност да се гарантира съществуването на училищата, дори и в малките населени места, защото това е гаранция за запазването на българската общност. В България затварянето на училища доведе до обезлюдяване на цели региони и българите в Тараклия трябва да бъдат спокойни, че няма да се случи това”, заяви вицепрезидентът.Tринадесетата световна среща на българските медии бе официално открита тази сутрин в Националния музей на историята на Молдова. Форумът, организиран от БТА и АБМС, събира в Кишинев представители на над 30 водещи медии от България, Молдова, Украйна, Румъния, Сърбия, Испания, Ватикана, Холандия, Унгария, Чехия, Гърция, Кипър, Израел, САЩ и Канада.", "date": "2017.10.05", "title": "Българите от Тараклия ще имат депутат в молдовския парламент"}
{"url": "https://offnews.bg/sviat/zhena-pochina-sled-kato-polozhi-159-chasa-izvanreden-trud-v-iaponia-666636.html", "text": "Япония отново бе принудена да се изправи срещу трудовата си политика, след като инспектори по труда решиха, че смъртта на 31-годишна служителка на един от една от най-големите медийни корпорации в Япония - NHK, е причинена от преработване.Мива Садо, която работи в централата на телевизионен канал в Токио, е записала 159 часа извънреден труд и само два дни почивка в месеца. Според инспекторите това е довело до нейната смърт от сърдечна недостатъчност през юли 2013 г. Службата по трудовите стандарти в Токио определя смъртта на жената с думата \"karoshi\" (смърт от преработване), пише \"Гардиън\".Новината за смъртта и бе разпространена чак сега от NHK. Съобщението идва една година, след като подобно решение на инспекторите за смъртта на млада служителка в рекламната агенция \"Дентсу\" предизвика национален дебат за отношението на Япония към работното време и извънредния труд.Мацури Такакаши е на 24 години, когато се е самоубива през април 2015 г. Служителите по трудовите стандарти са решили, че смъртта й е причинена от стреса, причинен от продължителното работно време. Такакаши работи повече от 100 часа извънреден труд в месеците преди смъртта си.Седмици преди да умре тя публикува в социалните мрежи: \"Искам да умра. Аз съм физически и умствено разбита.\"Сега правителството предлага да се ограничи месечното извънредно работно време до 100 часа на месец и да се въведат санкции за дружества, които позволяват на своите служители да надхвърлят ограничението. Експерти обаче твърдят, че дори тази мярка излага работниците на риск. Миналата година властите обявиха, че всеки пети японец е изложен на риск от смърт поради претоварване на работното място. Близо 2000 жители на Япония са се самоубили за година и половина поради стрес, свързан с прекалената работа. Десетки други са починали от сърдечни атаки, удари и други болести, причинени от дългите часове на работа.", "date": "2017.10.05", "title": "Жена почина, след като положи 159 часа извънреден труд в Япония"}
{"url": "https://offnews.bg/politika/gerb-napadna-prezidenta-vzel-5-mln-da-lobira-za-shvedski-iztrebitel-666643.html", "text": "Депутатът от ГЕРБ Антон Тодоров намекна, че президентът Румен Радев е бил мотивиран финансово, за да лобира за купуването на шведските изтребители \"Грипен\".По време на дебатите в парламента по доклада на комисията, която трябваше да стигне до заключение как се е стигнало до класирането на шведите на първо място, неуспелият кандидат за комисията по досиетата заяви иронично, че мотивацията била потупване по рамото.„Знаете ли как е мотивиран - с потупване по рамото. Не е взел 5 млн., да не си помислите. Мотивиран е с потупване по рамото“, каза Тодоров.По думите му като командир на ВВС Радев е написал \"опорни точки\", които са в полза на компанията „СААБ“.„На 19 май тази година президентът казва, че никога не е изготвял становище за „Грипен“. Мачът свърши. Разбрахме, че ген. Радев не е приятел на истината, няма да споря с някой, ако каже, че е заклет лъжец“, коментира Антон Тодоров. „Ген. Радев си позволи да нарича комисията лобисти. Току-що доказахме, че има някой друг, който е лобист, но не сме ние“, уточни депутатът. Според него президентът сигурно е бил мотивиран от „Грипен“. В същото време Тодоров заяви, че ДАНС проверява президентството за . Проверката била по повод на сигнал от ГЕРБ за това, че в президентството е получена секретна грама от посланика ни във Вашингтон, в който той съобщава за негова среща с производители на изтребителите F-16. Грамата била адресирана до началника на кабинета на президента Иво Христов, който пък нямал допуск до класифицирана информация.Изказването на Тодоров провокира депутати от левицата да поискат сезиране на главния прокурор за това откъде Антон Тодоров разполага с такава информация. \"Откъде я има и кой му е разшифровал секретна шифрограма\", попита депутатът от от БСП Филип Попов. В същото време Тодоров нападна и първата дама Десислава Радева, без да назовава името ѝ. \"Виждаме, че генерал Радев има афинитет да си назначава любовниците на втори договор...\", каза той. Едва след като нападките приключиха, председателят на групата на ГЕРБ в парламента Цветан Цветанов се извини от името на колегите си. „Действително трябва да бъдем много внимателни, когато се изказваме за президентската институция. Дали ни харесва или не, смятам, че всеки призна изборния резултат, когато приключиха изборите. Всеки знае, че президентът Румен Радев е с 5-годишен мандат“, каза още той. Цветанов обясни също, че не било коректно да се напада първата дама.", "date": "2017.10.05", "title": "ГЕРБ нападна президента - взел 5 млн. да лобира за шведски изтребители"}
{"url": "https://offnews.bg/politika/zashto-pensiata-ne-stana-300-leva-samo-32-000-pensioneri-glasuvali-za-666618.html", "text": "Не смятам, че има война между премиер и президент. По-скоро става въпрос за един политически и обществен дебат как да бъдат похарчени парите на данъкоплатеца. Това каза в сутрешния блок на бТВ вицепремиера Красимир Каракачанов.Каракачанов каза и че гледа с насмешка на всички теории, че има бламиране на премиера, но обясни, че самият той никога не е назначавал близки и роднини.Според вицепремиера между институциите трябва да има мир, а не да се водят войни.Каракачанов посочи, че за ВВС трябва да се купят нови самолети, а не такива втора ръка.Каракачанов подкрепи тезата си с думите:По думите му двете стъпки, които трябва да вървят паралелно, са ремонт и модернизация на наличната авиация и водене на преговори за закупуване на нов изтребител.Според него не трябва да има ябълки на раздора и че разговорът за военната ни авиация все още продължава.Той посочи, че благодарение на Обединени патриоти пенсиите нарастват.Според него имало много резерви, от които да се осигурят пари. Каракачанов даде за пример инвалидните пенсии и обясни, че цели села се правят на инвалиди, за да получават такива пенсии.Вицепремиерът говори и за радикализацията на ромските гета и българите мюсюлмани в Родопите.Според него било потресаващо, че Главното мюфтийство не се интересува къде са завършили имамите, които проповядват.", "date": "2017.10.05", "title": "Защо пенсията не стана 300 лева? Само 32 000 пенсионери гласували за патриотите"}
{"url": "https://offnews.bg/obshtestvo/nazhezheni-strasti-v-mladost-obsazhdat-proekta-grand-kanion-666610.html", "text": "Жители на столичния район Младост се събират днес за обществено обсъждане на подробния устройствен план на проекта \"Гранд Каньон\" на \"Гаранти Коза\" - България. Дискусията с гражданите е организирана от районния кмет Десислава Иванчева, която се обяви против строежа на 25 етажна сграда на кръстовището на бул. \"Александър Малинов\" и ул. \"Филип Аврамов\", както и свързана сграда на \"Ул. Филип Аврамов\" и ул. \"Полк. Владимир Серафимов\", информираха от общината. Обсъждането е от 18,30 часа в търговския център \"Метро сити\". Проектът \"Гранд каньон\" в \"Младост\" не за първи път предизвиква напрежение в района, той доведе до спорове между кмета Иванчева и главния архитект на София Здравко Здравков. Според него проектът отговаря на всички изисквания на действащото законодателство. Миналата година Здравков делегира правата на главния архитект на района Весела Тасева. Тя издаде разрешение за изпълняването на проекта и отрече твърденията на Иванчева, че й е оказван натиск от Здравков и Столична община. Иванчева пък й поиска оставката и впоследствие я отстрани от поста. Проектът \"Гранд каньон\" има възможно най-високата подкрепа от държавата – сертификат за приоритетен инвестиционен проект. Общата инвестиция се оценява на 200 млн. евро.Тази сутрин пред Нова тв граждани на Младост се обявиха против проекта. През август от район \"Младост\" съобщиха, че са приели дарение от 367 хил. лева от инвеститорите на \"Гранд каньон\" с одобрението на Столичен общински съвет. ", "date": "2017.10.05", "title": "Нажежени страсти в Младост, обсъждат проекта Гранд Каньон"}
{"url": "https://offnews.bg/politika/bsp-edno-semejstvo-upravliava-gabrovo-666645.html", "text": "През последните дни в централата на БСП има над 70 сигнала от цялата страна за груби нарушения по места, шуробаджанащина, кадруване, разпределяне на общински средства и обществени поръчки. Това заяви зам.-председателят на БСП Жельо Бойчев. Той подчерта, че предоставя данните, провокиран от призива на Борисов, който преди срещата си с парламентарната група и ръководството на ГЕРБ е казал, че иска да бъдат изяснени всички подобни случаи, за да не се стига до ситуацията с Добрев. „Има нещо много притеснително – откакто започнахме тази кампания, членове и симпатизанти на партията, които подават тези сигнали, са подложени на груб натиск и на заплахи. Надявам се премиерът Борисов да реагира и по този въпрос. Ясно да покаже – ще има ли върховенство на закона в страната ни, ще има ли правила, които важат за всички“, каза още Бойчев.Кристина Сидорова: Едно семейство управлява областните структури в ГабровоЗа да бъде назначен някой в Габрово, трябва да е член на ГЕРБ. Това е моделът на град, в който с голямо мнозинство печели ГЕРБ, заяви народният представител от „БСП за България“ Кристина Сидорова. Тя подчерта, че изнесените факти са в помощ на г-н Борисов и на ГЕРБ, за да нямат неприятното усещане да осветлят те роднинските назначения в Габрово. Сидорова представи схема за назначения, според която братът на Томислав Дончев – Момчил Дончев е назначен лично от кмета на Габрово за управител на общинско звено „Озеленяване“. „Управлява бюджет над 1 млн. лв. Назначен е без конкурс и ясни критерии, на които трябва да отговаря“, обясни народният представител.По нейните думи братът на бившия народен представител Цветомир Михов от година и половина не работи в габровската болница, но това не му пречи да е част от Съвета на директорите и на тази си длъжност да получава заплата от няколко хиляди лева. „“, коментира народният представител от левицата. Стоян Мирчев: Показваме лицето на една мафия, която със сила се опитва да прикрие следите сиСлед като вчера разкрих същата роднинска схема в Силистра, нашият областен председател е бил заплашен директно от двама общински съветници за това, че сме изнесли информация за какъв октопод става въпрос, заяви народният представител от левицата Стоян Мирчев. Той обясни, че общинският съветник Ганчо Маринов, който е назначил сина си в община Силистра и снаха си, като служител на общинска фирма, се е обадил и буквално е казал на председателя на БСП: „До два месеца ще те затрия, боклук такъв“. „Председателят на общинския съвет Мария Димитрова също се е обадила на нашия председател и също го е заплашвала и тормозила по телефона. Тя е назначила мъжа си за обществен възпитател в община Силистра“, обясни народният представител. Според него това е лицето на една мафия, която със сила се опитва да прикрие следите си. „Това е октопод, който усвоява обществените средства и потъпква всички закони в община Силистра“, допълни Мирчев. По неговите думи ситуацията е същата и с кметицата в община Алфатар. „Г-н Борисов, хората в област Силистра вече не могат да търпят този мафиотски кръг. Вземете решения – има достатъчно документи за тези обвързаности. Отстранете тези мафиоти и не има позволявайте по този начин да тормозят български граждани и да ги заплашват за живота имл включително“, призова Стоян Мирчев.  Цветанов: БСП има сценарий за разкол в ГЕРБАко Томислав Дончев беше назначил брат си докато беше кмет на Габрово, щяхме да сме съгласни с всички твърдения на БСП, щяхме да вземем и отношение\", заяви председателят на ПГ на ГЕРБ Цветан Цветанов. Той допълни, че има сценарий, който БСП подготвя и чиято цел е да всее разкол между Цветанов и Бойко Борисов. ", "date": "2017.10.05", "title": "БСП: Едно семейство управлява Габрово"}
{"url": "https://offnews.bg/obshtestvo/slanchevo-vreme-i-dnes-zatoplia-se-666566.html", "text": "Слънчево и топло ще е времето днес. Ще духа слаб западен вятър, а максималните температури ще са между 21 и 26 градуса. В София термометрите ще се качат до 23 градуса.В планините също ще грее слънце, но вятърът ще е по-силен. Максималната температура 1200 метра ще е около 17°, на 2000 метра – около 11 градуса. В морето ще се вдигат вълни около 2 бала, а на брега ще се стопли до 24 градуса. ", "date": "2017.10.05", "title": "Слънчево време и днес, затопля се"}
{"url": "https://offnews.bg/obshtestvo/sofijska-voda-shte-otstraniava-avaria-na-kremikovskia-vodoprovod-666634.html", "text": "Поради възникналата късно снощи авария на основния водопровод с диаметър 1000мм (1 метър) в кв. Горубляне , бул. \"Цариградско шосе\" №170 - се налага спиране на водоподаването от 08:30 часа.То ще обхване кварталите Кремиковци, Сеславци, гр. Бухово, с. Яна, с. Желява, Жандармерията- Врана, База Строй инжект, с.Равно поле, Затвор Кремиковци.Понижено ще е налягането в кв. Ботунец и с. Горни Богров.Продължителността на аварийните работи ще се отразява на виртуалната карта на страницата на\"Софийска вода\" АД http://www.sofiyskavoda.bg/water_stops.aspx .", "date": "2017.10.05", "title": "\"Софийска вода\" ще отстранява авария на Кремиковския водопровод"}
{"url": "https://offnews.bg/temida/vss-otlozhi-izbora-na-varnatia-ot-prezidenta-shef-na-vas-666621.html", "text": "Висшият съдебен съвет (ВСС) ще разгледа указа на президента Румен Радев, с който беше  на  за председател на Върховния административен съд (ВАС). Държавният глава обясни, че очаква новият ВСС да направи предложение за председател на ВАС, \"съобразено с всички законови процедури и моралните очаквания на обществото\".Указът на президента беше вкаран в дневния ред на ВСС като извънредна точка. По предложение на главния прокурор Сотир Цацаров и председателя на ВАС Георги Колев разглеждането му беше отложено за следващо заседание на Съвет, тъй като президентският указ все още не е публикуван в Държавен вестник. Правосъдният министър Цецка Цачева обясни, че предложението е внесено в дневния ред по-скоро за сведение на членовете на ВСС. Президентският указ е доставен в администрацията на Съвета по куриер в сряда следобед. Кандидатурата на Георги Чолаков беше издигната от настоящия председател на ВАС Георги Колев. Името му беше спрягано за нов председател на съда още преди кандидатурата му да бъде обявена официално. Поради съмнения за прозрачност при избора  от президента да върне избора. ", "date": "2017.10.05", "title": "ВСС отложи избора на върнатия от президента шеф на ВАС"}
{"url": "https://offnews.bg/obshtestvo/ian-geel-mahnete-kolchetata-sreshtu-parkirane-na-trotoarite-po-malko-666598.html", "text": "Старите жп линии в София да станат велотрасета или да се озеленят, да се осигурят пешеходни връзки между центъра и планината Витоша, а покрай Перловската река да се оформи място за отдих с пейки и алея за велосипеди. Това са част от мерките, които предлага в доклада си датският урбанист Ян Геел и екипа му. Преди месеци по покана на столичния кмет Йорданка Фандъкова и на главния архитект Здравко Здравков Геел прие да направи анализ на публичните пространства в центъра на столицата. Според експертите е добре да се обмисли денонощен градски транспорт и изграждане на подземни паркинги с публично-частни партньорства. За да се превърне София в град на хората, а не на автомобилите, специалистите препоръчват да се свият лентите по булевардите за сметка на велотрасета и зелени ивици. Особено по бул. \"Тодор Алесандров\", който пуска над 22 000 коли всеки ден да минават транзит през центъра. Геел и екипът му смятат още, че броят на подлезите и надлезите трябва да се намали и да се осигурят повече възможности хората да пресичат на нивото на улицата.И още: Премахнете колчетата от тротоарите и увеличете глобите за паркирани върху тях коли. Урбанистът обръща внимание и на факта, че дърветата по тротоарите нямат достатъчно място за коренната си система и рушат плочките, като затрудняват пешеходците. Според Ян Геел в един град на хората светофарите трябва да светят зелено по-дълго време за пешеходците и по-кратко за колите. ", "date": "2017.10.05", "title": "Ян Геел: Махнете колчетата срещу паркиране на тротоарите, по-малко ленти за коли по булевардите"}
{"url": "https://offnews.bg/112/61-godishna-zhena-si-napravi-plantatcia-s-kanabis-v-selo-zhitosviat-666613.html", "text": "Служители от Районно управление Карнобат са се натъкнали на грижовно отгледана реколта с канабис от 61-годишна жена от село Житосвят, Карнобатско.Полицаите извършили претърсване в частния двор на жената с инициали Р. Я. Там те намерили и иззели 15 конопени растения с различна с височина - от 1,5 до 3 метра, засадени на пет реда.В близост до растенията е намерена и иззета пластмасова туба с препарат за растителна защита.В стопанска постройка са открити поставени за изсушаване общо 26 сухи зеленикави съцветия от конопените растения, а в навес за дърва - два стръка изсушен канабис. Намерено и иззето е и бурканче с вместимост от 310 мл., в което е съхранявана зеленикаво кафява суха тревна маса.Р. Я. е задържана с полицейска заповед за задържане за срок до 24 часа. По случая е образувано досъдебно производство.", "date": "2017.10.05", "title": "61-годишна жена си направи плантация с канабис в село Житосвят"}
{"url": "https://offnews.bg/kultura/zapochva-chetvartiat-festival-na-komediata-666647.html", "text": "Този петък за 4-та година стартира Фестивалът на комедията, който ще забавлява в продължение на цял месец феновете на стендъп комедията у нас.От 6-ти октомври до началото на ноември любителите на забавното изкуство ще могат да гледат над 40 шоута в единствения у нас клуб за комедия The Comedy Club Sofia.Освен българско присъствие, Фестивалът ще си има и традиционно гости от чужбина. У нас ще пристигнат комедиантите Даниел Слос (Великобритания), Марсел Люконт (Франция/Великобритания), Никола Силич (Сърбия - Comedy Central), Александър Перишич (Сърбия - Comedy Central) и други.Родните фенове на стендъпа ще могат да гледат най-доброто от комедиантите на Комеди Клуб София, ще има и шоута посветени на офиса и работата, секса, любовта, България и света, както и на черния хумор.Билети за фестивала може да откриете в мрежата на , а информация за събитието може да следите във .", "date": "2017.10.05", "title": "Започва четвъртият Фестивал на комедията"}
{"url": "https://offnews.bg/obshtestvo/bez-voda-na-osem-mesta-v-sofia-666567.html", "text": "\"Софийска вода\" временно ще прекъсне водоснабдяването в части от столицата днес, съобщиха от дружеството. Заради пресвързване на уличен водопровод на ул. „Монтевидео“ в кв. „Овча купел“ се налага спиране на водоподаването от 9:00 до 21:00 часа на ул. „Бойчо Бойчев“, ул. „761“, ул. „Вацлав Роубал“, ул. „764“, ул. „763“, ул. „Монтевидео“, ул.„Бартел“, ул. „Димитър Попниколов“, ул. „Иван Радоев“, ул. „Народно хоро“, ул. „Арх. Франк Лойд Райд“, ул. „Драгоман“, ул. „Народен герой“, ул. „Букет“, бул. „Никола Петков“.Във връзка с подмяна на сградно водопроводно отклонение на ул. „Неофит Бозвели“ в жк. „Сухата река“ се налага спиране на водоподаването от 9:30 до 17:30 часа на ул. 522, ул. „Тодорини кукли“, ул. „Йоаким Груев“, бул. „Владимир Вазов“. Подмяна на сградно водопроводно отклонение на ул. „Юрий Венелин“ в Център налага спиране на водоподаването от 9:00 до 18:00 часа по ул. „Юрий Венелин“ от ул. „Цар Шишман“ до бул. „Васил Левски“, по ул. „Цар Шишман“ от ул. „Ген. Гурко“ до ул. „Ген. Паренсов“. Без вода във връзка с подмяна на сградно водопроводно отклонение до бл. 377 в „Младост“ 3 ще бъдат от 10:00 до 20:00 часа на бл.374, бл. 375, бл. 377, бл. 380 – висока зона. Няма да имат вода във връзка с подмяна на сградно водопроводно отклонение на ул. „Александър Жендов“ в „Гео Милев“ от 10:00 до 20:00 часа на ул. „Александър Жендов“. Поради подмяна на хидрофорна уредба до бл. 477 в жк. „Младост“ 4, се налага спиране на водоподаването от 10:00 до 19:00 часа на бл. 477 и бл. 477А – висока зона. Във връзка с подмяна на сградно водопроводно отклонение на ул. „Стара планина“ в Бухово се налага спиране на водоподаването от 10:00 до 16:00 часа на ул. „Стара планина“ от №1 до №18. Реконструкция на уличен водопровод на бул. „Асен Йорданов“ в „Слатина“, се налага спиране на водоподаването от 9:00 до 21:00 часа по бул. „Асен Йорданов“ от бул. „Шипченски проход“ до бул. „Проф. Цветан Лазаров“бул. „Проф. Цветан Лазаров“ №18, №20, №22. ", "date": "2017.10.05", "title": "Без вода на осем места в София"}
