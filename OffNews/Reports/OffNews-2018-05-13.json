{"url": "https://offnews.bg/kultura/kompozitorat-na-bones-ne-moga-da-razbera-otcenkata-kam-balgaria-na-680542.html", "text": "\"Не мога да се зарадвам искрено, за този успех, мой личен, защото имам чувството, че българските изпълнители се представиха повече от блестящо и бяха най-силни на финала и видях една оценка към тях, която просто не мога да я разбера\".Това каза композиторът на българската песен в \"Евровизия\" 2018 Борислав Миланов пред бТВ. Българската група Еquinox остана в средата на класацията на конкурса, независимо, че композиторът на песента, която ни представи – \"Bones\", беше отличен с награда. Преди началото на конкурса бяха раздадени допълнителни награди и България спечели една от тях. Става дума за наградите на името на Марсел Безенсон, основателя на Евровизия. Те се връчват в три категории - за най-добра композиция, за фаворит на акредитираните за конкурса журналисти и за най-добро артистично изпълнение на песен.Снощи българската група Еquinox с парчето \"Bones\" се класира на 14 място. Първа стана Нета Барзилай от Израел с песента \"Toy\" е победителят на Евровизия 2018. Хиляди израелци излязоха по улиците на Тел Авив, за да празнуват победата.", "date": "2018.05.13", "title": "Композиторът на 'Bones': Не мога да разбера оценката към България на 'Евровизия'"}
{"url": "https://offnews.bg/stil/5-te-naj-elegatni-toaleta-ot-filmovia-festival-v-kan-snimki-680526.html", "text": "Актриси и режисьори излязоха хванати за ръце на червения килим, а Кейт Бланшет говори за половата неравнопоставеност във филмовата индустрия.Между протеста срещу половата дискриминация и неравното заплащане между мъжете и жените в индустрията и премиерите на филмите, звездите имаха време и да покажат красивите си тоалети. На червения килим излязоха десетки американски и европейски актриси, които показаха моделите на известни дизайнери и успяха да грабнат вниманието на модните сайтове като Elle, Vogue, Harper's bazaar и т.н.Преставяме ви петте жени, които покориха червения килим:Ирина ШейхКендал ДженърДжулиан МурКейт БланшетБела Торн", "date": "2018.05.13", "title": "5-те най-елегатни тоалета от филмовия фестивал в Кан (снимки)"}
{"url": "https://offnews.bg/112/vazrastna-zhena-tvardi-che-e-bita-ot-eksdeputat-ot-gerb-zaradi-parkom-680546.html", "text": "73-годишна жена твърди, че е била бита от бившия депутат от ГЕРБ Константин Язов заради паркомясто в Пловдив.Язов отрича да е употребявал физическо насилие. \"Това, което казват, не е верно! Аз искрено се надявам това да не е някаква схема за изнудване и материално облагодетелстване\", твърди бившият депутат. Пред Нова тв политикът заяви, че не може да коментира подробности, защото законът не му позволявал.Жената, която е пострадала, се казва Стоянка Вътова и е настанена в болница. Тя разказва, че пазела място пред дома си, защото очаквала бус, който да разтовари вещи, изпратени от сина й. Когато се появил ексдепутатът Язов с джипа си, възрастната жена го помолила да не спира на мястото. Възникнал спор и Язов избутал жената с джипа си, потвърждава и свидетел.След това Язов отишъл до близко заведение, а след минута се върнал и ударил в гръб Стоянка. След това се качил в автомобила си и потеглил.\"Зад гърба, отзад в тила – все едно боздуган ме удари... такава силна. Очите ми пречерняха, не видях нищо, черно видях. Ушите ми бръмнаха. Имам сътресение на мозъка\", разказва пострадалата жена.От полицията в Пловдив потвърдиха, че има такъв инцидент и по него се води разследване.", "date": "2018.05.13", "title": "Възрастна жена твърди, че е бита от ексдепутат от ГЕРБ заради паркомясто"}
{"url": "https://offnews.bg/obshtestvo/kitajskite-spasiteli-koito-tarsiat-boian-petrov-poteglili-kam-vrah-s-680527.html", "text": "Китайските спасители, които издирват алпиниста Боян Петров, са потеглили към връх Шиша Пангма, съобщава БНР. По-рано съпругата на българина призова спасителите да не рискуват живота си и да не изкачват върха, а да търсят в по-ниските райони, където има шанс българският алпинист да е оцелял, ако е успял да се укрие.След като няколко часа в базовия лагер нямаше информация как върви издирването, сега стана ясно, че китайските спасители са претърсили сутринта района около последния височинен лагер под връх Шиша Пангма. И са открили само предмети от стари експедиции.Следи от Боян Петров няма. До момента не е открита и палатката му, потвърдиха от екипа на алпиниста, който е в неизвестност от 10 дни. Без резултат вчера бяха и двата полета на хеликоптери над района. Днес те няма да летят заради безопасността на спасителите, които ще са по склона.", "date": "2018.05.13", "title": "Китайските спасители, които търсят Боян Петров, потеглили към връх Шиша Пангма"}
{"url": "https://offnews.bg/obshtestvo/plazhat-bolata-izliza-ot-rezervat-kaliakra-reshi-ekoministarat-680533.html", "text": "Министърът на околната среда Нено Димов Нено Димов подписа заповедта за изваждане на плажа \"Болата\" от резерват \"Калиакра\". Това става след приключване на общественото обсъждане, но сега депутатите трябва да приемат промени в Закона за биоразнообразието, за да влезе в сила заповедта, съобщава БНТ.\"Процедурата не завършва с това, тъй като окончателно ще премине през промяна на Закона за биологичното разнообразие, в който вече народните представители ще имат думата. Но аз се надявам, че ще има необходимото мнозинство за това\", каза Нено Димов.Искането за промяната на статута на \"Болата\" дойде от страна на кметицата на Каварна Нина Ставрева. Според нея това ще доведе до осигуряването на свободен достъп до плажа и гарантиране сигурността на хората, които го посещават за лятната си почивка.В момента \"Болата\" не е охраняван и не се дава на концесия.Плажът трябва да бъде включен в защитена местност \"Степите\", което е гаранция, че строителството на него ще е забранено. От резерват \"Калиакра\" ще бъде изваден и паркинга на нос Калиакра. Според Димов допускането на автомобили в района трябва да се реши от местната власт.Пред OFFNews бившият кмет на Каварна Цонко Цонев отправи критики срещу изваждането на плажа от резервата. Според местни интерес към изваждането на плажа има местния бизнесмен на име Валентин Николов, ", "date": "2018.05.13", "title": "Плажът 'Болата' излиза от резерват 'Калиакра', реши екоминистърът"}
{"url": "https://offnews.bg/gimnastika/katrin-taseva-prikliuchi-darzhavnoto-parvenstvo-s-dva-zlatni-i-dva-sre-680530.html", "text": "Катрин Тасева спечели два златни и два сребърни медала на финалите на отделните уреди при жените на Държавното първенство по художествена гимнастика категория Елит.Тасева стана шампионка на бухалки и лента, след като получи оценки съответно 19.150 и 17.700 точки. Тя взе сребърните медали на обръч със 17.000 точки, след като имаше изпускане на уреда и на топка с 18.750.Златото на обръч спечели Невяна Владинова от клуб Левски, която игра добре и беше оценена със 17.550 точки. Първа на топка стана Боряна Калейн от клуб \"Левски Триадица\" след отлична игра и оценка от 19.200, която е най-високата на турнира.", "date": "2018.05.13", "title": "Катрин Тасева приключи държавното първенство с два златни и два сребърни медала"}
{"url": "https://offnews.bg/obshtestvo/kitajski-alpinisti-sa-otkrili-insulina-na-boian-petrov-okolo-lager-3-680534.html", "text": "Двама китайски алпинисти и двама шерпи са претърсили района около Лагер 3 под връх Шиша Пангма, където са открили инсулина на българския алпинист Боян Петров. Спасителната операция продължава, съобщава БНТ.Хеликоптерите, базирани в непалската столица Катманду, не са излетели.Тази сутрин жената на Боян Петров Радослава Ненова съобщи, че е взела решение днес върхът да не се изкачва, тъй като, според нея, от Лагер 3 нагоре Петров няма да бъде открит жив. Въпреки това спасителните Ненова заявява, че оцеляването на всички участници в спасителната акция е много важно и тя не вижда смисъл да бъдат застрашени и други животи.", "date": "2018.05.13", "title": "Китайски алпинисти са открили инсулина на Боян Петров около Лагер 3"}
{"url": "https://offnews.bg/obshtestvo/protest-v-zashtita-na-bolnitcata-v-lovech-680536.html", "text": "Протест в защита на болницата в Ловеч. Медици и граждани отново блокираха за един час пътя София – Варна в района на Абланица, съобщава bTV.Демонстрантите настояха за спешна помощ за лечебното заведение.Според протестиращите оздравителните планове и смяната на прокуристи не дават резултат. По думите им заплатите на медиците отново се бавят, закриват се отделения и областта е обречена да остане без държавна болница.Въпреки че затрудняваха движението по главния път, отново срещнаха подкрепата на шофьорите, а някои дори се присъединиха към тях.", "date": "2018.05.13", "title": "Протест в защита на болницата в Ловеч"}
{"url": "https://offnews.bg/obshtestvo/dashteriata-na-boian-petrov-toj-e-tam-kadeto-vinagi-e-iskal-da-bade-680537.html", "text": "Дъщерята на алпиниста Боян Петров - Тея, благодари за подкрепата, както и на включилите се в издирването на баща й.Боян Петров е в неизвестност от 3 май, когато прави опит да покори връх Шиша Пангма в Хималаите. Акцията по издирването му започна на 6 май и продължава. По-рано днес жената на Петров Радослава Ненова призова върхът да не се изкачва, защото, според нея, от Лагер 3 нагоре Петров няма да бъде открит жив. Въпреки това спасителните екипи продължиха издирването. Двама китайски алпинисти и двама шерпи са претърсили района около Лагер 3 под връх, където са открили инсулина на българина.\"През тази изминала седмица останах без думи. И все още не знам какво да кажа. Още от малка все чувах странни за мен думи като ‘‘Аконкагуа‘‘ или ‘‘Боуд Пик‘‘, и не бях особено сигурна това какво значи. По-късно ми стана напълно ясно, че това са планини и върхове. От години това за мен беше станало автоматично – той отиваше всяко лято и се връщаше\", написа Тея Петрова във Фейсбук.\"Знаейки колко е упорит и колко силна воля има, не бях много обмисляла факта, че изведнъж ще има сериозен проблем там горе. Искам тук да благодаря безкрайно на всички за подкрепата и вдъхването на надежда, както и на хората, които участваха в издирването на баща ми. Той e там, където винаги е искал да бъде – в планината\", допълва още тя.", "date": "2018.05.13", "title": "Дъщерята на Боян Петров: Той e там, където винаги е искал да бъде"}
{"url": "https://offnews.bg/obshtestvo/batak-pochete-zhertvite-na-pogroma-na-aprilskoto-vastanie-680531.html", "text": "Поклонение пред жертвите на Априлското въстание се проведе в Батак, съобщава БНР.Градът дава най-много жертви по време на кървавите събития, наречени \"Баташкото клане\". През 1876-та загиват около 5000 батачани от близо 7000-ното население.\"Всички роднини - наши и на всички батачани са внуци на светците. Това, че те са дали живота си за не само за Батак, за България най-вече - като българи, да се чувстваме истински българи, ние трябва да го оценяваме това нещо. Сега в момента даже настръхвам, защото е така\".Тази година църквата отбелязва седем години от канонизирането на батачани за светци, загинали за православната вяра.", "date": "2018.05.13", "title": "Батак почете жертвите на погрома на Априлското въстание"}
{"url": "https://offnews.bg/sviat/napadateliat-ot-parizh-e-bil-v-spisaka-s-potentcialno-opasni-litca-680529.html", "text": "Извършителят на снощната атака в Париж, при която един мъж убит, а двама други са тежко ранени, е бил познат на френското разузнаване. Той е бил в списъка с потенциално опасни лица. Това съобши \"Франс прес\",позовавайки се на източници, близки до разследването. Става дума за 20-годишният Хамзат Азимов, който е френски гражданин, роден в Чечения. Той е получил френско гражданство преди 8 години, а преди това такова е дадено и на майка му. Азимов е фигурирал в списък на хора, потенциално опасни за сигурността на Франция, още от 2016 година. Той обаче не е бил арестуван или регистриран за престъпна дейност. В списъка на френското разузнаване се водят над 10 000 души.Новината, че нападателят е фигурирал в списъка с потенциално опасни лица, предизвика остра реакция от страна на лидера на крайнодесния Национален фронт Марин льо Пен, предаде \"Ройтерс\".\"Какъв е смисълът от тази картотека, ако не я използваме, за да гарантираме, че този път бомби няма да причинят никаква вреда на френска земя\", попита Льо Пен в Туитър.Един от най-тежко пострадалите при атаката в Париж е 34-годишен гражданин на Люксембург. Животът му вече е извън опасност.", "date": "2018.05.13", "title": "Нападателят от Париж е бил в списъка с потенциално опасни лица"}
{"url": "https://offnews.bg/futbol/siti-pobedi-sauthemptan-i-stigna-unikalnite-100-tochki-v-anglia-video-680538.html", "text": "Манчестър Сити влезе в историята, след като победи победи Саутхемптън с 1:0 в двубой от 38-ия последен кръг на английската Висша лига, игран стадион \"Сейнт Мерис\".\"Гражданите\" записаха имената си със златни букви, ставайки първият отбор, който печели 100 точки в един сезон в Англия и завършиха кампанията със 100 пункта.Футболистите на мениджъра Пеп Гуардиола имаха значително предимство във владението на топката, но въпреки това не успяваха да сполучат при завършващата фаза.Така се стигна до 94-ата минута, когато Кевин де Бройне с пас от дълбочина изведе Габриел Жезус зад защитата на домакините и бразилецът с техничен удар вкара за 0:1.Саутхемптън пък се измъкна от зоната на изпадащите и ще радва феновете си и през следващия сезон на Висшата лига.", "date": "2018.05.13", "title": "Сити победи Саутхемптън и стигна уникалните 100 точки в Англия (видео)"}
{"url": "https://offnews.bg/tenis/tijm-shte-se-opita-da-ukroti-zverev-na-finala-v-madrid-680505.html", "text": "Доминик Тийм срещу Александър Зверев е тазгодишният финал на турнира от сериите Мастърс 1000 в Мадрид.Зверев се класира за последния мач от надпреварата след категоричен успех с 6:4, 6:1 над канадеца Денис Шаповалов. Германският тенисист спечели и четирите си точки за пробив, докато Шаповалов не успя да го пробие нито веднъж.Тийм пък се справи и с Кевин Андерсън, за да си осигури място на финала. Австриецът показа по-дефанзивна игра от вчерашната, но стигна до победа с 6:4 6:2 без много напрежение.Така Зверев ще излезе за третата си титла от сериите Мастърс след успехите в Рим и Монреал през миналата година. Тийм пък ще се опита да вдигне първия си подобен трофей.", "date": "2018.05.13", "title": "Тийм ще се опита да укроти Зверев на финала в Мадрид"}
{"url": "https://offnews.bg/112/shofior-blasna-i-ubi-peshehodetc-sled-koeto-izbiaga-680506.html", "text": "Мъж загинал на място, след като бе блъснат от автомобил на пътя Пловдив - Пещера, съощи говорителят на Областната дирекция на МВР-Пловдив, цитиран от \"Фокус\".Катастрофата е станала снощи, в участъка след село Оризари, посока Пловдив.Сигналът е подаден след 21.30 часа.Все още не е ясна самоличността на загиналия.Водачът е избягал и се издирва.Образувано е досъдебно производство.Движението ще бъде затруднено за извършване на втори оглед.", "date": "2018.05.13", "title": "Шофьор блъсна и уби пешеходец, след което избяга"}
{"url": "https://offnews.bg/obshtestvo/sofijska-voda-specheli-priz-za-naj-zelena-kompania-na-balgaria-680509.html", "text": "„Софийска вода“ спечели националния конкурс „Най-зелените компании на България\" в раздела \"Енергетика и воден сектор\".Дружеството бе отлично и със специална награда за зелена инвестиция.\"Призът е признание за усилията на екипа ни да превърне компанията в действащ пример за кръгова икономика, която е на път да направи ВиК оператора на София енергийно независим\", каза изпълнителният директор Арно Валто при получаването на наградата.Пречиствателната станция за отпадъчни води край Кубратово произвежда зелена енергия, достатъчна за задоволяване на собствените ѝ енергийни нужди и още 24% от произвежданата електроенергия отива на пазара за зелен ток (от възобновяеми източници). Освен пречистените битови води на столицата, които се връщат с проверено качество обратно в природата, над 100 000 тона карбонови емисии годишно не се изпускат в атмосферата, благодарение на това производство. Отделно утайките се използват за тор в селското стопанство.\"Софийска вода\" бе и сред 33-те отличени проекти за зелените инвестиции, които е направила.Конкурсът \"Най-зелените компании на България\" се организира от b2b Media. Той се провежда съвместно с Министерството на околната среда и водите. Категориите в него са 14.", "date": "2018.05.13", "title": "Софийска вода спечели приз за най-зелена компания на България"}
{"url": "https://offnews.bg/futbol/intrigata-v-italia-ostava-do-kraia-680535.html", "text": "Отборът на Кротоне изненадващо се оказа в ролята на арбитър кой ще бъде четвъртият италиански представител в новия сезон на Шампионската лига. За мястото спорят отборите на Интер и Лацио, след като останалите три вече станаха известни.Това са Ювентус, Наполи и Рома. Битката за четвъртата позиция се оказа доста свирепа и изпълнена с неочаквани обрати.Късно снощи Интер загуби у дома от Сасуоло с 1:2 и запази изоставането от две точки от Лацио, който днес можеше да сложи край на интригата преди мача срещу \"нерадзурите\" следващият уикенд, ако бе победил Кротоне като гост.Това обаче не се случи, след като \"орлите\" завършиха 2:2, като успяха да се доберат до равенството едва в 84-ата минута с гол на Милинкович-Савич.Така двубоят на \"Олимпико\" между Лацио и Интер се превръща в своеобразен финал за четвъртото място, като при поражение на \"орлите\", \"нерадзурите\" ще ги изместят в крайното класиране.Лациалите ги урежда и равенство в последната среща, за да останат на четвъртата позиция.", "date": "2018.05.13", "title": "Интригата в Италия остава до края"}
{"url": "https://offnews.bg/sviat/priatel-na-napadatelia-ot-parizh-e-arestuvan-a-domat-mu-e-pretarsen-680544.html", "text": "Полиция е арестувала и отцепила дома в Страсбург на приятел на мъжа, който нападна в Париж с нож минувачи и уби един човек, предаде AFP.Органите на реда са извели приятеля на нападателя от къщата му с белезници.\"Лицето му бе забулено, облечен беше в черна тениска с надпис \"Грозни\" – столицата на Чечня. На блузата му е имало и изобразен автомат \"Калашников\" \", съобщава журналист от AFP.По-рано днес стана ясно, че нападателят е Хамзат Азимов, роден 1997 г. в Чечения и получил френско гражданство през 2010 г. Родителите на нападателя са задържани за разпит.", "date": "2018.05.13", "title": "Приятел на нападателя от Париж е арестуван, а домът му е претърсен"}
{"url": "https://offnews.bg/112/izdirvaneto-na-boian-petrov-prodalzhava-otvaria-se-prozoretc-ot-dobro-680511.html", "text": "Продължава акцията по издирването на алпиниста Боян Петров в Хималаите. Днес се отваря прозорец от добро време за това.Българинът изчезна на 3 май при опит да изкачи върха Шиша Пангма.Днес двамата китайски алпинисти и двама шерпи, които вчера достигнаха най-високия лагер 3, ще се опитат да се качат до върха Шиша Пангма, съобщи БНТ, като се позова на главния организатор на експедицията Деян Петков.Втори екип ще се изкачи от лагер 2 до лагер 3 за втори оглед.От Китай алпинистът Кирил Петков обясни, че се организира втори полет на хеликоптерите от летището в Катманду, които също да се включат в издирването. До момента базовият лагер не е получил обаждане от спасителите под върха.", "date": "2018.05.13", "title": "Издирването на Боян Петров продължава, отваря се прозорец от добро време"}
{"url": "https://offnews.bg/obshtestvo/stanford-shte-obuchava-studenti-na-vsu-po-predpriemachestvo-680510.html", "text": "Преподаватели и студенти на Варненския свободен университет ще се включат в Програмата по предприемачество и иновации на университета Станфорд, Калифорния. Тя бе представена във ВСУ в началото на седмицата, съобщиха от висшето училище.В две последователни срещи Хумера Фасихудин и Летициа Бригос Кавагнаро – ръководители на Програмата UIF (University Innovation Fellows), запознаха преподаватели и студенти с възможностите и условията за участие.В програмата ще се включат един преподавател и четирима студенти от ВСУ „Черноризец Храбър“, които ще надградят своите знания и умения в областта на лидерството, креативността и предприемачеството и ще получат сертификат от най-престижния университет.Станфорд е лидер в иновациите и новите технологии. Там започват кариерите на хора като Илон Мъск (Tesla), Мариса Майер (Yahoo), Рийд Хейстингс (Netflix), Евън Шпигел (Snapchat).Желаещите да участват студенти трябва да изпратят мотивационно писмо на английски език на e-mail: eleonora@vfu.bg до 17 май 2018 г.", "date": "2018.05.13", "title": "Станфорд ще обучава студенти на ВСУ по предприемачество"}
{"url": "https://offnews.bg/futbol/levante-nanese-parva-zaguba-na-barsa-v-mach-s-9-gola-video-680547.html", "text": "Леванте победи Барселона с 5:4 в двубой от предпоследния 37-и кръг на Ла Лига и спря серията на каталунците от 37 поредни срещи без загуба в първенството.Двата тима спретнаха истинско футболно зрелище, в което главни герои бяха Филипе Коутиньо и Емануел Боатенг, които се отчетоха с хеттрик.Едно попадение за каталунците отбеляза и Луис Суарес, но два гола на Енис Барди сложиха край на амбициите на Ернесто Валверде за първи в историята на Барса сезон без загуба в Испания.Още в 9-ата минута голеадата започна, а точно Боатенг откри резултата, възползвайки се от подаване на Хосе Моралес за 1:0. В 30-ата минута отново нападателят се разписа, след като получи прекрасен пас, който разсече защитата на Барса. Футболистът преодоля Тер Стеген и прати топката във вратата.Осем минути по-късно Филипе Коутиньо върна едно попадение. Бразилецът получи топката от Луис Суарес и шутира мощно от границата на наказателното поле. Кълбото леко рикошира в крака на защитник и подлъга стража Ойер Оласабал Паредес да се хвърли в другия край на вратата - 1:2.Между 46-ата и 56-ата минути домакините нанизаха три попадения чред Енис Барди, разписал се на два пъти, и Боатенг, който оформи своя хеттрик.Ситуацията никак не вървеше на добре за каталунците, които в този мач бяха без голямата си звезда Лионел Меси. Все пак Барса успя да се вдигне от неприятния момент сравнително бързо, след като Коутиньо нямали на 2:5 в 59-ата минута.Бразилецът оформи своя хеттрик след точно 65 минути игра, а тук някъде стана ясно, че каталунците могат да потърсят и нещо повече от почетна загуба. Шоуто стана пълно в 71-ата минута, когато Луис Суарес вкара за 5:4, реализирайки гол от дузпа.", "date": "2018.05.13", "title": "Леванте нанесе първа загуба на Барса в мач с 9 гола (видео)"}
{"url": "https://offnews.bg/futbol/tcska-se-oglezhda-za-portugalski-spetcialist-680513.html", "text": "От ЦСКА са се насочили към иберийски тренъор, след като исканият Владан Милоевич удължи договора си с Цървена звезда, пише \"Тема спорт\".Сърбинът имаше преоложение да поеме армейците, но реши да подпише нов контракт с шампиона на Сърбия. При този развой червените са се ориентирали към друг чужденец, този път ибериец, който им е бил предложен от близка до клуба мениджърска агенция.Рьководството на ЦСКА вече е влязло в разговори с предложения специалист и в рамките на около десетина дни ще стане ясно дали той ще поеме клуба. По всяка вероятност става въпрос за португалски наставник, като в тази страна червените имат добри мениджърски връзки, а и често привличат местни футболисти. Сега може да имат и треньор от Португалия. Приоритетната визия на клуба за следващия наставник е да има скорошни успехи в евротурнирите.В Португалия ЦСКА работи с мениджърската агенция Рго ЕІеуеп, която има за клиенти няколко местни треньори. Те обаче са доста сериозни имена - екстренъорът на Челси Андре Вияш-Боаш, бившият португалски селекционер Пауло Бенто, както и Марко Силва, за когото се писа преди няколко дни, че е вариантза ЦСКА. Фактът, че той е водил Спортинг, Олимпиакос и елитните английски Хъл и за последно Уотфорд, обаче го прави почти невъзможна опция за \"Армията\".Бенто също изглежда неосъществим вариант с оглед визитката си - Спортинг, националния отбор на Португалия, Крузейро и Олимпиакос, а сега има ангажимент с китайския Чонкин Аифан. Друг сред тренъорите клиенти на Рго ЕІечеп е Жорже Симао (41 г.), който е на кормилото на елитния португалски тим Боависта, а договорьт му, изтича. Той обаче няма опит в евротурнирите.Новият треньор на армейците ще бъде обявен в периода 21-25 май или малко след домакинството срещу Берое от последния шампионатен кръг, което е на 20 май. На този етап в ЦСКА нямат намерение да назначават български специалист.", "date": "2018.05.13", "title": "ЦСКА се оглежда за португалски специалист"}
{"url": "https://offnews.bg/sviat/hiliadi-na-antipravitelstveni-protesti-v-rumania-zaradi-sadebnata-refo-680512.html", "text": "Хиляди хора се събраха в румънската столица Букурещ и в други градове в страната в събота, за да протестират срещу политиката на правителството, по-специално срещу спорната съдебна реформа, предаде БНР.Хората смятат, че промените ще затруднят воденето на дела срещу високопоставени представители за корупция, уточнява AP.На \"Площада на Победата\" в Букурещ хиляди румънци се събраха под мотото \"Ние искаме Европа, не диктатура!\". Те викаха \"Оставка\" по адрес на премиерката Виорика Дънчила, председателя на долната камара на парламента Ливиу Драгня и председателя на Сената Калин Попеску Таричану.Протестиращите критикуват и икономическите мерки на правителството.Имаше дребни инциденти между демонстрантите и полицията.По-малки протести се проведоха в Тимишоара, Сибиу, Брашов, Крайова и др.Демонстрациите бяха организирани от обществени организации.", "date": "2018.05.13", "title": "Хиляди на антиправителствени протести в Румъния заради съдебната реформа"}
{"url": "https://offnews.bg/kultura/preporachvame-vi-daian-kriuger-v-bez-milost-680433.html", "text": "Днес от 20:30 часа в Дома на киното може да гледате \"Без милост\" с Даян Крюгер.Татуираната Катя, съпругът ѝ Нури, който е от кюрдско-германски произход и е бивш затворник, и синът им Роко, който свири на цигулка, на пръв поглед не приличат на нормално семейство. Но няколко кратки сцени разкриват хаоса и красивата реалност на живота им. Затова и когато семейството се сблъсква с неочаквана трагедия, вследствие на неонацистка атака, шокът е още по-силен.Сега Катя е сама в своята тъга, постоянно разпитвана от властите и близките си. Единствената ѝ утеха са тежките наркотици и мислите какво би направил съпругът ѝ, ако беше на нейно място. Лутайки се между мъчителните моменти на самоунищожение и постоянното желание да отмъсти за смъртта на семейството си, любовта на Катя към Нури и Роко никога не избледнява, както и болката ѝ.„Филмът е за млада майка, чийто живот е концентриран върху семейството ѝ. Изведнъж тя губи мъжа си и сина си и понеже не успява да се справи с разбитото си сърце, търси възмездие. Това също е филм за семейството и справедливостта и колко различно могат да се интерпретират тези две понятия. В същото време Без милост е трилър, който се опитва да разкаже философска история по интересен начин“, споделя режисьорът Фатих Акин пред Cineuropa.org.", "date": "2018.05.13", "title": "Препоръчваме ви: Даян Крюгер в 'Без милост'"}
{"url": "https://offnews.bg/sviat/prodadoha-kartini-i-veshti-na-rokfeler-za-nad-800-mln-dolara-680514.html", "text": "Арт колекция на Пеги и Дейвид Рокфелер бе продадена за 828 милиона долара. Това е нов рекорд, а търгът може да бъде обявен за \"продажбата на века\", обяви аукционната къща \"Кристис\" („Кристис“), цитирана от AP.Сумата надвишава около два пъти предишния рекорд от $484 милиона, поставен през 2009 г. в Париж с продажбата на колекция на дизайнера Ив Сен Лоран.Най-голямата продажба бе за 115 млн. долара на картината на Пабло Пикасо \"Fillette a la corbeille fleurie\" („Момичето с цветната кошница“), която изобразява голо момиче, което държи кошница с цветя. Картината някога е принадлежала на писателката Гъртруд Стайн. В колекцията на Рокфелер е от 1968 г.Това е шестата най-скъпа картина, продавана някога.Втората по стойност продадена картина е на Моне. \"Nympheas en fleurs\" (\"Нимфи от цветя\") на Клод Моне събра 84,6 млн. долара, нов рекорд за картина на френските импресионисти. Предишният бе 81,4 млн. долара.Рекорд имаше и при продажбата на картината на Анри Матис \"Odalisque couchée aux magnolias\" (\"Одалиска, лежаща с магнолии\") - 80.8 милиона долара.Изкуството на Латинска Америка също достигна нов връх, след като платното на Диего Ривера \"Los Rivales\" („Съперници“) бе продадено за 9.8 млн. долара. Това е нов рекорд за региона.По време на няколкодневния аукцион бяха продадени 1564 картини и вещи на Рокфелер. Пеги Рокфелер почина през 1996 г., а Дейвид Рокфелер - през 2017 г. Той бе последният внук на Джон Рокфелер. Синът на двойката - Дейвид Рокфелер-младши каза, че сумата от продажбите ще бъде дарена за благотворителност. Приходите ще отидат за няколко организации с идеална цел, включително за Алма матер на Рокфелер - Харвардския университет, както и за Националния парк Мейн, любим на семейството, на който той дари хиляди декари в чест на своята 100-годишнина.", "date": "2018.05.13", "title": "Продадоха картини и вещи на Рокфелер за над 800 млн. долара"}
{"url": "https://offnews.bg/obshtestvo/dazhd-v-sofia-slantce-na-moreto-gradusite-shte-dostignat-25-680486.html", "text": "Тази сутрин слънцето ще изгрее 7 минути след 6 часа, времето ще е почти тихо.Преди обяд ще е предимно слънчево, а след обяд и през нощта срещу понеделник ще вали дъжд, сочи прогнозата на НИМХ-БАН.Над Западна и Централна България валежите ще са кратки, временно - интензивни, над югозападните и планинските райони те ще са значителни, придружени с гръмотевици и временно усилване на вятъра.Дъжд се очаква в областите София, София област, Враца, Благоевград. Възможно е да превали в Пловдив, Монтана, Плевен и Кърджали.Минималните температури ще са между 9 и 14 градуса, а максималните - от 20 до 25.Над планините преди обяд ще преобладава слънчево време. След обяд ще е облачно и ще вали, ще има гръмотевици и временно усилване на вятъра. Значителни ще са явленията в Рило-Родопския масив. Ще духа умерен, по високите и открити части и силен вятър от западната четвърт.Максималната температура на височина 1200 метра ще е около 13°, а на 2000 – около 7°.По Черноморието ще е предимно слънчево. След обяд ще има временни увеличения на облачността, но ще остане почти без валежи. Времето ще е почти тихо. Максималните температури там ще са между 22 и 24°, а на морската вода - 17-19 градуса. Вълнението на морето ще е 2 - 3 бала.Денят ще продължи 14 часа и 33 минути. Слънцето ще залезе в 20:40 ч.", "date": "2018.05.13", "title": "Дъжд в София, слънце на морето. Градусите ще достигнат 25"}
{"url": "https://offnews.bg/obshtestvo/zhenata-do-boian-petrov-reshih-varhat-da-ne-se-izkachva-ot-lager-3-n-680517.html", "text": "Радослава Ненова - жената до изчезналия български алпинист Боян Петров - обяви, че е взела решение спасителите да не изкачват връх Шиша Пангма. Петров изчезна на 3 май при опит да го изкачи.Тече спасителна операция, в която участват двама китайски алпинисти и двама шерпи. Вчера те достигнаха най-високия лагер 3 и им предстоеше опит да изкачат върха.\"Вчера в много труден за мен разговор взех решение да не се изкачва върхът днес. От лагер 3 нагоре няма да го намерим жив. Колкото и да ми се иска да не губя надежда - за мен живота и оцеляването на всички участници в спасителната акция е много важен и макар да ми е много трудно - не виждам смисъл да бъдат застрашени и други животи. Затова предпочитам на слизане спасителните екипи да претърсят районите, където има шанс да открият Боян жив - пише Радослава. -  Ако за Боян битката е приключила, нека си остане в планината. Каквото и да се случи до края на деня, благодарна съм за всички усилия и ще ги възнаградя. Това е животът на шерпите, знам, че като слязат, ще поемат друг риск, на друг склон, за друго изкачване..., но лично аз не желая да рискуват към върха. Всички решения по издирването от тук на сетне са техни.Поради големия поток от информация и коментари която витае, съм решила да опиша много подробно хронологията, фактите имената, кореспонденцията и цените. Още не съм решила дали да го направя в пост или в книга. Едно е сигурно-написахме история и тя заслужава да бъде запомнена. Заради Боян!\"", "date": "2018.05.13", "title": "Жената до Боян Петров: Реших върхът да не се изкачва, от лагер 3 нагоре няма да го намерим жив"}
{"url": "https://offnews.bg/futbol/nejmar-priatelstvoto-mi-s-mesi-i-suares-beshe-mnogo-krasivo-680515.html", "text": "Суперзвездата на Пари Сен Жермен Неймар сподели, че бившите му съотборници в Барселона Луис Суарес и Лионел Меси му липсват.\"Нашето приятелство беше много красиво. Точно те двамата са това, което ми липсва в Барселона, заради насладата, която изпитвах всеки ден.Имаше мач, в който аз преминах през няколко противници и пуснах пас. Меси дриблира покрай няколко играчи на съперника в друг мач и подаде. После Суарес също се опита да направи това, пускайки пас с петичка.Започнахме да му се смеем. Бяхме толкова близки, че можехме да се смеем един на друг, ако нещо за някой от нас не се получаваше.После Суарес се появи в съблекалнята и обясни, че се е опитал да стори същото, виждайки ни как дриблираме\", каза Неймар и увери, че ще играе за ПСЖ и през следващия сезон.", "date": "2018.05.13", "title": "Неймар: Приятелството ми с Меси и Суарес беше много красиво"}
{"url": "https://offnews.bg/kultura/v-kan-ruski-roklegendi-studenata-vojna-i-gej-drama-680496.html", "text": "Още на откриването Кейт Бланшет зададе тон на светска сдържаност и показа ангажираност с важни каузи. Символичен знак беше появата ѝ на червения килим в разкошна рокля на Джорджо Армани Приве, която вече е носила през 2014 г. Така от модната къща апелират за „по-отговорно консуматорство“ и свят, където дрехите няма да се изхвърлят така бързо... Не може да не се сетим за нашата „втората употреба“, осигуряваща на българката допир до модните тенденции, които може да си позволи... Или просто да си набави прилично евтино облекло. Но светът е толкова различен. И Кан прекрасно въплъщава това. Иначе на екрана няма и грам „втора употреба“. Кан цени само оригиналното, автентичното и истинското.Засега най-голям критически ентусиазъм буди „Лято“ на Кирил Серебренников, под домашен арест от август миналата година. Но това определено не е заради политическия привкус на ситуацията. Арестуван малко преди края на снимките, режисьорът все пак успява да монтира филма си у дома си. Въпреки енергичното застъпничество на фестивала и нарочна депеша до Путин, Серебренников така и не бе допуснат от руския съд да представи филма. Обвинен в отклоняване на публични средства, „напълно несъстоятелно и смешно обвинение“ според продуцентите, на пресконференцията празният стол с името му беше най-сниманият обект.„Лято“ разказва за избухването на руския рок в началото на 80-те, когато идеологическата примка е леко поразхлабена преди Перестройката. Средата е ленинградският ъндърграунд. Една особена руска контра-култура се формира на базата на западния рок, като търси свой оригинален музикален език. Търси да изрази бунта на младите, каквато е същността на рокмузиката въобще. Репресивният фон, който познаваме от други филми на тази тема, тук остава в периферията и само леко прозира тук-там.Сценарият се базира на истинската история на другарство и съперничество между две култови фигури на руския рок – Майк Науменко и Виктор Цой, и тръгва от мемоарите на Наталия Науменко, вдовицата на Майк. Това е също и вълнуваща любовна история между тримата, една от най-хубавите, виждани на екрана. Няма да е пресилено ако кажем, че решеният в черно-бяло „Лято“ е близо до шедьовър, създаден е с мощно вдъхновение, а изображението, със своята флуидност и изобретателност, хипнотизира. За емоцията естествено много помага и музиката – рок, пънк, New Wave, съветска, западна, всякаква. Режисурата обаче отива още по-далеч - когато емоцията достигне кулминация, се включва анимация – проста, игрива и артистична. Трептящи щрихи и контури, стрелки и кратки думи тук и там коментират действието и докарват зрителя до възторг. Всичко е направено в чудесен ритъм и някои от епизодите сигурно ще влязат в киноисторията.На пресконференцията операторът Владислав Опелиантс разкри, че са търсили изображението да не е гланцово, но и да не е много hand made, да е по средата, когато почваш да вярваш, че е истинско. И още нещо за магията на киното – зрителят я усеща, но не знае как е постигната. Екранът е бил разширен, като за повече достоверност са обрали „зоните на сигурност“ на камерата.„Добре е, когато и у човека отсъстват зони на сигурност“ – добави Опелиантс. И още нещо за мащаба на режисурата – в ролята на неотразимия Виктор Цой от групата „Кино“ се превъплъщава южнокорейската звезда Тио Ю – уникално излъчване, а Майк Науменко е изигран от руският поппевец Рома Звер. Да припомним, че Кирил Серебренников е също и театрален режисьор и е изтръгнал от своите актьори (да не забравим и прелестната Ирина Старшенбаум като Наташа) най-доброто.Черно-бяло изображение, но не така небрежно-артистично, а стилизирано и изчислено има и в \"Студената война\" на Павал Павликовски, режисьорът познат от отличения с \"Оскар\" \"Ида\". Филмът е любовна история, която се разгръща на фона на поствоенна Полша и бохемския Париж от края на 50-те, и говори за разрушенията, предизвикани в човешките отношения от Студената война. Виктор и Зула се обичат страстно, той е диригент и композитор, тя - талантлива певица. Започват от събиране на полски фолклорни песни и тук Павликовски много разчита на емоционалния заряд на народната музика и красотата на носиите. Но когато фолк ансамбълът му постига успехи, се намесва Партията, идват доносите, компромисите, хаоса в чувствата. Той емигрира в Париж, след перипетии тя отива при него, но не може да се приспособи там. Връща се в Полша, той също. Финалът на бурната им любов обаче звучи неочаквано и неубедително в своя трагизъм.„Да се харесаш, да обичаш и да бягаш бързо“ на Кристоф Оноре е първото от 4-те френски заглавия на фестивала, очаквано с голям интерес и поради темата си. Това е гей история, която обаче силно разочарова. “Артюр е на 20, студент в Рен. Животът му се преобръща, когато среща Жак, писател от Париж, който живее с малкия си син. За едно лято Артюр и Жак ще се харесат и обичат. Но Жак знае, че тази любов трябва да се живее бързо“ - тази анотация обаче подвежда. Тя е твърде структурирана, докато филмовият сюжет е хаотичен.Това е банална гей история, разказана плоско, без чувствителност и оригиналност. В тази ниша публиката помни най-малкото „120 удара в минута“ на Робен Кампило, получил Голямата награда на журито в Кан миналата година. Там гей проблематиката беше силно обвързана с гражданските борби от началото на 90-те. Активисти на общността успяха да се преборят държавата да обърне внимание на новата болест СПИН и да осигури лечение на засегнатите. „120 удара“ беше ангажиран и борбен филм, пълен с енергия, отстояващ правата на всички, а не само на едно малцинство. Докато филмът на Оноре остава на нивото на битовите наблюдения из живота на гей средите като, разбира се, показва и сцени, които не скриват нищо. Историята не прави връзки със света на другите, на места режисурата вкарва дразнеща интелектуална претенция и дори снобизъм. Въпреки трагичната предпоставка (писателят е болен от СПИН и може би ще умре) емоция липсва.За прожекцията на „Книга с образи“ на киноиконата Жан-Люк Годар опашката от половин километър се оформи час по-рано. Освен журналистите, свирепо решени да стигнат до малкото запазени за тях места, десетки киномани със саморъчно написани плакати “Покана, моля“ стояха и се блъскаха с надеждата да видят откровението на месията. Доказателството, че митът е от жив по-жив беше пред нас. Самият Годар, естествено, е отказал да дойде в светската суматоха, както направи и със „Сбогом на езика“ (Награда на журито, 2014).Веднага да кажем - този филм на филмите не може да бъде разказан. Трябва да се види. А от киноманите задължително. Филмово есе в пет части, монтажен опус, съставен от хиляди фрагменти: цитати от филми, от мъдри текстове, от хроники... В различен формат, с различно качество, с лоша картина понякога. Със звук и без звук. Неистов философски размисъл за света и разпадането му, за Смисъла, за киното и историята му, но най-вече за надвисващата война и глобалното унищожение. Вик, крясък, хрип на един разтревожен и отговорен човек, който преформулира киното и сякаш казва, че то е безсилно. Озвучен с гласа на самия Годар.", "date": "2018.05.13", "title": "В Кан: руски роклегенди, студената война и гей драма"}
{"url": "https://offnews.bg/kultura/izrael-specheli-evrovizia-balgaria-e-na-14-miasto-680498.html", "text": "Нета Барзилай от Израел с песента \"Toy\" е победителят на Евровизия 2018.Българската група Еquinox с парчето \"Bones\" се класира на 14 място.Второто място е за Кипър, а третото - за Австрия.Във вота на журито България не получи максималните 12 точки от нито една страна.От телефонното гласуване на зрителите Еquinox с парчето \"Bones\" получиха 66 точки.Победата на Нета Барзилай означава, че следващата година конкурсът ще се проведе в Израел.Ето как изглежда финалното класиране - сумираните гласове от вота на журито и вота на зрителите:Ето и обобщената класация от вота на националните комисии:България взе една от допълнителните наградиПреди началото на конкурса бяха раздадени допълнителни награди и България спечели една от тях.Става дума за наградите на името на Марсел Безенсон, основателя на Евровизия. Те се връчват в три категории - за най-добра композиция, за фаворит на акредитираните за конкурса журналисти и за най-добро артистично изпълнение на песен.Българската група Еquinox с парчето \"Bones\" получи отличието в категорията за най-добра композиция - заради оригиналното звучене и елементите на национална идентичност в музиката и текста.Наградата на акредитираната преса отиде при френския дует Мадам Мосю за песента \"Mercy\", посветена на миграционната криза и вдъхновена от раждането на момиченце на име Мърси на кораб, спасил мигранти в Средиземно море преди година. Детето сега е на една годинка и неотдавна бе открито в добро състояние в бежански лагер в Сицилия от френски журналист.Наградата за най-добро артистично изпълнение отиде при огненото изпълнение на кипърката Елени Фурейра за парчето \"Fuego\".Наградите на името на Марсел Безенсон се връчват от 2002 г.Скандал на сценатаТази вечер инцидент наруши за кратко финала на Евровизия - мъж се качи на сцената по време на изпълнението на Охраната се намеси бързо, така че инцидентът продължи само няколко секунди, а на SuRie бе връчен друг микрофон.По информация на Би Би Си мъжът, отмъкнал микрофона, е изкрещял: \"Нацисти от британските медии, ние искаме свобода!\".Организаторите на конкурса са предложили на SuRie да изпълни още веднъж песента си, но британските представители са на мнение, че изпълнителката им се е справила блестящо и нямаше нужда от повторно изпълнение.Мъжът, отмъкнал микрофона, е задържан в полицейско управление в Лисабон.", "date": "2018.05.13", "title": "Израел спечели Евровизия, България е на 14 място"}
{"url": "https://offnews.bg/sviat/dvama-evropejski-velosipedisti-ubiti-v-meksiko-na-okolosvetskoto-im-pa-680504.html", "text": "Двама велосипедисти бяха убити в Мексико по време на околосветската им обиколка.Първоначално бе обявено, че германецът и полякът са загинали при инцидент, но днес мексиканското разследване обяви, че Холдер Хагенбуш и Кшищоф Хмилевски са били убити.Телата им бяха открити под скала в щата Чапас.Първо се смяташе, че двамата са изгубили контрол и са паднали, но техни роднини и други велосипедисти възразиха и поискаха по-задълбочено разследване.В петък новият специален прокурор по случая - Луис Алберто Санчес, каза, че двамата са били убити и изглежда мотивът е обир.Тялото на Хмилевски бе открито първо, на 40 метра под пътя, на 26 април.Хагенбуш беше намерен 8 дена по-късно, на 4 май, по пътя между Окосинго и Сан Кристобал де лас Касас.Братът на Хагенбуш - Райнер, отпътува за Мексико, за да разпознае тялото. След това той коментира пред германската преса, че според него е имало опит за прикриване на истинските обстоятелства около смъртта. В Мексико той видял и полския велосипедист. Той \"беше обезглавен и единият му крак липсваше\", пише Райнер във Фейсбук.", "date": "2018.05.13", "title": "Двама европейски велосипедисти убити в Мексико на околосветското им пътешествие"}
{"url": "https://offnews.bg/na-tozi-den/navarshvat-se-37-g-ot-pokushenieto-sreshtu-papa-joan-pavel-ii-680490.html", "text": "Днес се навършват 37 години от покушението срещу папа Йоан Павел II.На 13 май 1981 г., сряда, Мехмет Али Агджа прострелва и ранява тежко папата, докато той излиза на площад \"Свети Петър\" във Ватикана. Турчинът, член на организацията \"Сивите вълци\", улучва четири пъти Йоан Павел II. Въпреки тежката загуба на кръв, папата оцелява.23-годишният тогава Агджа е задържан незабавно и осъден на доживотен затвор от италиански съд. По молба на папата, който посещава затворника през 1983 г., той е помилван от президента на Италия Карло Чампи през юни 2000 г. След 19-те години в италиански затвор Агджа лежи и в турски за убийството на журналист, извършено през 1979 г. Освободен е предсрочно на 12 януари 2006 г. Министерството на правосъдието обжалва освобождаването и Касационният съд го отменя. Агджа отново е задържан. Освободен е окончателно на 18 януари 2010 г.През 2016 г. той изразява желанието си да стане католически свещеник, след като две години по-рано посещава гробницата на починалия през 2005 г. Карол Войтила - Йоан Павел II.\"Българска\" следаПо време на \"процеса на века\" Агджа набеждава български и турски граждани за съучастие в подготовката за атентата.Българите са Сергей Антонов - ръководител на бюрото на Българската гражданска авиация (БГА) \"Балкан\" в Рим, подп. Желю Василев и Тодор Айвазов - служители на посолството на България в Италия. Двамата служители на посолството успяват да се върнат в София преди издирването им за арестуването им.Антонов обаче няма дипломатически имунитет. Той е набеден за координатор на покушението. Задържан е от 25 ноември 1982 г. до март 1986 г. Освободен е поради липса на доказателства за вина. Връща се в България на 1 април 1986 г.Здравето му обаче вече е непоправимо увредено, в резултат на психическия тормоз при разпитите и даваните психотропни вещества. У нас е пенсиониран по болест.На 27 март 2002 г. 39 Народно събрание отпуска на Сергей Антонов допълнителна пенсия в размер на 160 лева месечно.Умира на 57 години, тялото му е намерено на 1 август 2007 г. от дъщеря му Ани в дома му на ул. \"Сердика\" в София.ЗащитникътИсторията на атентата срещу папата разказва адвокатът на Сергей Антонов - Джузепе Консоло, в книгата си \"Атентатът срещу папата\", която излезе на български език и бе представена на 11 май в Софийския университет. Консоло пише и за атентата, и за Агджа, и за \"българската следа\".", "date": "2018.05.13", "title": "Навършват се 37 г. от покушението срещу папа Йоан Павел II"}
{"url": "https://offnews.bg/futbol/tcska-podkrepi-holiday-heroes-680532.html", "text": "Столичният гранд ЦСКА се включва в поредната благородна кауза, подкрепяйки благотворителната организация Holiday Heroes. Футболистите и треньорският щаб разписаха топка и юбилейна фланелка, които дариха на организацията.Те ще бъдат пуснати на специален търг по време на участието на организацията в спортния фестивал Sport Fest в Бургас. Той ще се проведе между 17 и 20 май на площад \"Тройката\" в морския град.Средствата, събрани от търга, ще бъдат използвани за закупуване на хранителни продукти за предстоящата коледна кампания на Holiday Heroes.Holiday Heroes е сдружение с нестопанска цел, което работи за подпомагане на социално слаби семейства, възрастни хора, самотни майки и хора с увреждания, както и за насърчаване на дарителството и организиране на кампании по случай национални и християнски празници.", "date": "2018.05.13", "title": "ЦСКА подкрепи Holiday Heroes"}
{"url": "https://offnews.bg/sviat/seria-ot-bombeni-atentati-sreshtu-tcarkvi-v-indonezia-11-zaginaha-40-680500.html", "text": "Вълна от експлозии пред църкви в Индонезия, включително самоубийствена бомбена атака, убиха най-малко 11 души и раниха десетки в неделя, съобщи полицията, цитирана от Би Би Си.Християните са малцинство в Република Индонезия - страната с най-многобройното мюсюлманско население в света.Тази седмица, когато там започва постът за настъпващия месец Рамадан, в Индонезия бе обявено повишено ниво на опасност заради нападения, включително няколко инцидента, за които Ислямска държава пое отговорност.Все още никой не е поел отговорност за неделните експлозии във втория по големина град в страната - Сурабая.\"9 души са мъртви и 40 са в болница\", обяви говорител на полицията пред репортери. Сред ранените са двама полицаи. По-късно информацията бе обновена, като бе съобщено, че жертвите са се увеличили на 11 души.Три места бяха поразени от взривове около 7:30 ч. сутринта местно време (00:30 GMT).Снимки показаха тяло, лежащо пред входа на католическата църква \"Санта Мария\".Най-малко един от нападателите е загинал, когато е задействал бомбата пред \"Санта Мария\". Няма информация дали сред загиналите има и други извършители.\"Беше страшно... много хора пищяха\", казва пред AFP 23-годишният Роман, очевидец на случилото се пред \"Санта Мария\".Атаките бяха извършени няколко дни, след като петима индонезийски полицаи и затворници бяха убити при сблъсъци в затвора в покрайнините на Джакарта. Ислямска държава пое отговорност за тях, въпреки че полицията отрече участието им.", "date": "2018.05.13", "title": "Серия от бомбени атентати срещу църкви в Индонезия: 11 загинаха, 40 са ранени (обновена)"}
{"url": "https://offnews.bg/kultura/desetki-filmovi-zvezdi-protestiraha-sreshtu-polovata-diskriminatcia-na-680501.html", "text": "Десетки филмови звезди протестираха по време на филмовия фестивал в Кан срещу дискриминацията, основана на пол, във филмовата индустрия, предаде Би Би Си.Кейт Бланшет, Кристен Стюарт и Джейн Фонда бяха сред участничките в демонстрацията.Престижният фестивал е обект на критики заради това, че не показва повече филми, режисирани от жени.Протестът се състоя след период за трусове в индустрията вследствие на обвинения за сексуални посегателства.Това е първото издание на фестивала след обвиненията за сексуално насилие, отправени към продуцента Харви Уайнстийн миналата година. Той отрича.Актриси и режисьори излязоха хванати за ръце на червения килим, а Кейт Бланшет говори за половата неравнопоставеност във филмовата индустрия.\"Ние сме 82 жени, представляващи броя режисьори, които са изкачили тези стъпала от първото издание на Филмовия фестивал в Кан през 1946 г. За същия период 1688 мъже режисьори са изкачили същите тези стъпала\", коментира двукратната носителка на \"Оскар\".Сред жените, участвали в протеста, са всички представителки на нежния пол в журито, много актриси, жени режисьори и продуценти.", "date": "2018.05.13", "title": "Десетки филмови звезди протестираха срещу половата дискриминация на фестивала в Кан"}
{"url": "https://offnews.bg/kultura/equinox-blagodariha-na-balgaria-za-podkrepata-v-evrovizia-680502.html", "text": "Българската група Еquinox, която класира страната ни на 14-о място в Евровизия с парчето \"Bones\", благодари на България за подкрепата.Еврозизия спечели Израел и догодина ще бъде домакин на песенния конкурс.Представянето ни е \"абсолютно достойно\", коментира Жана Бергендорф пред БНТ. Печелим две други награди - за режисура и наградата на публиката, целият екип се представихме прекрасно, бяхме супер силни, продължи Бергендорф.Благодаря на цяла България, които ни подкрепиха, каза тя. \"Посланието на песента е любов - колкото повече любов има, толкова по-добре ще живеят всички. Успяхме да предадем това послание, надяваме се, че с него сме пречистили много души.\"Имаше магия, Евровизия беше изключително преживяване, мечтан момент за мен, сподели Георги Симеонов-JJ.Владимир Михайлов също благодари за подкрепата и заяви, че е щастлив с участието си в проекта.Той е \"отвъд границите на предразсъдъците, висока класа изкуство\".", "date": "2018.05.13", "title": "Еquinox благодариха на България за подкрепата в Евровизия"}
{"url": "https://offnews.bg/obshtestvo/litijno-shestvie-poklonenie-v-batak-v-pamet-na-zaginalite-v-aprilskata-680489.html", "text": "Литийно шествие-поклонение в памет на загиналите за свободата на България в Априлската епопея ще се проведе днес в Батак.То тръгва в 12 ч. от Историческия музей.Шествието по паметните места от април 1876 г. е инициатива на музея с подкрепата на община Батак, църковното настоятелство при храм \"Успение Богородично\" - Батак и комитет \"Родолюбие\" - Пловдив\"Поклонници на свободата, нека заедно да почетем паметта на загиналите за свободата на България в Априлската епопея Батак!\", призовават от музея в поканата си.Към шествието ще се присъединят родолюбци от цялата страна. Част от тях тръгват с мотори от паметника на Васил Левски в София в 8 ч.", "date": "2018.05.13", "title": "Литийно шествие-поклонение в Батак в памет на загиналите в Априлската епопея"}
{"url": "https://offnews.bg/sviat/napadateliat-ot-parizh-ubil-edin-i-ranil-chetirima-dushi-e-20-godish-680503.html", "text": "Нападателят от Париж, който вчера наръга петима души, като уби един от тях, е 20-годишен френски гражданин от чеченски произход, съобщи AFP.Родителите му са арестувани в неделя сутринта и ще бъдат разпитани, съобщи източник от съдебната власт.Мъжът е роден в Русия през 1997 г. Все още не се съобщават подробности за самоличността му. Знае се само, че той няма криминално минало, уточни AFP, като се позова на собствени източници. Известно е също, че е бил включен в списък с потенциални терористи и е бил наблюдаван.В събота вечерта мъжът нападна с нож минувачи в центъра на френската столица в Париж и бе застрелян от полицията. Преди да бъде убит, е крещял \"Алах Акбар\".Нападението бе извършено в оживен район в центъра на Париж, с ресторанти и театри, близо до операта, където стана един от терористичните атентати, отнели живота на повече от 100 души през 2015 г.Убитият от нападателя е мъж на 29 години. Двама от четиримата ранени са в тежко състояние.След атаката Ислямска държава обяви, че един от нейните бойци е извършил нападението.Прокуратурата за борба с тероризма във Франция е започнала разследване по случая.", "date": "2018.05.13", "title": "Нападателят от Париж, убил един и ранил четирима души, е 20-годишен чеченец"}
{"url": "https://offnews.bg/futbol/tcska-zagria-za-levski-s-uspeh-v-stara-zagora-680497.html", "text": "Отборът на ЦСКА загря за последното за сезона дерби срещу Левски от 35-ия кръг с успех с 2:0 над Верея в Стара Загора. Двубоят беше без значение и за двата отбора, тъй като червените не могат да бъдат изместени от второто място, а Верея е твърдо шести в класирането.ЦСКА изигра слабо първо полувреме, в което късметът покри червените, след като домакините удариха две греди. След почивката гостите излязоха преобразени и първо Станислав Манолев нацели греда, а в 64-ата Александър Барт разпечата вратата на Цинцарски. Малко по-късно Раул Лое беше оставен непокрит в наказателното поле след подаване от фаул на Десподов от дясно и от чиста позиция той стреля с глава, но право в Цинцарски, който успя да избие.В 71-ата минута Огнянов беше близо до изравняването, но отново удари гредата на вратата на ЦСКА-София с хубав диагонален удар от 25 метра. Минута по-късно гостите вкараха втори гол и решиха мача. Кирил Десподов шутира от дистанция, вратарят Цинцарски подцени шута и в опита си да улови позволи топката да отскочи от тялото му и Роланд Алберг вкара от 3-4 метра в празната врата.\"На почивката казах на играчите да играем футбол, да се наслаждаваме и да победим. Не ми харесаха първите 45 минути. Поговорихме си с момчетата, тяхното поведение се промени през второто полувреме. Може би в края на шампионата някои от тях мислят вече за почивката. За нас всеки мач е от значение. Не ги делим на срещи срещу по-силни или по-слаби противници. Искаме да побеждаваме във всяка среща.Допуснахме ситуации за гол. Верея ни затрудни максимално, създадоха доста главоболия на защитата ни, макар и главно от наши грешки. Смените бяха много добри. Всеки един от пейката влезе с желание и това ни помогна да победим. За предстоящия мвач с Левски искаме да зарадваме нашите фенове с с добра игра и с победа”, коментира треньорът на армейците Христо Янев.", "date": "2018.05.13", "title": "ЦСКА загря за Левски с успех в Стара Загора"}
{"url": "https://offnews.bg/tenis/grigor-poraztcaka-s-potentcialen-protivnik-v-rim-680519.html", "text": "Най-добрият ни тенисист Григор Димитров се изправи срещу един от потенциалните си съперници във втория кръг на турнира от сериите Мастърс в Рим, но само на тренировка.Талантът от Хасково пробва корта в италианската столица, а компания му правеше Кей Нишикори, който може да бъде първото предизвикателство за българина в Рим.Димитров ще започне от втори кръг, а Нишикори трябва да победи Фелисиано Лопес. Преди обаче евентуално да се изправят един срещу друг за 5-и път, двамата зарадваха феновете с тренировка. Григор поигра и срещу Хуан Мартин дел Потро, а в социалните мрежи се появиха няколко клипа от заниманието. Добрата новина е, че Гришо може само да спечели от участието си в Рим, тъй като през миналата година той не успя да прескочи първия кръг.", "date": "2018.05.13", "title": "Григор поразцъка с потенциален противник в Рим"}
{"url": "https://offnews.bg/sviat/dzhim-ratklif-e-noviat-bogatash-1-vav-velikobritania-680518.html", "text": "Бизнесмен, който някога е живял в общинско жилище край Манчестър, днес е най-богатият човек във Великобритания, според новата класация на \"The Sunday Times\".Джим Ратклиф, основател на химическата компания , оглави списъка с богатство на стойност 21.05 милиарда паунда.Двама от директорите на компанията също са в списъка, който подрежда най-богатите 1000 души или фамилии във Великобритания. Тази година в него има 141 жени.Ратклиф е роден на 18 октомври 1952 г. Днес е на 65 г. Като дете той се преместил от общинското жилище във Фейлсуорт в Ийст Йоркшир. Учил е в средното училище в Бевърли, след което е следвал химично инженерство в университета в Бирмингам. Има магистърска степен по бизнес администрация от Лондонското бизнес училище.Женен е за съпругата си Аманда Тоусън от 1985 г., след развод с първата си съпруга - Алисия Ратклиф.Баща му бил дърводелец. Ръководил фабрика, която произвеждала обзавеждане за лаборатории, а майка му е работила в счетоводна фирма.В момента фирмата на Ратклиф води съдебна битка с правителството в Шотландия заради мораториума върху фракинга.На второ място са миналогодишните №1 в списъка - братята от индийски произход Шри и Гопи Хиндуджа с 20.64 милиарда британски лири. Бизнесът им е свързан с недвижими имоти, банки, ресторанти и търговия.  Роденият в Украйна Леонард Блаватник е на трето място с 15.26 милиарда паунда. Компанията му Access Industries обединява активи в сферата на природните ресурси, недвижимите имоти, медиите и продуцирането на музика.Тази година Джейми Оливър напълно е изпаднал от списъка, вероятно в резултат на сериозните проблеми с ресторантите му.", "date": "2018.05.13", "title": "Джим Ратклиф е новият богаташ №1 във Великобритания"}
{"url": "https://offnews.bg/sviat/edno-semejstvo-stoi-zad-atentatite-v-indonezia-680521.html", "text": "Членовете на едно семейство стоят зад вълната от взривове срещу църкви в Индонезия, обяви полицията, цитирана от AFP.Рано тази сутрин вторият по големина град в страната с най-многобройното мюсюлманско население - Сурабая - бе разтърсен от три експлозии. 11 души бяха убити, близо 40 - ранени.Майка се взривила с двете си момичета в една от църквите, а бащата и синовете задействали бомбите при останалите две църкви, обяви полицейският началник Тито Карнавиян, цитиран от Би Би Си.Президентът на Индонезия Джоко Уидодо определи атентатите като \"варварски\" и разпореди на полицията да намери извършителите, съобщава Reuters.Атаката е най-смъртоносната в Индонезия от 2005 г. насам.Ислямска държава пое отговорност за нея.", "date": "2018.05.13", "title": "Едно семейство стои зад атентатите в Индонезия"}
{"url": "https://offnews.bg/tenis/hiulia-velieva-obarna-magi-maleeva-za-titlata-680525.html", "text": "Хюлия Велиева (ТК \"Про спорт\", гр. София) спечели титлата на държавното първенство по тенис за жени, което се проведе в София на червените кортове на ТК \"Малееви\" в София с награден фонд 2500 лева.Поставената втора в схемата Велиева обърна на финала участващата с \"уайлд кард\" Магдалена Малеева с 5:7, 6:2, 6:1.43-годишната Малеева, бивша номер 4 в световната ранглиста, взе оспорвания първи сет с решаващ късен пробив, и навакса пасив от 3:5. Впоследствие обаче далеч по-младата Велиева се концентрира, наложи волята си и постигна пълен обрат.В надпреварата на двойки поставените под номер 1 Александрина Илиева и Цвети Йотова взеха титлата след успех на финала над Кристин Йорданова и Никол Димитрова с 6:4, 6:1.", "date": "2018.05.13", "title": "Хюлия Велиева обърна Маги Малеева за титлата"}
{"url": "https://offnews.bg/zvezdi/bratat-na-megan-markal-pomoli-sestra-si-da-go-pokani-na-svatbata-s-vto-680516.html", "text": "51-годишният полубрат на Меган Маркъл – Томас Младши, написа второ отворено писмо до сестра си. В него той се извинява и  изказва надежда, че в последния момент ще му бъде изпратена покана за кралската сватба на 19 май, съобщи Express.Извинението бе необходимо, защото на 5 май Томас написа гневно писмо, в което публично заяви, че сватба е грешка, че Меган е \"повърхностна, надменна жена, която ще направи за смях кралското семейство\", както и че той и родителите му не са получили покана за събитието.В отговор от кралския двор съобщиха: „Принц Хари от Уелс и госпожица Меган Маркъл нямат търпение да поканят родителите си в замъка Уиндзор. Томас Маркъл и Дория Рагланд ще дойдат малко преди сватбата, за да могат да се опознаят със семейството на бъдещия си зет и да се срещнат с кралица Елизабет II“. В съобщението е пропуснат братът на бъдещата булка.Във второто си писмо Томас заявява, че все още не е късно да му бъде изпратена покана.„Ние сме едно семейство. Наистина се отдалечихме с времето, но трябва всички да бъдем до теб и да те подкрепим в сватбения ти ден“, пише братът на Меган.Според Harpersbazaar Томас и Меган за последно са се виждали през 2011 г. на погребението на баба си.", "date": "2018.05.13", "title": "Братът на Меган Маркъл помоли сестра си да го покани на сватбата с второ отворено писмо"}
{"url": "https://offnews.bg/obshtestvo/samolet-katcna-izvanredno-v-sofia-680539.html", "text": "Полски пътнически самолет със 180 души на борда кацана извънредно на летище София днес, съобщава на бТВ.Полетът е на чартърна авиокомпания, който излетял в 8:37 от Крит за Варшава. Час по-късно се наложило да се приземи на летището в София.Полски медии съобщават, че причината е пукнато стъкло на пилотската кабина, но тази информация не е официално потвърдена.От сутринта пасажерите са в граничната зона, като са им осигурени храна и напитки. Тази вечер ще бъдат прибрани с друг самолет.", "date": "2018.05.13", "title": "Самолет кацна извънредно в София"}
{"url": "https://offnews.bg/112/hvanaha-mazh-izdirvan-ot-politciata-ot-dekemvri-2017-g-680524.html", "text": "Издирван от декември криминално проявен мъж е бил заловен в района на Бургас, съобщи Областната полиция в града.Той е на 40 г., с инициали Г. Я.Обявен е за общодържавно издирване през декември 2017 г.Мъжът е с влязла в сила 4-годишна присъда за множество кражби.В акцията по залавянето му са участвали служители от отдел „Криминална полиция“ при ОДМВР - Бургас, сектор „Специализирани полицейски сили“ и първо РУ - Бургас. ", "date": "2018.05.13", "title": "Хванаха мъж, издирван от полицията от декември 2017 г."}
{"url": "https://offnews.bg/obshtestvo/pochina-nashiat-kolega-rumen-ianev-680540.html", "text": "Почина нашият приятел и колега Румен Янев.Румен беше човекът, с чиито предавания по радио \"Тангра\" и статии в \"Ритъм\" израснахме. Имахме късмета да работим заедно в несъществуващото вече OFFRoad Radio, което през 2012-2013 г. беше част от OFF Media.В последните години Румен Янев страдаше от множество тежки заболявания. Той е починал днес на обяд в съня си.написа синът му Георги във Фейсбук.В завещанието си Румен Янев е поискал да бъде кремиран. Семейството му ще направи помен на 40-ия ден от смъртта му.Поклон пред светлата му памет!", "date": "2018.05.13", "title": "Почина нашият колега Румен Янев"}
{"url": "https://offnews.bg/obshtestvo/atanas-skatov-pokori-osemhiliadnika-cho-ojiu-680541.html", "text": "Българският алпинист Атанас Скатов изкачи без кислород и шерпи шестия по височина връх на планетата Чо Ойю (8188 метра). Изкачването е продължило 13 часа, съобщава Нова. Скатов и още десетина алпинисти изчакваха няколко дни на втория височинен лагер под върха заради ураганни ветрове и температура от минус 35 градуса.Това е първи опит на българина да изкачи осемхилядник без изкуствен кислород и без помощта на шерпи. До момента Атанас Скатов е изкачил 7 от 14-те осемхилядника на планетата.\"Много съм изморен, не съм спал две нощи, не съм ял и пил вода, откакто сме тръгнали -13 часа катерене. Изтощен съм, но се радвам, че успях! Това е първото ми безкислородно качване и без шерп и съм щастлив\", сподели Атанас по сателитния си телефон.По думите му времето е било много добро. \"Вече съм истински алпинист! Минути след изкачването падна гъста мъгла и тръгвам надолу. Намерих си стъпките в снега до въжето и се надявам да сляза невредим по лагера\", коментира той.Скатов планира след кратка почивка да изкачи и Еверест. Българският алпинист ще покори върха за трети път, но този път ще е без кислород и шерп.", "date": "2018.05.13", "title": "Атанас Скатов покори осемхилядника Чо Ойю"}
{"url": "https://offnews.bg/obshtestvo/maraton-promenia-dvizhenieto-v-stolitcata-680474.html", "text": "Първият Софийски полумаратон и ученическо състезание променят движението днес, съобщи Столична община. Забранява се престоят и паркирането на пътни превозни средства до приключване на мероприятието на северозападната дъга на пл. „Св. Александър Невски” между ул. „Оборище” и ул. „11-ти август”, както и на паркингите на пл. „Св. Александър Невски” и ул. „Оборище”.Между пл. „Св. Александър Невски” и бул. „Васил Левски” се закриват базарите за художествени произведения.Забранява се влизането на пътни превозни средства по ул. „Оборище” между ул. „Г.С.Раковски” и ул. „11-ти август”. И още: от 09.00 часа до приключване на мероприятието по ул. „Оборище” между ул. „Г.С.Раковски” и бул. „Васил Левски”; бул. „Цар Освободител” между бул. „Васил Левски” и ул. „Г.С.Раковски”, с изключение на колите на масов градски транспорт; ул. „6-ти септември” между ул. „Аксаков” и бул. „Цар Освободител”;  ул. „Цар Шишман” между ул. „Аксаков” и бул. „Цар Освободител” и  ул. „11-ти август” между ул. „Московска” и пл. „Св. Александър Невски”.Маратонът ще се проведе от 09.00 часа по следния маршрут: от пл. „Св. Александър Невски” по ул. „Оборище”, по бул. „Васил Левски”, наляво по бул. „Цар Освободител”, през Княжеска градина, пресича бул. „Евлоги и Христо Георгиеви”, Борисова градина, обратно пресича бул. „Евлоги и Христо Георгиеви”, Княжеска градина, пресича бул. „Васил Левски”, бул. „Цар Освободител”, ул. „Г.С.Раковски” до пл. „Св. Ал. Невски”.Движението на пътни превозни средства ще се спира поетапно по време на преминаването на участниците в маратона от 3 до 5 минути.", "date": "2018.05.13", "title": "Маратон променя движението в столицата"}
{"url": "https://offnews.bg/politika/kaloian-pargov-protestat-na-grazhdanite-ot-orlandovtci-e-sprave-680523.html", "text": "Протестът на гражданите от квартал „Орландовци“ е съвсем справедлив. Те се нуждаят от нормални условия на живот, каза председателят на групата на БСП в Столичния общински съвет Калоян Паргов пред протестиращите в квартала.Лидерът на столичните социалисти, заедно с народния представител от БСП Димитър Данчев и общинския съветник Николай Николов, се включи в шествието на хората по улиците на \"Орландовци\" в късния следобед в събота, което премина под мотото \"Да върнем \"Орландовци\", \"Малашевци\" и \"Бенковски\" на картата на София\".„Призовавам кмета Йорданка Фандъкова час по-скоро да започне да решава проблемите им, защото те никак не са малко. С част от тях Столична община може да се справи веднага, а за други ще трябва повече време. Но е крайно наложително да започнат да действат!“, категоричен бе Паргов. На протеста хората поставиха съвсем конкретни искания. Първото е свързано с подобряване на пътната инфраструктура - ремонт и поддръжка на уличната мрежа и на тротоарите. Също така удължаване на трамвайното трасе до края на квартал \"Орландовци\". Настояват за връзка със Северната тангента при бул. \"Илиянци\", пробив под Централна гара и довършване на ул. \"Нешо Бончев\" до бул. \"История Славянобългарска\" покрай ТЕЦ \"София\", както и ремонт на читалище \"Райна Княгиня\" и на сградата на поликлиниката в \"Орландовци\".\"Въпросът е управляващите от Столична община най-напред да проявят заинтересованост към проблемите на хората в крайните квартали, коментира Калоян Паргов, който е и заместник-председател на Комисията по транспорт и туризъм - Нашата роля като опозиция е да ги накараме да си свършат работата. Затова поканих представители на протестиращите на заседанието на Комисията в сряда, 16-и май, от 12,30 часа, за да представят проблемите си и пред колегите. А след това всички заедно да започнем да търсим начин да ги решим\".", "date": "2018.05.13", "title": "Калоян Паргов: Протестът на гражданите от „Орландовци“ е справедлив"}
{"url": "https://offnews.bg/kultura/zashto-izrael-i-avstralia-uchastvat-v-evrovizia-680520.html", "text": "Защо Израел и Австралия участват в Евровизия? Присъединили са се към европейския континент или някой има сериозни пропуски по география? Нито едното, нито другото.Тазгодишният победител в песенния конкурс - Израел, участва още от 1973 година, а Австралия - отскоро - 2015 г., и причината звучи простичко и все пак - странно.Националната телевизия на Австралия, SBS, е част от Европейския съюз за радио и телевизия, което е правилото за квалификация за участие в конкурса Евровизия. Австралийската телевизия излъчва състезанието от 30 години насам. Заради времевата разлика това се случва в доста късен час, но въпреки това се радва на огромен зрителски интерес, а и струва доста пари.Така че всичко опира до бизнес.Причината Израел да участва и то от толкова дълго време е приблизително същата - Израелската радио и телевизионна комисия е част от управителния съвет на Евровизия.", "date": "2018.05.13", "title": "Защо Израел и Австралия участват в Евровизия?"}
{"url": "https://offnews.bg/obshtestvo/hvarlili-sv-glikeria-na-zverovete-v-tcirka-te-legnali-do-neia-680473.html", "text": "Църквата почита днес света мъченица Гликерия. Тя била дъщеря на знатен римски сановник и приела християнската вяра след смъртта на родителите си. По времето на гонението на християните при император Антонин (138–161 г.) тя увещавала всички към твърдо изповядване на вярата. Като се явила веднъж в идолското капище по време на едно езическо тържество, тя чрез молитва строшила идола и по заповед на един от началниците била затворена в тъмница. Предлагали й да се отрече от християнската вяра и след като тя отказала, предали я на страшни изтезания и отново я затворили, като я обрекли на изтощение от глад и жажда. След известно време управителят заповядал да я отведат в град Ираклия, където отново я подложили на най-ужасни изтезания. Светата девойка всичко понасяла търпеливо. Тъмничният стражар Лаодикий, свидетел на нейните страдания, познал Бог и бил посечен с меч като християнин.Гликерия пък била хвърлена на зверовете в цирка, но животните кротко легнали до мъченицата и само се умилквали около нея. Като благодарила на Бог за всички негови милости, девойката молела за смърт и тихо предала душата си Богу. ", "date": "2018.05.13", "title": "Хвърлили св. Гликерия на зверовете в цирка, те легнали до нея"}
