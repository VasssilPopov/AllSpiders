{"url": "https://offnews.bg/politika/borisov-v-kraia-na-mandata-ni-dohodite-na-balgarite-shte-se-povishat-685679.html", "text": "Премиерът Бойко Борисов очаква в края на мандата на правителството доходите на българите да се повишат с 50%.Прогнозата си Борисов направи пред журналисти в Малко Търново, където инспектираше състоянието на границата.Сутринта като идвах, на 15 километра от Бургас вече все едно се кара по \"Цариградско\" – с 60/70 километра, двете ленти пълни, кола след кола. Което пък от друга страна ме радва. Означава, че действително, не само на книга – както някои казват – доходите се вдигат. Мисля, че в края на мандата ни ще бъдат поне с 50%. При тоя ръст на икономиката, заяви премиерът.Министър-председателят коментира също така, че България е на практика единствената  до този момент.Българският вариант, който приложихме, работи добре и се надявам и в Европа да го споделят, каза Борисов след инспекцията на състоянието на границата.", "date": "2018.08.04", "title": "Борисов: В края на мандата ни доходите на българите ще се повишат поне с 50 процента"}
{"url": "https://offnews.bg/obshtestvo/burgaski-obshtinar-ot-bsp-i-bivsh-deputat-ot-dps-sa-zadarzhani-zaedno-685685.html", "text": "Заместник-председателят на общинския съвет на Бургас Бенчо Бенчев и бившият депутат от ДПС Нехрин Узун са задържани с Димитър Желязков - Митьо Очите в Истанбул тази нощ, съобщава БНТ.Бенчев е общински съветник от гражданската квота на БСП, а през 2017 г. стана известен в националните медии със Нехрин Узун е бивш кмет на бургаската община Руен и два мандата народен представител от ДПС.Желязков, Бенчев и Узун са били заедно в един хотел по време на Според източници на БНТ от прокуратурата, първоначално Бенчев и Узун са били задържани, но след това са освободени - те не са обвиняеми по разследването, заради което Митьо Очите беше обявен за международно издирване.През миналата година Бенчо Бенчев стана съдружник в \"Аркус сигурност\" - охранителната фирма, свързана с Димитър Желязков.Митьо Очите беше арестуван тази нощ към 3 ч. в хотел в центъра на Истанбул - край площад \"Таксим\". Стаята е била наета от Бенчев.Преди Турция Желязков е бил в Гърция - той е преминал границата Гърция – Турция в четвъртък.Очите ще остане в турски затвор, докато продължава процедурата по екстрадиция.", "date": "2018.08.04", "title": "Бургаски общинар от БСП и бивш депутат от ДПС са задържани заедно с Очите в Истанбул"}
{"url": "https://offnews.bg/sviat/parva-globa-v-dania-za-zhena-koiato-krie-litceto-si-s-isliamsko-bulo-685666.html", "text": "В Дания бе наложена първата глоба за носене на ислямско було (никаб) на 28-годишна жена.Полицията била повикана в търговски център в град Хорсхолм, където глобената жена се сбила с друга жена, която се опитала да й махне никаба, съобщи полицейски говорител.При боричкането никабът паднал, но после жената отново си го сложила.Полицията снимала жената с никаба и взела кадри от инцидента от камерите в мола.Тя била уведомена, че ще получи по пощата известие за глоба от 1000 крони (134 евро) и че трябва или да махне никаба, или да напусне публичното място. Избрала второто.От 1 август носенето на обществени места в Дания на бурка (изцяло покриващо лицето було), никаб (було, което покрива лицето без очите) или други скриващи лицето аксесоари се наказва с глоба до 10 000 крони (1340 евро).", "date": "2018.08.04", "title": "Първа глоба в Дания за жена, която крие лицето си с ислямско було"}
{"url": "https://offnews.bg/sviat/turistite-v-turtcia-sa-poharchili-2-5-miliarda-dolara-za-iadene-i-pien-685667.html", "text": "Туристите, посетили Турция през първите шест месеца на 2018 г., са похарчили 2,5 милиарда долара за ядене и пиене.Данните са на статистическия институт в южната ни съседка и бяха цитирани от държавното радио TRT.Според официалната статистика, Турция е посетена от 16 милиона чуждестранни туристи в периода януари-юни 2018 година.През този период приходите от туризма възлизат на 11,5 милиарда долара, като 9,4 милиарда долара са похарчени от чуждестранните туристи, а 2,1 милиарда долара - от пристигналите от чужбина турски граждани.Най-голям дял от личните разходи – 2 милиарда и 491 милиона долара, са за ядене и пиене, 1 милиард 735 милиона долара са похарчени за международен транспорт, а 1 милиард и 413 милиона долара - за нощувки.", "date": "2018.08.04", "title": "Туристите в Турция са похарчили 2,5 милиарда долара за ядене и пиене от януари насам"}
{"url": "https://offnews.bg/futbol/levski-poiska-nad-1-milion-evro-za-zvezdata-si-holmar-ejolfson-685670.html", "text": "От Левски са поставили цена от над 1 милион евро за исландския защитник Холмар Ейолфсон. 27-годишният футболист е желан от Нант, пише \"Тема спорт\".Представители на французите бяха на \"Герена\" по време на двубоя с Черно море, в който двата тима завършиха 2:2 и тогава са били уведомени за цената на играча.През лятото Левски откупи Ейолфсон за около 500 хил. евор от Макаби Хайфа. Сега \"сините\" искат за правата му почти три пъти повече. Преди това защитникът играеше на \"Георги Аспарухов\" като преотстъпен от израелския тим.За Левски той има общо 31 двубоя във всички турнири, в които е отбелязал 1 гол. Холмар остави зад гърба си силен сезон, който му докара и повиквателна за националния отбор на Исландия за световното първенство в Русия.", "date": "2018.08.04", "title": "Левски поиска над 1 милион евро за звездата си Холмар Ейолфсон"}
{"url": "https://offnews.bg/bojni/kubrat-pulev-uspehat-ne-idva-sam-685683.html", "text": "Звездата ни в профибокса Кубрат Пулев не губи време, а тренира усилено за новите си предизвикателства. Българинът не пести сили, докато се подготвя за предстоящите срещи.\"Успехът не идва сам! Трябва си работа!\", категоричен е българинът.Кобрата е в България и очаквано използва собствената си зала, за да тренира, съобщи bTV. Следващото предизвикателство за Кубрат вероятно ще бъде мачът срещу Хюи Фюри.Двамата боксьори не са се разбрали за условия и предстои търг за организиране на мача, който ще се проведе на 9 август. Желанието на Пулев е срещата да се проведе в България.", "date": "2018.08.04", "title": "Кубрат Пулев: Успехът не идва сам"}
{"url": "https://offnews.bg/politika/dbg-pita-agentciata-po-privatizatcia-za-vsichki-neredovni-sdelki-pri-u-685669.html", "text": "„Движение България на гражданите“ отправи питане по Закона за достъп до обществена информация към Агенцията за приватизационен и следприватизационен контрол за приватизационите сделки от началото на управлението на ГЕРБ през 2009 година досега.От ДБГ питат колко от сделките са проверени за нередности, има ли наложени санкции на нарушителите, както и има ли основания за прекратяване на конкретни концесии, сред които на Български морски флот и Булгартабак, поради неизпълнение на договорите.От партията изразяват недоволство от \"липсата на прозрачност относно сделките и контролa от 2011 година до днес, които не са публикувани в регистъра на Агенцията.\"Според председателя на ДБГ Димитър Делчев \"опитът за амнистия на дължими на държавата суми в размер на 58 млн. лв. заради неспазване на приватизационните договори се прави не само, за да бъде спасен Домусчиев, а и за други.\"Сумата, която ГЕРБ искаха да опростят за сметка на нас, данъкоплатците, може да се окаже стотици милиони, коментира той.Поради тази причина Делчев е поискал списък с всички приватизационни сделки и от 2009 до 2018 година.", "date": "2018.08.04", "title": "ДБГ пита Агенцията по приватизация за всички нередовни сделки при управленията на ГЕРБ"}
{"url": "https://offnews.bg/sviat/ruskata-politcia-arestuva-v-peterburg-desetki-lgbti-aktivisti-za-da-z-685681.html", "text": "Руската полиция арестува днес около 30 ЛГБТИ активисти, за да спре техен протест в Санкт Петербург, съобщава Радио Свобода.Няколко десетки активисти са се събрали на Дворцовия площад в града, за да протестират с искане за свобода на събирането и сдружаването.Организаторите на днешната акция са планирали протести от по един човек, на близко разстояние един от друг, след като властите в града отхвърлиха искането им да проведат митинг.Демонстрантите не са нарушавали обществения ред - развявали са знамена с цветовете на дъгата и са издигнали транспаранти.Полицията обаче е арестувала около 30 ЛГБТИ активисти (ЛГБТИ е международно употребявана абревиатура за лесбийки, гей мъже, бисексуални, трансджендър и интерсекс хора).През 2013 г. в Русия беше приет закон, забраняващ \"разпространението на хомосексуална пропаганда\", припомня Ройтерс.", "date": "2018.08.04", "title": "Руската полиция арестува в Петербург десетки ЛГБТИ активисти, за да заглуши протеста им"}
{"url": "https://offnews.bg/futbol/nastavnikat-na-fk-kopenhagen-tcska-razpolaga-s-otrovna-ataka-685673.html", "text": "Треньорът на ФК Копенхаген Столе Солбакен показа уважение към ЦСКА, засипвайки отбора с похвали. Двата отбора ще се изправят един срещу друг в третия квалификационен кръг на Лига Европа.Първата среща е другата седмица, на 9 август, от 20,45 часа на националния стадион \"Васил Левски\". Датчаните отстраниха исландския Стярнан с общ резултат 7:0 след победи с по 2:0 и 5:0.\"Гостуването ни в София ще е магическо, защото ЦСКА има фанатична публика. Отборът се представя много добре и печели всеки мач. ЦСКА разполага с отровна атака. Очаквам два доста оспорвани сблъсъка\", каза Солбакен пред местните медии.На \"Армията\" пък се надяват Дисциплинарната комисия към УЕФА да намали наказанието на защитника Николай Бодуров с една среща и той да е на линия за двубоя срещу ФК Копенхаген четвъртък. Решението се очаква в понеделник.Припомняме, че от ЦСКА подадоха официално жалба до организацията за наказанието на бранителя след мача от първия квалификационен кръг сещу в Рига. Бодуров отнесе санкция от 3 срещи заради мелето след края на двубоя.", "date": "2018.08.04", "title": "Наставникът на ФК Копенхаген: ЦСКА разполага с отровна атака"}
{"url": "https://offnews.bg/temida/spetcializiraniat-sad-ostavi-v-aresta-petima-ot-grupata-na-mitio-ochit-685687.html", "text": "Специализираният наказателен съд остави в ареста петима предполагаеми членове на престъпната група, на която Димитър Желязков - Очите е сочен за ръководител.С постоянна мярка \"задържане под стража\" са Йордан Въчев, Радослав Николов, Венцислав Христов, Иван Пишиев и Иван Найденов.След закритото съдебно заседание тази вечер стана ясно, че разследването съдържа 34 тома доказателства, както и специални разузнавателни средства.Издадена е европейска заповед за арест на още един предполагаем участник в групата - Калоян Колев, както и на общинския съветник от Несебър Пейко Янков, съобщава БНТ.Очаква се към двамата прокурори, които работят по случая, да се присъединят още техни колеги - заради тежестта на делото.Митьо Очите беше  в хотел в центъра на Истанбул - край площад \"Таксим\".Той ще остане в турски затвор, докато продължава процедурата по екстрадиция.", "date": "2018.08.04", "title": "Специализираният съд остави в ареста петима от групата на Митьо Очите"}
{"url": "https://offnews.bg/112/kola-se-vriaza-v-banicharnitca-v-tcentara-na-blagoevgrad%c2%a0-685680.html", "text": "\"Форд\" се вряза в баничарница в центъра на Благоевград днес по обед.Преди катастрофата в баничарницата шофьорът на \"Форда\" е блъснал друга кола - \"Мерцедес\", на кръстовището между улиците \"Ал. Стамболийски\" и \"Полковник Дрангов\".Веднага след катастрофата в заведението за закуски шофьорът е избягал.Млада жена е направила опит пред полицаите да излъже за инцидента и да поеме вината върху себе си.Всъщност тя е пътувала във \"Форда\", но не е шофирала колата.По чудо няма пострадали сред работниците в баничарницата, съобщава агенция БГНЕС.", "date": "2018.08.04", "title": "Кола се вряза в баничарница в центъра на Благоевград "}
{"url": "https://offnews.bg/112/pochina-6-godishnoto-dete-blasnato-ot-kola-na-trotoar-v-sandanski-685675.html", "text": "Въпреки усилията на лекарския екип, 6-годишното дете, което беше блъснато от кола в Сандански, е починало. Това съобщиха пред агенция \"Фокус\" от пресцентъра на „Пирогов“.Детето бе прието в \"Пирогов\" на 25 юли в тежко състояние и с опасност за живота, след като беше блъснато на тротоар от автомобил, управляван от 73-годишен мъж.Шофьорът беше задържан за 24 часа, но после бе освободен под парична гаранция заради влошено здравословно състояние.", "date": "2018.08.04", "title": "Почина 6-годишното дете, блъснато от кола на тротоар в Сандански"}
{"url": "https://offnews.bg/bojni/ufc-nasrochi-supersblasak-mezhdu-habib-nurmagomedov-i-konar-makgregar-685674.html", "text": "Шампионът в лека категория на смесените бойни изкуства Хабиб Нурмагомедов ще се изправи срещу ирландската суперзвезда Конър Макгрегър. Битката ще се състои на 6 октомври тази година в турнира UFC 229, който ще се проведе в Лас Вегас.Сблъсъкът между двамата ще бъде главен за вечерта, а продажбата на билети за голямото събитие ще започне на 17 август. Президентът на UFC Дейна Уайт официално обяви битката на пресконференция в Лос Анджелис.\"За съжаление, днес те не са тук, но битката ще се проведе на 6 октомври в Лас Вегас, дами и господа\", каза Уайт.Хабиб Нурмагомедов завоюва вакантната титла в лека категория на 7 април на турнира UFC 223 в Бруклин, след като победи с единодушно решение Ал Якинта, който участва е битката след кратко предизвестие, заменяйки контузения Тони Фъргюсън. Титла, която беше отнета от Конър Макгрегър два дни по-рано.По този начин ирландецът ще се върне в октагона почти 2 години след историческата си победа над Еди Алварес, когато на турнира UFC 205 в Ню Йорк той завоюва колана на UFC в лека категория и стана първият шампион на UFC едновременно в две категории.", "date": "2018.08.04", "title": "UFC насрочи суперсблъсък между Хабиб Нурмагомедов и Конър Макгрегър"}
{"url": "https://offnews.bg/112/mitio-ochite-e-zadarzhan-v-istanbul-obnovena-685668.html", "text": "Димитър Желязков - Митьо Очите е задържан в хотел в Истанбул.Очите е арестуван тази нощ към 3 ч. при спецакция на турските служби.Преди Турция Желязков е бил в Гърция - той е преминал границата Гърция – Турция в четвъртък.Предстои България да изпрати искане за екстрадицията му до турските съдебни власти.Очите ще остане в турски затвор, докато продължава процедурата по екстрадиция.Вчера стана ясно, че Интерпол  Димитър Желязков.Неговата снимка беше публикувана в секцията \"издирвани лица\" на сайта на Международната организация на криминалната полиция.В сайта на Интерпол е посочено, че Желязков е издирван от българските власти за участието му в организирана престъпна група, осъществявала рекет, изнудване и палежи.От пресконференция на МВР и Специализираната прокуратура вчера стана ясно, че той е напуснал България в понеделник напълно законно - тогава още не е била издадена заповед за ареста му.Организираната престъпна група, в която ключова роля е имал Димитър Желязков, е установявала търговски дружества, развиващи успешен бизнес на територията на Южното Черноморие и по-концентрирано в Слънчев бряг, от които искали „такса спокойствие“.Онези, които отказвали да плащат, са били \"мотивирани\" чрез палежи на автомобили, нанасяне на телесни повреди.", "date": "2018.08.04", "title": "Митьо Очите е задържан в Истанбул (обновена)"}
{"url": "https://offnews.bg/dw/glavniat-problem-na-es-ne-sa-bezhantcite-a-obezliudiavaneto-na-iztoch-685671.html", "text": "Главният проблем са не бежанците, а масивното обезлюдяване на Източна Европа, твърди Иво Мийнсен в анализ, публикуван в швейцарския „Нойе Цюрхер Цайтунг”.Авторът пише с огромен респект за страните от бившия Източен блок, които успяха да извършат мирен преход и да се върнат в Европа. Тези страни днес имат сериозен проблем със своето обезлюдяване, докато Западът страда от обратното – притока на мигранти. Това е една от многобройните интересни тези на Мийнсен. Тук публикуваме части от неговия много обширен анализ.В началото на статията авторът маркира един парадокс: в Европа днес много се говори за миграцията, но хората имат предвид най-вече вълната бежанци след 2015 година; а тази вълна е нищо в сравнение с огромното мигриране на източноевропейци в западна посока. Това са между 12 и 15 милиона само за периода след 1989 година, според оценката на виенски изследователи. По-нататък в статията четем:„Докато гражданите им масово се отправяха в емиграция, държавите от дотогавашния Източен блок трябваше да се освобождават от социалистическата система и да градят нова идентичност. Огромен техен успех е, че съумяха да го сторят, без да бъдат разкъсани от центробежните сили в обществото. Уважението към постигнатото от средно- и източноевропейските страни, влезли в ЕС, става дори по-голямо, когато добавим, че те започнаха да наваксват и икономически и напълно се интегрираха в мирния ред на ЕС. Това стана благодарение на огромното желание както на Изтока, така и на Запада да се поемат разноските за едно такова мирно обединение.Новите професионални перспективи, които им се откриха на Запад, за източноевропейците бяха и възможност да избягат от бедността. От Западна Европа и от Брюксел потекоха стотици милиарди евро инвестиции в заводи, пътища и образование. За „старите\" държави членки на ЕС пък се отвориха нови пазари, а мотивираните и евтини работници от Източна Европа помогнаха за конкурентоспособността на западноевропейските икономики. С общи сили европейците избегнаха и още една опасност: в тази исторически крайно уязвима зона можеше да възникне нещо неопределено, нестабилно и опасно.Независимо от всичко това, Изтокът и Западът все още не са се слели. Една от причините е различният им исторически опит през 20 век, друга пък е миграцията.През последните 30 години двете части на континента живеят под изцяло противоположни знаци. В резултат от миграцията на хора вътре в Европа, западноевропейците започнаха да се страхуват, че в резултат от миграцията ще изгубят идентичност или част от благополучието си. (…) И обратно: в Средна и Източна Европа причина за страховете са не новопристигащите, а напускащите. И това по парадоксален начин подсилва национално-консервативните течения.Под противоположни знациСъзнанието, че най-способната част от населението напуска в западна посока, породи комплекси за малоценност. Тези комплекси носят със себе си и част от самите мигранти, които – пристигайки на Запад – понякога трябваше да започват от най-ниското стъпало. Не им признаваха дипломите, непосилно им беше да преговарят за по-добри условия на един трудов пазар с отчасти експлоататорска структура.Ето защо източноевропейците особено се дразнят, ако усетят реално или въображаемо високомерно отношение и назидателен тон от страна на Запада. Клишетата за „арогантния германец\" или „високомерния еврократ\" се харчат много добре, макар че съдържат само зрънце истина.От друга страна обаче е факт, че на Запад наистина е разпространено леко покровителственото отношение към „по-малките братя\" или към „полския водопроводчик\". Макар че: тези клишета всъщност не обременяват особено политиката, те само витаят във въздуха.По-опасно е онова, което българският политолог Иван Кръстев нарича „демографска паника\". С този термин Кръстев описва страховете на източноевропейците, че измират. През последните десетилетия населението там намалява, а прогнозите за бъдещето са направо катастрофални, така че наистина трябва да очакваме трайно топене на населението. Ако се насърчи миграцията към тези страни, положението може да се пооправи, но държави като Полша, Унгария или България не желаят и удрят ключа на входната врата.Бежанската вълна през Балканския маршрут и атентатите в Париж през 2015 година легитимираха ислямофобските нагласи в политическото пространство. В Източна Европа тези нагласи боравят с инструментариум от ужасяващи предразсъдъци, макар че (а може би точно защото) в тези страни почти не остават мюсюлмани. Медиите непрекъснато представят пришълците от Близкия изток като някакви нашественици, мъжете като изнасилвачи, а жените като машини за раждане. Страховете от навлизането на чуждото допълнително се усилват от угрижеността за оцеляването на собствената нация. Това обяснява и острата съпротива на източноевропейците срещу предложението на ЕС за квоти за бежанците, която политици като Виктор Орбан нажежават с емоции до червено, превръщайки въпроса в едва ли не съдбоносен.Сблъсъкът по въпроса обаче отклонява вниманието от главния проблем: миграцията на източноевропейци в западна посока. Политиците от двете части на континента трябва да седнат и заедно да обсъдят този проблем. Главната цел: хем да се запазят предимствата от свободното придвижване, хем западното благоденствие да не става за сметка на обезлюдяването на Изтока. Пита се също така: Може ли да оцелее една обединена Европа, при положение, че миграцията от бедните към богатите страни допълнително разтваря социалната ножица, вместо да я затваря?Източноевропейците днес вече не са някакви просителиПрости отговори на всички тези въпроси няма. Няма и универсални политически рецепти. Независимо от това днес предпоставките за решаването им са по-добри, откогато и да било досега. Източноевропейците, които днес отиват на Запад, все по-често успяват да направят кариера, защото пълната свобода на движение и уеднаквяването на университетските дипломи премахнаха много пречки. Полша се справи с финансовата криза отпреди десет години много по-добре от редица други страни, Чехия и Словакия трескаво търсят кадри. Източноевропейците вече не са някакви обикновени просители.По-високи заплати и по-ясни стимули биха могли да накарат част от емигриралите да се завърнат на Изток. Моментът и без това е изгоден, като имаме предвид, че за много от тях бъдещето стана неясно след решението на Великобритания да напусне ЕС. Освен това Будапеща и Варшава постепенно признават пред себе си, че самоизолацията не е добра стратегия за бъдещето. Полша вече приема хора, които имат „културна близост\" с местното население – украинци, белоруси, филипинци – но все още почти не им оказва подкрепа. Държавите от някогашния Източен блок, които толкова дълго живяха в изолация, определено тепърва трябва да свикват, че към тях ще има миграция.Вътре в самата Европа миграцията също ще продължи. Но доколкото в Източна Европа има все повече перспективи, миграцията се превръща в свободен избор, а не в принуда, каквато беше преди. Така възникват условия за една по-добра атмосфера. Свой принос към нея могат да дадат и западноевропейските политици, като признаят каква огромна полза носят мигрантите за техните икономики. Разширяването на ЕС на изток не беше някакво самарянско решение, а добра сделка – и за двете страни. Така източноевропейците имат пълно основание със самочувствие да добавят и своите интереси към уравнението. Ако това доведе до процес на европейско уравновесяване, сегашните напрежения ще се окажат просто грешки на растежа. Ако обаче Западът и Изтокът продължат да копаят този ров помежду си, тогава ЕС ще се разпадне.\"", "date": "2018.08.04", "title": "Главният проблем на ЕС не са бежанците, а обезлюдяването на Източна Европа"}
{"url": "https://offnews.bg/obshtestvo/nameriha-ostanki-ot-zhivotni-kraj%c2%a0vodosbornata-zona-na%c2%a0pernishkoto-s-685676.html", "text": "Българската агенция по безопасност на храните,  РИОСВ и РЗИ провериха сигнал за загробени мъртви животни в района на една от отдадените на концесия кариери в землището на пернишкото село Студена, съобщава БНР.На 400 метра от водосборната зона на селото са намерени останки от животни. Има остра миризма.Областният управител Ирена Соколова в понеделник ще получи подробен доклад и ще постанови санкции.За случая ще бъде сигнализирана и Областната дирекция на МВР.", "date": "2018.08.04", "title": "Намериха останки от животни край водосборната зона на пернишкото село Студена"}
{"url": "https://offnews.bg/kultura/preporachvame-vi-zavrashtaneto-na-mecho-puh-i-porasnalia-kristofar-ro-685650.html", "text": "Тази вечер от 20.30 часа в Дома на киното може да гледате историята на Мечо Пух и вече порасналия Кристофър Робин в новия филм \"Историята на Кристофър Робин и Мечо Пух\".Вече пораснал, Кристофър Робин е затрупан от работа, нископлатен и изправен пред несигурно бъдеще. Той има свое семейство, но работата му се е превърнала в неговия живот, поради което отделя изключително малко време на жена си и дъщеря си. Когато отново се събира с Мечо Пух, с когото дълго са били разделени и веселото им, изпълнено с прегръдки и смях детство е било забравено, приятелството им отново се разпалва, напомняйки на Кристофър за дните на безгрижие и детски мечти, както и за моментите, в които са правели просто нищо, а всъщност са били най-хубавото нещо.След злополучен инцидент със служебното куфарче на Кристофър Робин, Пух и останалата част от бандата, включително Прасчо, Йори и Тигър, излизат от гората и смело навлизат в Лондон, за да върнат обратно изключително важните изгубени вещи... защото най-добрите приятели винаги ще бъдат до теб.", "date": "2018.08.04", "title": "Препоръчваме ви: Завръщането на Мечо Пух и порасналия Кристофър Робин"}
{"url": "https://offnews.bg/politika/kak-ochite-beshe-zadarzhan-v-istanbul-turskiat-vatreshen-ministar-se-685678.html", "text": "Лично турският министър на вътрешните работи се ангажира със задържането на Димитър Желязков, заяви министър-председателят Бойко Борисов след инспекция на състоянието на границата в района на Малко Търново.Още вчера се свързахме с турските колеги. Разговаряхме с техния вътрешен министър и час след това беше задържан, каза Борисов.Българският премиер уточни, че главният прокурор на Турция също е съдействал по случая с Очите.Задействани са международните заповеди за екстрадацията на Желязков. Действа се експедитивно, нямам съмнения в правната система на Турция, заяви Борисов.У нас по случая с Очите работи специализираната прокуратура под наблюдението на главния прокурор.Димитър Желязков е  в хотел в Истанбул.Преди Турция Желязков е бил в Гърция - той е преминал границата Гърция – Турция в четвъртък.Очите ще остане в турски затвор, докато продължава процедурата по екстрадиция.Вчера стана ясно, че Интерпол издирва с червена бюлетина Димитър Желязков.Неговата снимка беше публикувана в секцията \"издирвани лица\" на сайта на Международната организация на криминалната полиция.В сайта на Интерпол е посочено, че Желязков е издирван от българските власти за участието му в организирана престъпна група, осъществявала рекет, изнудване и палежи.", "date": "2018.08.04", "title": "Как Очите беше задържан в Истанбул: турският вътрешен министър се е ангажирал лично с ареста"}
{"url": "https://offnews.bg/futbol/beroe-otnovo-specheli-bitkata-za-stara-zagora-685664.html", "text": "Берое взе за четвърти пореден път дербито на Стара Загора, след като победи с 2:0 Верея след голове в двубой от третия кръг на Първа лига.Точни за гостите бяха Мартин Райнов и Мартин Камбуров. Халфът даде аванс на тима си още в 20-та минута, а в 65-та Камбуров довърши домакините с прекрасно изпълнение на свободен удар.Победата беше първа за Берое в първенството за този сезон, след като в предишните два кръга тимът завърши 1:1 със Славия и с Лудогорец. Верея е 12-ти във временното класиране с 1 точка.В другия двубой, който се игра по-рано Ботев Пловдив постигна втората си поредна победа за сезона след 2:0 у дома над Етър Велико Търново. Подобно на първата над Септември преди дни \"канарчетата\" стигнаха до трите точки след голове на Стивън Петков и Тодор Неделев.Нападателят бе точен в 47-та минута, докато Неделев реализира от дузпа в 81-та. Малко преди това Иван Скерлев си изпроси втори жълт картон и напусна терена. Пловдивчани вече имат актив от 6 точки след първите два кръга, докато болярите записаха втората си загуба, но имат 3 точки.", "date": "2018.08.04", "title": "Берое отново спечели битката за Стара Загора"}
{"url": "https://offnews.bg/horoskop/horoskop-za-4-10-avgust-ot-antonia-mechkova-683178.html", "text": "За вас 7-дневието носи трудности, ако са свързани с начинания или сериозни промени в начина на живот, ще ги посрещнете с радост. И в понеделник група Овни не са доволни от делови резултати, работата им върви твърде скучно. Планирайте предпазливо новите неща, бъдете отстъпчиви с околните, от сряда си наложете и по-строг режим. Втори от знака да си дадат отдих и да се грижат за тонизиране, заедно с това да обмислят личните си проблеми. Трети имат добри идеи, но още нямат помощници, съветниците ги отклоняват от дейност...Лято само за ваканция, а вие имате делови идеи и търсите подкрепа, съюзници за осъществяването. Е, щом има поводи за празнуване, Телците не пропускат трапезите, но и на купон ще говорят за свои работи. Току виж ви одумат, някои задачи изоставяте заради веселби. На Преображение се намира кой да ви се притече на помощ. Вторник е за пътища, запознанства, проучване на нова информация. В четвъртък привличате и отдавнашни партньори към проекта, пред нови хора обаче не бързайте да разкривате целия замисъл, показва петък.Това 7-дневие е доста динамично за вас, вероятно е да се притеснявате за пари, партньорства. Близнаците да не изпадат в носталгия за добрите стари времена през уикенда, а да гледат напред и да не се мъчат да хитруват на гърба на колеги, познати. От понеделник пред плана ви възникват пречки, с бързане няма да ги отстраните, във вторник недовършени неща напомнят за себе си. От сряда търсете още съмишленици и сътрудници, дори и да ви критикуват, не се опитвайте да отвърнете на „удара”. Изяснявате и решавате проблеми с любим.Периодът е под знака на колебания и недоизказаност. Раците не се боят да предприемат стъпки в делови и личен план, които обмислят от известно време, но им трябват подкрепа, услуги, най-вече покровителство. Уикендът показва, че поемате куп задачи, които са на колеги, съседи, познати и така губите. В понеделник ще обърнете нещата, но не разкривайте докрай идеите си, във вторник-сряда ще се види, че са по-амбициозни, а и целите печалби. Потиснете критичността в петък, за да имате и силни закрилници, и предани сътрудници.Сега доста преживявате и радости, и болки на хора, на които държите, макар не винаги да говорите по темата. Уикендът изпълва Лъвовете с енергия, трябва да окуражават близки и познати за изява, да покажат на шефове: ще направят всичко по силите си за успеха на важните обществени и делови проекти. В понеделник сплотявате своя екип, но вторник очертава и новите проблеми, обмислете ги далече от компании и партньори, те може някак да ви заблудят в сряда-четвъртък. Ще ви търсят кусури, но петък откроява вашите постижения.Тези дни са динамични и за вас, но ще успеете да разпределите точно времето си и умело ще съчетавате работа и флиртове, купони, пазар, отдих и общуване с добър дивидент за кариера и обществена изява. Много Деви уреждат личния си живот така, че скоро ще им завиждат за постигнатото и любовта, на която се радват. Още уикендът сочи да държите в центъра на вниманието семейството, във вторник избягвайте спорове, в сряда-четвъртък изяснете отношенията си, трябва да бъдат хармонизирани. Влиятелните личности ви оценяват по-високо.Ваканционно време и настроение, но вие следва да отделите внимание за уреждане на назрели делови, правни, финансови въпроси. Везните си знаят сметката и където могат, ще съчетават отдих и работа, дано разчитат и на по-силно покровителство. Иначе от понеделник може да влезете в спорове, които ще се усложнят твърде скоро, а във вторник ще ви подтикнат да промените стратегията си. Сряда носи още изненади, харчете разумно, макар че сигурно ви се иска да поглезите с нещо близките. Необвързаните са пред важен избор.Периодът е динамичен, а вие упорито гоните шансовете за кариера и печалби. Доста Скорпиони ще привлекат вниманието, а и благоразположението на по-влиятелни хора, да не се ограничават само с прекия си шеф. Нетърпеливи сте за промени, до вторник се пазете от споровете на околните, сега темите не ви засягат. От сряда назряват други проблеми, вероятно колеги и познати ще се чувстват използвани от вас, а те също имат заслуга за обща печалба. Спестете си тези разправии, иначе ще отблъснете ценни за вас хора. Риск и в любовта...Време за отдих и изчакване, макар че сигурно имате куп идеи за приходи и изяви. Стрелците да не ги налагат на колеги и близки, и да спечелят в момента, скоро ще се разбере, че успехът е бил мимолетен. Разчитайте на шанса, влагате в обичайните си задължения толкова старание и бизнес умения, че това няма да остане незабелязано от шефове и влиятелни познати до вторник. От сряда амбициите растат, откриват се ненадейни възможности и мнозина ще създадат нови съюзи, ще набележат още по-високи цели. Окриля ви подкрепа на любим.Не сте доволни от признанието на шефове, колеги, познати за приноса си в екипи, а през тези дни давате всичко от себе си, за да вървят общите дела. Козирозите да не се оставят на тези настроения, скоро жестовете им ще бъдат възмездени по най-добър начин, може да се оформят и завидни делови и лични отношения. До Преображение не споделяте мнения и чувства, във вторник говорите сдържано за нови идеи. От сряда пречките са бол, не пилейте енергия по компании. Ако търсите любовта, може да я срещнете и сред стари приятели.Периодът е зареден с поводи за противопоставяне с околни, избягвайте такива разговори и се грижете за тонуса. Някои Водолеи мислят за пътища, усвояване на още знания, запознанства, но пак трябва да действат бдително, риск от щети се очертава от уикенда. Мнозина да се пазят от клюки и подвеждащи сведения, Преображение ще им подскаже да разчитат на старите и проверени приятели. Във вторник-сряда не бързайте с решения, не сте наясно с нещата. В четвъртък делата ви се натъкват на пречки, ако ви подкрепят съюзниците, ще се справите.От уикенда мислите кое и как да уредите в деловата сфера, сега е важно да изпипате административни, финансови и пр. въпроси така, че да сте сигурни в успеха и печалбите си. Рибите много държат на ръста на доходите си, има условия за това, ала в понеделник да не разкриват твърде плановете си, а във вторник-сряда да не се месят в чужди спорове. Ще наложите най-справедливи решения, но е по-важно да се свърши работа, да сте пример за всеотдайност. В петък сте преуморени и раздразнителни, не си го изкарвайте на половинката...", "date": "2018.08.04", "title": "Хороскоп за 4 - 10 август от Антония Мечкова"}
{"url": "https://offnews.bg/obshtestvo/sedem-momtci-ot-efes-vazkrasnali-sled-200-g-v-peshtera-685450.html", "text": "Църквата почита днес Св. Седем отроци в Ефес: Максимилиан, Иамвлих, Мартиниан, Иоан, Дионисий, Ексакустодиан (Константин) и Антонин. Те живеели по време на гонението против християните при император Деций. Навсякъде християните били преследвани и арестувани, за да ги принуждават да вземат участие в идолските жертвоприношения. Много от тях напускали градовете и се криели по пещерите. Между тях били и седемте ефески момци, които се поселили в една пещера на планината Охлон, където чрез пост и молитва се готвели за предстоящия им подвиг. Като узнал за това, Деций заповядал да затрупат с камъни входа на пещерата. Двамата от придворните (Теодор и Руфим) тайно изповядвали Христовата вяра и турили пред камъните оловни плочки, на които написали имената на живо погребаните в пещерата седем момци. Бог обаче дал на момците смъртен сън и ги запазил за цели две столетия нетленни и неизменни.Чудното пробуждане на момците се извършило в царуването на Теодосий Млади. По това време се появили еретици, които отхвърляли възкресението на мъртвите, въпреки евангелските думи, че \"мъртвите ще чуят гласа на Сина Божи и като чуят, ще оживеят\". Тази ерес внесла смут в Църквата, но точно тогава се проявило нагледно свидетелство за истинността на възвестеното от Христа възкресение на мъртвите.Стопанинът на нивата на планина Охлон, гдето се намирала затрупаната пещера със седемте момци, починали преди 200 години, решил да направи ограда на овцете си. За строежа слугите му взимали от ония камъни, с които била затрупана пещерата. Те случайно направили отвор към пещерата. В това време момците оживели, без да знаят, че са се пробудили не от обикновен, а от смъртен сън.На разсъмване един от момците отишъл в града да купи храна. Старата монета, която дал на търговеца, послужила за повод да се разкрие необикновеното произшествие. Разговорът с момъка, който мислел, че още продължава гонението на Деций, привлякло внимание към него. За случката узнал и местният епископ. Той разпитал момъка и разбрал Божията тайна. А като чул за другите момци, останали в пещерата, пожелал да ги види. Епископът се отправил за там с управителя и множество народ. При входа на пещерата епископът разглеждал внимателно обстановката и намерил сред камъните медно запечатано сандъче. Като го разтворил в присъствието на всички, видял там две оловни плочки, поставени от Теодор и Руфим. Тия плочки разяснили на всички загадъчните думи на възкръсналия момък. Всички били поразени и прославяли Бога, дивен в Своите чудеса.Император Теодосий веднага бил уведомен за това събитие. \"Заповядай да се изпратят честни мъже да видят чудото, което Господ извърши в твоето царуване! – пише на Теодосий Млади епископът и управителят, - понеже в наши дни се прояви образът на бъдещото възкресение от мъртвите.\"Но царят пристигнал сам в Ефес с множество вярващи и се поклонил на св. момци. След продължителна беседа с него, момците в неговото присъствие заспали вечния си сън до всеобщото възкресение. Теодосий заповядал да направят 7 сребърни ковчега и да поставят в тях телата на момците. В същата нощ обаче те му се явили на сън и го помолили да ги остави да почиват в пещерата, както по-рано.Поразителността на това събитие бързо се разпространила по целия християнски свят. Неговата достоверност се потвърждавала от мнозина заслужаващи доверие писатели и свидетели.Съдбата на св. мощи на седемте момци е неизвестна след ХІІ в.", "date": "2018.08.04", "title": "Седем момци от Ефес възкръснали след 200 г. в пещера"}
{"url": "https://offnews.bg/offtopic/dobre-che-epal-se-otkaza-ot-tova-da-pravi-drehi-snimki-685653.html", "text": "Тази седмица компанията \"Епъл\" стана първата в историята на капиталовите пазари с пазарна капитализация над 1 трилион долара.Това стана благодарение на отчетите, които показаха по-добри резултати за второто тримесечие от очакванията на инвеститорите и съобщението, че технологичният гигант ще изкупи собствени акции за 20 млрд. долара.Въпреки това не винаги \"нахапаната ябълка\" е имала пазарен успех в начинанията си в над 40-годишната си история.Вероятно най-големият гаф е модната колекция, която \"Епъл\" пуска през 1986 г. В нея са включени лайфстайл артикули и дори уиндсърф с цена от 1100 долара.Замисълът претърпява пълен провал, а може би тези архивни снимки дават отговора защо. ", "date": "2018.08.04", "title": "Добре че Епъл се отказа от това да прави дрехи (снимки)"}
{"url": "https://offnews.bg/obshtestvo/goreshta-sabota-do-34-gradusa-dnes-685659.html", "text": "Днес ще преобладава слънчево време, с временни увеличения на облачността, но валежи са малко вероятни.Ще духа слаб до умерен вятър от изток-североизток.Максималните температури ще са предимно между 29 и 34 градуса, в София – около 29.По Черноморието ще е предимно слънчево. Ще духа слаб до умерен североизточен вятър. Максималните температури ще са 28-30 градуса.Температурата на морската вода ще е 26-27 градуса. Вълнението на морето ще бъде 2-3 бала.В планините ще е предимно слънчево, с временни увеличения на облачността. На отделни места слабо ще превали. Ще духа до умерен вятър от изток-североизток.Максималната температура на височина 1200 метра ще е около 22 градуса, на 2000 метра – около 16 градуса.", "date": "2018.08.04", "title": "Гореща събота, до 34 градуса днес"}
{"url": "https://offnews.bg/obshtestvo/remonti-promeniat-dvizhenieto-pri-biznas-park-sofia-685442.html", "text": "Изграждане на външно топлозахранване и абонатна станция на Бизнес парк София налагат промени в движението, съобщи Столична община. Забранява се влизането на пътни превозни средства от днес до полунощ утре по ул. “д-р Атанас Москов” между ул. „Бизнес парк София“ и ул. “442”. Както и от 8 дж 22 август по северната половина от пътното платно на ул. “д-р Атанас Москов”, в участък от 111 м, считано от ул. „Бизнес парк София“ в западна посока. Движението ще се извършва в южната половина от пътното платно на ул. “д-р Атанас Москов”, като същото се регулира с преносима светофарна уредба.И още: от 23 август до 14 септември по северната половина от пътното платно на ул. “д-р Атанас Москов”, в участък от 80 м, считано от ул. „Бизнес парк София“ в източна посока. Движението ще се извършва в южната половина от пътното платно на ул. “д-р Атанас Москов”, като същото се регулира с преносима светофарна уредба.За същото време се променя маршрутът на автобусни линии №№ 113 и 213 и нощната автобусна линия Н1 (в посока към ж.к. Младост 4): от ж.к. Младост 1, пл. Централна гара и ж.к. Люлин 1, 2 по маршрутите си до кръстовище ул. Филип Аврамов-ул. Самара-ул. Проф. Александър Танев, по ул. Проф. Александър Танев до обръщателното ухо в ж.к. Младост 4, двупосочно.", "date": "2018.08.04", "title": "Ремонти променят движението при Бизнас парк София"}
{"url": "https://offnews.bg/sviat/helikopter-se-razbi-v-rusia-zaginaha-18-dushi-685665.html", "text": "Хеликоптер Ми-8 на авиокомпанията Utair с 15 пасажери на борда се разби в района на град Игарка в руския Красноярски край.Загинали са 18 души - тримата от екипажа и пасажерите.Авиокатастрофата е станала в 5 ч. днес московско време.Хеликоптерът се е сблъскал с товар, закрепен на намиращ се във въздуха друг Ми-8, в който не са пътували пасажери.След сблъсъка в небето хеликоптерът с пасажерите - работници в станция за нефт в района, е паднал и изгорял.Двата хеликоптера са излетели почти по едно и също време.", "date": "2018.08.04", "title": "Хеликоптер се разби в Русия, загинаха 18 души"}
{"url": "https://offnews.bg/futbol/stoichkov-zalia-s-pohvali-nov-igrach-v-barselona-685682.html", "text": "Българската легенда на Барселона Христо Стоичков не скри добрите си думи по адрес на Артуро Видал, който бе привлечен в каталунския клуб. Според него халфът е играч, който може да даде много на \"блаугранас\".\"Това е нещо, което връща добрите спомени за това момче. Той игра голям футбол и е страхотен професионалист. Той е момче, което обича да печели и е направило история с чилийския национален отбор, заедно с Алексис Санчес вече са в историята на Чили с Иван Саморано и Марсело Салас.Този човек получи тази чудесна възможност да носи тази велика фланелка. Това е нещо, което за чужденец е голяма отговорност. Видал може да донесе много неща, той е един зрял играч, победител, който иска да успее във всеки мач.Когато игрите не са толкова ярки, имате нужда от този печеливш дух, защото заразява много хора. С привличането му клубът печели много, особено в средата, където се нуждае от сцепление, борба и печеливш дух, които Видал има\", коментира Камата пред FOX Sports.Накрая той пожела късмет на Артуро и му пожела да се наслади на престоя си в Барселона.", "date": "2018.08.04", "title": "Стоичков заля с похвали нов играч в Барселона"}
{"url": "https://offnews.bg/politika/borisov-balgaria-e-edinstvenata-neuiazvima-strana-ot-migranti-do-tozi-685677.html", "text": "България е на практика единствената неуязвима от мигранти до този момент. Българският вариант, който приложихме, работи добре и се надявам и в Европа да го споделят.Това заяви министър-председателят Бойко Борисов след инспекция на състоянието на границата в района на Малко Търново.Премиерът отбеляза, че натискът по границата е голям, но контролът е силен, а споразумението с Турция работи много добре.Борисов изтъкна, че над 2500 човека са върнати по страни на произход за близо година.Министър-председателят съобщи, че от понеделник ще бъдат командировани още 40 граничари, както и допълнително 50 души от специалните сили.Предстои да бъдат закупени нови 70 автомобила, след като наскоро бяха получени 180. Граничарите са напълно обезпечени и с необходимото им облекло, съобщават от правителствената информационна служба.„Доволен съм много от усилията, които се полагат. Българите имат храбри и добре подготвени граничари“, заяви премиерът Борисов.Той отбеляза, че има около 200 мигранти в центровете в страната.„Всички спим спокойно и си мислим, че това е даденост, а то не е – дължим го на всички граничари, които денонощно пазят границата“, каза още министър-председателят и добави, че най-изявените ще бъдат наградени. ", "date": "2018.08.04", "title": "Борисов: България е единствената неуязвима страна от мигранти до този момент"}
{"url": "https://offnews.bg/tenis/grigor-diitrov-s-nepriaten-zhrebij-za-turnira-v-toronto-685672.html", "text": "Най-добрият ни тенисист Григор Димитров не извади късмет при жребия за турнира от сериите \"Мастърс 1000\" в Торонто и попадна в много тежък поток.Българинът е поставен под №5 в основната схема и ще почива в първия кръг, а след това ще играе срещу Фернандо Вердаско или Петер Гойовчик. Испанецът не е най-любимият съперник на хасковлията.Димитров има три загуби в петте си мача срещу ветерана. Все пак Вердаско първо трябва да отстрани Гойовчик, за да стигне до среща с българина.Успех във втория кръг може да прати хасковлията срещу Милош Раонич или Давид Гофен, с когото хасковлията ще участва на турнира на двойки. Следва вероятен мач срещу Кевин Андерсън, а в същата половина на схемата са още Саша Зверев, Новак Джокович и Доминик Тийм.", "date": "2018.08.04", "title": "Григор Диитров с неприятен жребий за турнира в Торонто"}
