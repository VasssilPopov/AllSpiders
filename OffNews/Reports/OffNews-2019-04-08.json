{"url": "https://offnews.bg/sviat/iran-otgovori-na-sasht-obiavi-amerikanskite-vaorazheni-sili-za-terori-700887.html", "text": "Висшият съвет за национална сигурност на Иран е внесъл американските въоръжени сили в списъка си с терористични организации, съобщи иранската телевизия Прес Ти Ви, цитирана от БТА. \"Иранският Висш съвет за национална сигурност категоризира американските военни сили като терористична организация\", се казва в съобщение на телевизията Прес Ти Ви.В изявление на Висшия съвет се уточнява, че САЩ са дефинирани като страна, която поддържа тероризма, а американското Централно командване и всички негови сили са дефинирани като терористична структура. В изявлението, цитирано от иранската държавна телевизия, се казва, че решението на Вашингтон е голяма заплаха за регионалната и международна стабилност и мир.Решението идва, след като по-рано САЩ обявиха елитното иранско военно подразделение Корпус на гвардейците на Ислямската революция за чуждестранна терористична организация. Решението на Вашингтон относно иранския Корпус беше приветствано от израелския премиер Бенямин Нетаняху и от Бахрейн и беше разкритикувано от Сирия.", "date": "2019.04.08", "title": "Иран отговори на САЩ: обяви американските въоръжени сили за терористична организация"}
{"url": "https://offnews.bg/politika/niama-saglasie-sled-konsultativnia-savet-sreshtu-koruptciata-pri-prezi-700867.html", "text": "Консултативният съвет за национална сигурност при президента Радев завърши без постигнато общо съгласие между участниците в него.Съветът беше на тема „Резултати от противодействието на корупцията по високите етажи на властта. Необходимост от мерки“.В хода на дискусиите на съвета предложих проект на становище. Това становище не се прие от участниците в съвета в мнозинство. Имахме разминавания основно във въпросите - какви са измеренията на корупцията в висшите публични длъжности, доколко ефективна е тя на този етап и, разбира се, предложенията за решения, заяви Радев. \"Апараментгейт не може да се лекува с оставки\"Президентът призова българите към нетърпимост и непримиримост към всички прояви на корупция и към бездействието на държавните институции.„Апараментгейт“ не може да се лекува с оставки. Оставките могат да бъдат достатъчни за партиите, но те не могат и не трябва да бъдат достатъчни за държавата. Вече ясно заявих, че ако българите искат да имат достоен живот, трябва да възпитат своите политиците да живеят само от заплата, а за да стане това, са нужни решителни и безкомпромисни действия по разкриване и разследване на корупцията, по проверка на съответствие на доходите, по отнемане на незаконно придобитото имущество и, особено важно, по наказателно преследване и ефективни присъди, каза Радев.Най-вероятно това е, което се шири в общественото пространство - че „Апартаментгейт“ е само върхът на айсберга на истинската корупция. Но в обществото се споделя убеждението, че има множество злоупотреби с публични средства в особено големи размери, че български политици имат големи финансови ресурси, че имат имоти у нас и в чужбина, че имат крупни фирми чрез подставени лица и офшорни сметки. Висши политици и магистрати, които са били цял живот на държавна заплата не се срамуват да демонстрират необясним за гражданите лукс. И всичко това на фона на обидни, на унизителни пенсии и минимална работна заплата. Казвам неслучайно магистрати, защото битката с корупцията не може да се води с проядена съдебна система, подчерта президентът.БСП: Управляващите браниха със зъби и нокти статуквотоНа заседанието на Консултативния съвет за национална сигурност не бе прието да има нов антикорупционен закон или да се направят поправки в настоящия. Управляващите смятат, че той е добър, работи и тепърва трябва да се направи анализ за въздействие. На второто ми предложение за процедура за избор на двама европейски прокурори, които ще работят на територията на България, премиерът арогантно ме препрати към Румъния, за да попитам какви са резултатите от борбата с корупцията там. По отношение на предложението ми за промяна в правомощията на прокуратурата ми бе отговорено, че налагайки съдебен контрол, ще бъдат затормозени съдиите, които са против, защото така или иначе имат много работа, заяви лидерът на БСП Корнелия Нинова.Предложеният от президента документ също бе отхвърлен от всички, с изключение на мен. В декларацията пишеше, че корупцията е огромен проблем и държавата бездейства. Президентът предложи промени в закона или нов закон, анкетна комисия, която да разследва засегнатите от \"Апартаментгейт\" - всичко това бе отхвърлено от управляващите. Бях свидетел на бранене на статуквото от управляващите със зъби и нокти - няма проблем, институциите работят, а отговорността е понесена с политическите оставки и управляващите имат воля да се борят с корупцията. Това е бранене на статуквото в кръгова отбрана. Оказа се, че медиите и тези, които изнасят информацията, са виновни, но не и политиците, които евентуално са се облагодетелствали от властта в лична полза, коментира Нинова.ГЕРБ: БСП да се върнат в парламентаПоказали сме политическа воля и морал за борба с корупцията, но декларацията на президента съдържаше внушения, които не кореспондират с реалностите. Дори г-жа Нинова накрая гласува да не излезем с общо становище. Подложихме на решение това дали да имаме общо становище и всички гласуваха да нямаме такова, каза председателят на ПГ на ГЕРБ Даниела Дариткова.Вярвам, че КСНС ще даде знак на колегите от опозицията, че е разумно, ако имат намерение да променят законодателството, да се върнат в парламента, където е мястото за законодателни инициативи. В правомощията на законодателната и изпълнителната власт е да предприеме мерки, които да променят закона в посока той да се прилага по-адекватно. Даже в момента в правната комисия на НС тече обсъждане на промени в закона за противодействие на корупцията, добави Дариткова.Марешки: Грозен опит за PR на БСПНа практика резултат нямаше, защото беше направен грозен опит президентската институция да бъде употребена като PR фирма на БСП и самият президент - като личен PR консултант на Корнелия Нинова. И това не доведе до никакви съществени резултати, заяви лидерът на \"Воля\" Веселин Марешки.Според него са били предложени текстове за декларация, които пряко помагат на БСП за предстоящата кампания за европейски избори и това е неприемливо за всички други.", "date": "2019.04.08", "title": "Няма съгласие след консултативния съвет срещу корупцията при президента"}
{"url": "https://offnews.bg/tenis/grigor-poluchi-uajld-kard-za-turnira-v-barselona-700862.html", "text": "Най-добрият ни тенисист Григор Димитров ще участва на турнира от сериите ATP 500 в Барселона, който ще се проведе между 22 и 28 април.Българинът е получил \"уайлд кард\" от организаторите, съобщават от официалния сайт на надпреварата. През миналия сезон Гришо регистрира най-доброто си представяне в каталунската столица, като достигна до 1/4-финалите.За последно 27-годишният Димитров игра в края на март на турнира от сериите Мастърс 1000 в Маями след 2-месечно лечение на контузия на дясното рамо.От Барселона припомнят, че Димитров дебютира в турнира през 2008 г., когато е едва на 16 години. 11-кратен победител в каталунската столица е Рафаел Надал, който и този сезон ще участва в надпреварата.", "date": "2019.04.08", "title": "Григор получи уайлд кард за турнира в Барселона"}
{"url": "https://offnews.bg/tenis/nadal-i-federer-ne-sa-blizki-no-imat-chudesni-otnoshenia-700859.html", "text": "Бившият световен номер 1 в мъжкия тенис Рафаел Надал разкри, че не е близък с Роджър Федерер, но двамата поддържат много добри взаимоотношения.\"Моята мотивация винаги е еднаква независимо срещу кого се изправям на корта. Не мога да кажа, че с Федерер сме близки приятели, но имаме чудесни отношения.Излишните емоции на корта пречат - нужно е да си повтаряш, че това е просто един мач. Не ми е оставало време да мисля с какво друго мога да се занимавам.Повечето тенисисти започват да мечтаят за нещо на 15 години, а на тази възраст аз вече бях професионален състезател\", каза Надал.", "date": "2019.04.08", "title": "Надал и Федерер не са близки, но имат чудесни отношения"}
{"url": "https://offnews.bg/112/9-godishno-momche-probode-sestra-si-s-nozh-700866.html", "text": "Деветгодишно момче е нанесло прободна рана с нож на 12-годишната си сестра в апартамент в Казанлък, съобщи пресцентърът на МВР.Сигналът за инцидента е подаден към 17.30 часа на 7 април. Момичето е настанено за лечение в УМБАЛ – Стара Загора, без опасност за живота.Образувано е досъдебно производство.", "date": "2019.04.08", "title": "9-годишно момче прободе сестра си с нож"}
{"url": "https://offnews.bg/sviat/kremal-putin-e-gotov-da-razgovaria-sas-zelenski-700863.html", "text": "Президентът на Русия Владимир Путин винаги е подкрепял диалога за урегулиране на всякакви проблеми, с изключение на ситуациите, когато има опит диалогът да бъде обременен с различни провокации или да го украсят с диверсии, заяви говорителят на държавния глава Дмитрий Песков, цитиран от Интерфакс.Той допълни, че в такъв случай реакцията на Путин е крайно твърда, недвусмислена и решителна. Така Песков коментира изявлението на кандидата за президент на Украйна Владимир Зеленски, който обяви готовност за контакти с Путин за намиране на решение за кризата в Донбас. Песков подчерта още, че Путин е бил отворен за сериозен диалог от самото начало на събитията в Донбас.„Освен това, Путин многократно е казвал, че за урегулирането на конфликта в Донбас най-главното е не диалогът с Москва, защото Москва не участва в този конфликт. Това е вътрешно-украински конфликт и самите украинци могат да го решат, ако започнат да разговарят помежду си“, отбеляза прессекретарят на руския президент.Запитан от украински журналист дали това означава, че няма да има контакти между президентите на двете държави след балотажа, Песков отговори: „Не, все още не значи“. Кандидатът за президент на Украйна Зеленски заяви вчера, че е готов на преговори с Путин, но подчерта, че не може да става дума за пожертване на територии или хора. Зеленски каза, че следва да започне сериозна „информационна война“, в която Украйна е длъжна да победи, но не уточни средствата за воденето й. Той зае челната позиция на първия тур на президентските избори и ще се състезава на втория с действащия президент Петро Порошенко. Двамата се договориха да проведат дебат на Олимпийския стадион в Киев.", "date": "2019.04.08", "title": "Кремъл: Путин е готов да разговаря със Зеленски"}
{"url": "https://offnews.bg/obshtestvo/tcik-chlenovete-na-rik-ne-sa-zadalzheni-da-polzvat-otpusk-za-tcelia-i-700854.html", "text": "От Централната избирателна комисия (ЦИК) поясниха, че членовете на Регионалните избирателни комисии (РИК) няма да имат задължение да ползват своя неплатен служебен отпуск или полагащия им се платен отпуск на работното им място за целия изборен цикъл от 6 април 2019 г. до 9 юни 2019 г.Те ще трябва да използват отпуските си само за времето, необходимо за работата им в комисията, съобразно определените графици за дежурства и заседания на комисията. От комисията още разясняват, че РИК ще имат задължението осигурят достатъчно дежурни членове, които да осъществяват работния процес. Ето и цялото изявление:", "date": "2019.04.08", "title": "ЦИК: Членовете на РИК не са задължени да ползват отпуск за целия изборен цикъл"}
{"url": "https://offnews.bg/gimnastika/ograbiha-li-katrin-taseva-sadiite-v-pezaro-video-700869.html", "text": "След фурора и силния уикенд за грациите ни на Световната купа в италианския град Пезаро. които не пропуснаха да се върнат в България с медали и да зарадват феновете на красивия спорт, идва и един протест, който буди коментари и въпроси от страна на феновете на българската художествена гимнастика, а и не само.Разбира се, може би темата нямаше да бъде толкова обсъждана, ако не е засегната пряко българката Катрин Тасева, която грабна среброто на финала на лента. Безспорно огромен успех, за което се пребори с едно много добре изиграно с чувство съчетание.Можеше обаче да бъде първа. Именно заради грешка на рускинята Дина Аверина, която зае първото място на лента във финалите. Истината е, че Аверина наистина изигра съчетанието си по най-добрия начин. Изглежда обаче не е отразена много голяма грешка, която определено щеше да промени класирането, не само за нашето момиче, но и за класиралите се след нея.Става въпрос за възел на лентата, с който Аверина играе през по-голямата половина от съчетанието. Възелът е кошмар за една гимнастичка, която щом го забележи трябва моментално да го развърже или да смени уреда си с резервен. Причината за това е, че щом лентата е вързана, съдиите трябва да оценяват единствено големите рискове (големите изхвърляния на уреда) в съчетанието. Всички останали елементи, дори и изпълнени перфектно, не се оценяват.Съчетанието на Дина е изключително сложно и направено така, че тя да натрупва много точки. Отразявайки последствията от възела обаче, оценка от 20.600 изглежда невъзможна. След изиграването си самата Аверина изглежда разстроена, а след като излиза оценката й руската коментаторка възкликва \"Слава богу\".Интересен е факта, че коментаторките със сигурност са забелязали преди това възела, но не го коментират.Така много от феновете си задават въпроса защо за едни може, а за други не. И защо се прави услуга на двукратната световна шампионка Дина Аверина, която все пак получава златния си медал с усмивка.Разбира се, от българския щаб не са направили коментар относно възела на Аверина, а единствено се радват за заслужения медал на Тасева, който обаче можеше да бъде златен.Самата Катрин пише в инстаграм профила си, че е много щастлива от медала, но има още много работа и може да представи композициите си в още по-добра светлина. На въпроси, свързани със съчетанието на Аверина, тя казва, че не я е гледала и не е човекът, който трябва да коментира ситуацията.За играта на Тасева, президентът на БФХГ Илияна Раева написа: „Катрин Тасева спечели днес сребърен медал на лента! Не успя да я изиграе с всичко заложено, но медалът си е медал. Кати изигра чисто и топка, и лента, но й липсваше онази страст и вътрешен заряд, който превръща композициите и във вълнуващи картини. Катрин има много трудни и наситени композиции. Още съвсем малко й трябва, за да разгъне невероятния си потенциал и да ги изиграе както само тя може. Вярвам, че това ще случи следващия уикенд на световната купа в София. Традиционно, Катрин навлиза последна във върхова спортна форма“.Въпросът с неотразената грешка обаче остава и буди възмущение не само при българските фенове. Ограбена ли е гимнастиката и всички състезателки в Пезаро и защо за съдиите има два начина? Това се питат всички, а междувременно доверието и вярата им намалява.", "date": "2019.04.08", "title": "Ограбиха ли Катрин Тасева съдиите в Пезаро? (видео)"}
{"url": "https://offnews.bg/politika/radev-apartamentgejt-e-samo-varhat-na-ajsberga-na-istinskata-koruptci-700873.html", "text": " „Апартаментгейт“ е само върхът на айсберга на истинската корупция. Но в обществото се споделя убеждението, че има множество злоупотреби с публични средства в особено големи размери, че български политици имат големи финансови ресурси, че имат имоти у нас и в чужбина, че имат крупни фирми чрез подставени лица и офшорни сметки. „Апараментгейт“ не може да се лекува с оставки. Оставките могат да бъдат достатъчни за партиите, но те не могат и не трябва да бъдат достатъчни за държавата. Това заяви президентът Румен Радев след консултативния съвет за национална сигурност, който завърши Съветът беше на тема „Резултати от противодействието на корупцията по високите етажи на властта. Необходимост от мерки“.Президентът призова българите към нетърпимост и непримиримост към всички прояви на корупция и към бездействието на държавните институции. \"Добър ден и добре дошли,Уважаеми сънародници,Първо искам да благодаря на всички участници в днешния извънреден Консултативен съвет. В хода на дискусиите на съвета предложих проект на становище. Това становище не се прие от участниците в съвета в мнозинство. Имахме разминавания основно във въпросите - какви са измеренията на корупцията във висшите публични длъжности, доколко ефективна е тя на този етап и, разбира се, предложенията за решения.Ще ви запозная накратко с някои от изводите за състоянието на противодействието на корупцията към днешния момент. Те касаят най-вече разминаване в нашата оценка за ефективността на Антикорупционната комисия. Разминаване в нашата оценка до колко Народното събрание осъществява ефективен и реален контрол върху работата на тази комисия. Разминаване в оценката ни за ефективността на нормативната база, която, според мен, не предполага ефективно противодействие на корупцията по високите етажи на властта. На първо място – нарушаване на институционалния баланс при назначаване на ръководството на Антикорупционната комисия, поради пасивни методи за борба с корупцията, които са фокусирани основно върху проверка на декларации и очакване на сигнали. Поради ограничен обхват на проверката на свързани лица. Виждаме как в момента това е сериозен проблем и се проявява в наши дни. Поради ограничен времеви обхват на проверки след освобождаване от длъжността. Също така, последните разкрития ясно демонстрират, че има съществени несъвършенства в други закони и в тяхното прилагане, които създават условие за поява на корупционни практики.Решенията, които предложих са състоят в, първо – Народното събрание да разгледа и приеме нов закон за борба с корупцията, който да отчита констатираните недъзи на сегашния. Народното събрание да създаде временна комисия за проверка на дейността на КПКОНПИ, която да предложи кадрови и организационни решения. На следващо място упълномощените органи да извършат в кратък срок пълна проверка на всички изнесени в публичното пространство факти и документи, които касаят лица, заемащи висши публични длъжности. Пълните протоколи от проверките да стават публично достояние. При всички бъдещи проверки на лица, заемащи висши публични длъжности, пълните протоколи от проверките да стават публично достояние. И последно, изпълнителната и законодателната власт да предложат и приемат законодателен пакет, насочен към ограничаване на условията за генериране на корупция.Нямах намерение да свиквам днешния извънреден Консултативен съвет за национална сигурност. Помните, че преди година и половина свиках този съвет във връзка с предстоящото приемане и разработване на новия, тогава, антикорупционен закон. Изразих ясно своите резерви към залаганата в този закон неефективност. Предложих ясни принципи и механизми за реално противодействие на корупцията, които обаче бяха отхвърлени от управляващото мнозинство, което наложи един беззъб закон. Спомняте си, че наложих цялостно вето върху този закон, а неговият крах по отношение на висши публични длъжности ние наблюдаваме днес. Продължих да повдигам темата за корупцията при висшите публични длъжности, но до момента срещам съпротива. Спомняте си, че в публичния отчет, който направих на втората година на своя мандат в края на януари тази година, призовах КПКОНПИ, прокуратурата, МВР и службите да навлязат и в старателно отбягвания периметър на властта. Предупредих, че това, ако не се случи разпадът ще продължи, а търсенето на справедливост може да излезе извън рамките и механизмите на закона. Предупредих и политическите партии, че трябва сами да се чистят от корумпирани и некомпетентни кадри с управленски амбиции, ако искат да се видят на бъдещия политически хоризонт. Това не се случи. Напротив, институциите продължаваха да неглижират проблемите с корупцията и когато избухна „апартаментгейт“ вместо те да се задействат активно и да вървят преди медийните публикации, те продължиха да мълчат. За мен това поведение разкрива криза на държавността.Имаме сериозен проблем, мисля, че никой не го отрича и този проблем касае националната сигурност. Затова и миналата сряда обявих този извънреден съвет. Изисках доклад от заместник-председателя на КПКОНПИ същия ден, знаете, поради изнесени факти и публикации за проблеми с председателя на комисията. В рамките на същия ден излязоха съответно и публикации, че заместник-председателят има същите проблеми. Затова отмених поканата си към него. Докладът който изисках от КПКОНПИ разкрива неефективността, според мен, на тази комисия по отношение на висши публични длъжности в този състав, функции и ръководство. Това според мен има и своето обяснение и то е в доклада, който изисках от председателя на Комисията за борба с корупцията, конфликт на интереси и парламентарна етика. Той не можа да се яви на днешния съвет, защото е възпрепятстван. Според мен няма и нужда, защото в заключенията на този доклад от Народното събрание ясно е записано, че към момента съществува институционален механизъм за противодействие на корупцията. В същото време ние виждаме резултатите и според мен - това го отправих и съвсем откровено и към представителите на парламента и парламентарно представените групи - липсва реален, ефективен контрол върху дейността на КПКОНПИ. А това, разбира се, е очевидно и от начина, по който беше избрано ръководството на тази комисия. В настоящата ситуация призовавам за енергични и безкомпромисни действия на институциите за възстановяването на държавността и на доверието на гражданите. На безочието на определени политици и на ширещата се демонстрация и чувство за безнаказаност трябва да се сложи край. Защото усещането за безнаказаност на най-високо ниво се превръща в стандарт за администрацията на по-ниски нива и по провинцията, където твърде вероятно може да се дублират скандалите, които текат в момента в столицата.„Апараментгейт“ не може да се лекува с оставки. Оставките могат да бъдат достатъчни за партиите, но те не могат и не трябва да бъдат достатъчни за държавата. Вече ясно заявих, че ако българите искат да имат достоен живот, трябва да възпитат своите политиците да живеят само от заплата, а за да стане това, са нужни решителни и безкомпромисни действия по разкриване и разследване на корупцията, по проверка на съответствие на доходите, по отнемане на незаконно придобитото имущество и, особено важно, по наказателно преследване и ефективни присъди.Най-вероятно това е, което се шири в общественото пространство, че „апартаментгейт“ е само върхът на айсберга на истинската корупция. Но в обществото се споделя убеждението, че има множество злоупотреби с публични средства в особено големи размери, че български политици имат големи финансови ресурси, че имат имоти у нас и в чужбина, че имат крупни фирми чрез подставени лица и офшорни сметки.Висши политици и магистрати, които са били цял живот на държавна заплата не се срамуват да демонстрират необясним за гражданите лукс. И всичко това на фона на обидни, на унизителни пенсии и минимална работна заплата. Казвам неслучайно магистрати, защото битката с корупцията не може да се води с проядена съдебна система.Според мен налице е растяща криза в доверието. Тази криза или ще бъде преодоляна с енергични мерки на съответните оторизирани органи и държавни институции, които да започнат да изпреварват медийните публикации и да започнат да осъществяват реално прилагане на закона спрямо провинилите се, или тази криза в доверието ще се задълбочи и ще доведе до пълна загуба на легитимност и непредсказуеми последици.Затова призовах всички участници в КСНС – на Народното събрание, на правителството, на оторизираните органи – нямаме време! Трябва да се вземат адекватни и решителни мерки, за да покажем, че има държавност и тази държавност е на място. И всеки един, независимо каква позиция заема в държавата от президент, министър-председател, министри, магистрати, всички, които заемат държавни позиции носят равна отговорност.Искам да благодаря на няколкото медии, които започнаха процеса по изобличаване, и които не спират да търсят истината.Искам да призова българите към нетърпимост и непримиримост към всички прояви на корупция и към бездействието на държавните институции.Благодаря ви за вниманието!\"", "date": "2019.04.08", "title": "Радев: Апартаментгейт е само върхът на айсберга на истинската корупция и не може да се лекува с оставки"}
{"url": "https://offnews.bg/politika/borisov-sled-ksns-predlozhenoto-beshe-predizboren-podarak-za-ninova-700874.html", "text": " След КСНС чух преразкази, които не отговарят на истината. Имаше много предложения, но това, което ни се предложи, предполагам писано от Иво Христов, беше просто предизборен подарък за Корнелия Нинова.Това заяви премиерът Бойко Борисов след Консултативния съвет за национална сигурност при президента. КСНС беше на тема „Резултати от противодействието на корупцията по високите етажи на властта. Необходимост от мерки“ и завърши без постигнато общо съгласие между участниците в него.След КСНС Радев обяви, че участниците са имали разминавания във въпросите - какви са измеренията на корупцията във висшите публични длъжности, доколко ефективна е тя на този етап и как може да се реши.Той заяви, че „Апараментгейт“ не може да се лекува с оставки и призова българите към нетърпимост и непримиримост към всички прояви на корупция и към бездействието на държавните институции.След изказването на президента Борисов също реши да направи извънредно изявление. „Преразказът не ми харесва. Искам да го преразкажа от наша гледна точка“, каза той и допълни: „Още с влизането си Нинова даде тон с това, че се крадат по 10 млрд. на година. Попитах я откъде е взела цифрата, тя каза, че някъде в Европа се говори\". Той посочи, че заложените в бюджета капиталови разходи за тази година са 5,1 млрд. лева и затова по думите му няма как да се откраднат 10 млрд., както твърди Нинова. „Дори аз не бих си позволил да кажа, че те са крали по 10 млрд. лева в техните управления“, коментира премиерът. Заради разликите в цифрите Борисов помолил президента да бъде арбитър. „Било „яростно бранене на статуквото“ - на кое статукво? На тази 115-годишна партия ли? Ние сме партия на 10 години“, посочи още Борисов.\"Като чух и видях какъв предизборен подарък искаха да им направят ми стана ясно. Като ги гледах как се споглеждат Корнелия Нинова и Иво Христов, ми стана ясно кой ги е писал всички неща. Къде всъщност е заровено кучето? Да има нов закон за КПКОНПИ и шефът да се назначава от президента\", подчерта той. По повод изнесената информация в рамките на \"Апартаментгейт\" Борисов посочи, че това разследване и последвалата реакция доказва свободата на медиите у нас. „Как не са ни свободни медиите? Как всичко изнасят, няма нещо скрито. Скандалът „Апартаментгейт“ вече 15-20 дни е от сутрин до вечер... Няма значение кой какъв е, нищо не е останало скрито. Едни си отиват за изкоп, други гледали картинка. Заради „Апартаментгейт“, без още да са се произнесли институциите, питам коя друга партия го е правила? Кой друг премиер го е правил. Председател на ПГ, на комисия, депутати - колко си заминаха от ГЕРБ. Министър, един, втори зам.-министър - само по този случай. Сега проверява прокуратурата - и друг министър ще си отиде, ако има нарушения\", продължи Борисов. \"Не че ГЕРБ не сме си виновни, това било компромат - не. Благодаря на медиите. Излязоха и ни показаха истината\", каза още той.Борисов подчерта, че е \"за\" създаването на анкетна комисия за \"Апартаментгейт\", подобна на тази за \"Грипен\".\"Предложих на депутатите от ГЕРБ да направят анкетни комисии по всички замесени в скандалите. Те да отидат да доказват и в парламента, паралелно с проверката на прокуратурата, НАП, ДАНС и всички институции\", каза той.„Честно да ви кажа толкова добре си тръгнах от КСНС. Толкова бяхме радушни с президента. Явно като си тръгнем някой влиза при него и приказва такива неща. Мога да се подпиша, че това, което казвам, съм го казал там точно така. И точно така е говорено“, допълни премиерът.По думите му всички единодушно са решили, че няма да се излиза с общо становище, като за това е гласувала и Корнелия Нинова.Подкрепа за Лаура КьовешиБорисов коментира и думите на Нинова, че от ГЕРБ ги е страх да подкрепят Лаура Кьовеши за европейски прокурор. Той посочи, че Европейският съвет не се е занимавал още с този въпрос и е взето решение по този въпрос Брюксел да се произнесе след изборите.Той коментира и казаното от него на Нинова да отиде да пита Румъния за Кьовеши. \"Най-добронамерено на КСНС, пред всички, и в стенограмата го пише казах, че в Румъния управлява социалистически правителство. Държавата ръководи сестринска партия на БСП. Моля ви, обадете се на колежката ви социалистически премиер на Румъния и питайте какво и защо отнеха правото на Кьовеши. Не казвам нищо, не се бъркам и какво тя ми разказа, че се е случило в Румъния“, каза премиерът. ", "date": "2019.04.08", "title": "Борисов след КСНС: Предложеното беше предизборен подарък за Нинова"}
{"url": "https://offnews.bg/politika/ninova-gerb-dps-i-op-braniat-sas-zabi-i-nokti-statukvoto-700876.html", "text": "„ГЕРБ, ДПС и ОП бранят със зъби и нокти статуквото. На заседанието на КСНС не стигнахме до съгласие - впечатлението ми е, че статуквото се бореше с всички сили, за да няма промяна. Демонстрираха доста арогантно поведение и неразбиране, че имаме тежки проблеми с корупцията, със социалната политика, с бедността\".Това заяви председателят на БСП Корнелия Нинова пред БНТ след заседанието на Консултативния съвет за национална сигурност.Тя посочи, че са се очертали две линии на поведение - управляващите са твърдяли, че няма нужда от промени в законодателството и че проблемът с апартаментите е решен. Другата линия, по думите ѝ, е предложението на президента за декларация с конкретни промени и нейното предложение с три конкретни промени.„В крайна сметка не постигнахме съгласие”, констатира Нинова.„Мисля, че мерките, които внесе президентът и тези, които аз внесох, от името на БСП, съвпадат с мисленето на хората”, коментира тя.Председателят на БСП цитира декларацията, в която се казва, че корупцията е епидемичен проблем по високите етажи на властта, включитено и в институциите, които трябва да се борят срещу нея - нещо повече, изобличаването на корупцията е оставено на медиите и гражданите, а държавата бездейства.По думите ѝ срещу този текст се е обявил Борисов.„Това само БСП ли го твърди, или хората го виждат?”, попита риторично Нинова. „Премиерът се позова на оставките и каза, че проблемът е решен. Човекът със знаковата оставка, Цветанов, обяви публично, че няма кой да го накаже, че някой ден ще му се извиняват, сега ще завежда дела. Това чувство за вина ли е или поемане на отговорност? Това е арогантност, безнаказаност и наглост”, категорична бе Корнелия Нинова. \"В един и същи ден в болницата в Ямбол даваха кадри как няма асансьори, близките на болните ги качват три етажа нагоре, а на Цветанов личният му асансьор го качва в хола му от първия етаж”, заяви Корнелия Нинова. „Има кой да ги накаже, защото на 26 май има избори”, категорична беше тя.По повод искането на БСП за промяна в правомощията на главния прокурор, лидерът на левицата коментира: „Има няколко прокурорски акта, които не подлежат на съдебен контрол – например- отказ да се образува производство. Това е безконтролно решение на прокуратурата и може да се злоупотребява с него конюктурно. Ние предлагаме да се промени законът, така че съдът да може да контролира и тези актове”.„Как може Цветанов да избира Пламен Георгиев, а Пламен Георгиев да проверява Цветанов?\"- попита още Нинова. „Въпросът е принципен. Утре ще управляваме ние – не е добре да си избираме хората, които ще ни проверяват”, изрази мнение тя. Нинова припомни, че от БСП са предложили цял закон по този въпрос- да има взаимен контрол на властите. Председателят да се избира от президента, а заместниците – от парламента, за да може, по думите й, двете власти да упражняват взаимен контрол и възпиране, както е записано в Конституцията.„Защо не говорим за европейска прокуратура и г-жа Кьовеши?”, попита Корнелия Нинова. Тя обясни, че на заседанието на КСНС е поставила въпроса- как ще се избират европейските прокурори в България, но не е получила отговор. „Искам да говорим за младежка гаранция, минимална европейска заплата, минимална европейска пенсия”, заключи тя.", "date": "2019.04.08", "title": "Нинова: ГЕРБ, ДПС и ОП бранят със зъби и нокти статуквото"}
{"url": "https://offnews.bg/drugi/talantat-na-evrofutbol-nurgiul-salimova-specheli-srebro-i-bronz-ot-dar-700865.html", "text": "Спортният талант на Еврофутбол Нургюл Салимова се окичи с два медала от Държавните индивидуални първенства по шах, които се проведоха в Асеновград.16-годишната ни състезателка участва в най-силната група – тази за младежи до 20 години. В дисциплината ускорен шах тя е 3-та, а в шампионата по блиц е 2-ра.Турнирът бе етап от нейната подготовка за участие в индивидуалния европейски шампионат за жени в Анталия, който започва от 10-ти април.Параолимпиецът и Спортен талант на Еврофутбол Християн Стоянов пък грабна среброто на 4 километра бягане на състезание в Париж.Преди него се нареди представител на домакините Люк Монтадон. В надпреварата взеха участие повече от 300 състезатели.", "date": "2019.04.08", "title": "Талантът на Еврофутбол Нургюл Салимова спечели сребро и бронз от държавното по шах"}
{"url": "https://offnews.bg/obshtestvo/otkriha-otrova-na-detska-ploshtadka-v-sliven-700871.html", "text": "Отрова беше открита на детска площадка в Сливен, съобщи bTV. Неизвестен засега извършител е хвърлил храна със смъртоносно вещество между жилищните блокове в кв. \"Даме Груев\". Точно зад площадката, където е хвърлена отровата, се намира игрище, където си играят много деца.Домашно куче е починало от отровата. Стопанката му разказва, че излязла с кучето на разходка на площадката в петък. Животното намерило парче колбас и го изяло. Малко след това започнало да трепери. Кучето е откарано на ветеринар, но умира минути по-късно. Според лекаря става въпрос за бързодействаща отрова.След инцидента е намерена и още отрова на площадката. Хората от квартала са притеснени, че от отровата могат да пострадат и деца. Полицията разследва случилото се, но виновникът все още не е намерен.", "date": "2019.04.08", "title": "Откриха отрова на детска площадка в Сливен"}
{"url": "https://offnews.bg/politika/borisov-kak-mozhe-tcvetanov-da-kazhe-takova-neshto-mozhe-da-go-nakaz-700877.html", "text": "Как може Цветанов да каже такова нещо, че няма кой да го накаже. Първо - може да ни накаже Господ, може да ни накажат хората, мога да го накажа и аз! И го наказах с максималната строгост. Другото е работа на партиите, на Изплнителната комисия, на симпатизантите. Това заяви премиерът Бойко Борисов по повод думите на зам.-председателя на ГЕРБ Цветан Цветанов в предаването \"Панорама\" от 29 март. Тогава в ефира на БНТ : \"Не се чувствам наказан, защото няма кой да ме накаже. Един депутат не може да бъде наказан, защото решението за излизане от парламента е лично волеизявление на народния представител\".По време на  от Министерски съвет тази вечер, провокирано от Консултативния съвет за национална сигурност при президента, Борисов обяви, че се е запознал с интервюто на Цветанов пред БНТ чак днес:На г-жа Цачева дори не й позволих да се върне като депутат в парламента - затова, че си е избрала апартамент на изкоп. Дори това не й позволих! - коментира още Бойко Борисов.", "date": "2019.04.08", "title": "Борисов: Как може Цветанов да каже такова нещо? Може да го накаже Господ, мога да го накажа и аз!"}
{"url": "https://offnews.bg/futbol/bfs-razmaha-prast-na-otborite-v-parva-liga-700864.html", "text": "От Българския футболен съюз излязоха с официален коментар, възмущавайки се от поведението на ръководствата, треньорите и футболистите в българските отбори в последно време.Организацията призовава клубовете в Първа лига към феърплей и джентълменско държание както на терена, така и извън него.\"\".", "date": "2019.04.08", "title": "БФС размаха пръст на отборите в Първа лига"}
{"url": "https://offnews.bg/obshtestvo/dazd-obiaviava-konkurs-za-plakat-pod-mototo-shtastlivi-zaedno-700860.html", "text": "Държавната агенция за закрила на детето, в партньорство с Министерството на образованието и науката, организират Национален конкурс „Плакат“ за училищата по изкуства, училищата с паралелки „Изобразително изкуство“ от системата на Министерство на образованието и науката, както и за школите по изкуствата (2019 г.).Kонкурсът за плакат е насочен към учениците от специалностите „Рекламна графика“ и „Компютърна графика“ в училищата по изкуствата, паралелки с разширено изучаване на „Изобразително изкуство“, към училищата от системата на МОН, както и за школите по изкуствата. Тематиката е свързана с правата на децата. Конкурсът е под мотото „Щастливи заедно“.Целта на конкурса е да стимулира творческия потенциал и изява на учениците по теми, свързани с правата на децата, които включват и правото да бъдат както потребители, така и създатели на изкуство и култура; да ги насърчи да демонстрират креативност и индивидуалност; да възпитава в тях уважение към семейните ценности; да ги накара да обърнат по-сериозно внимание към опасностите, които крие заобикалящата ги реална и дигитална среда.Темата на конкурса е „Щастливи заедно“.Подтемите са:1. Здравословен начин на живот за моето добро здраве;2. Моето виждане за образование за бъдещето;3. Аз и моето семейство;4. Сигурност във виртуална и реална среда;5. Играя, спортувам и се забавлявам.Повече информация за конкурса .Сахак Касапян - победител в „Сигурността на децата в реална и виртуална среда“", "date": "2019.04.08", "title": "ДАЗД обявява конкурс за плакат под мотото 'Щастливи заедно'"}
{"url": "https://offnews.bg/vodni/pluvna-zvezda-ostana-bez-300-medala-700870.html", "text": "Най-голямата сръбска плувна звезда на всички времена Надя Хигъл преживя пореден тежък удар. Световната шампионка от Рим 2009 на 200 метра бруст е станала жертва на брутален взлом в дома си.Крадците са отмъкнали всичките й отличия, спечелени в кариерата или близо 300 медала. Надя Хигъл сподели за кражбата във Фейсбук.\"Олекнах с два велосипеда, две детски колички и близо 300 медала. Благодаря ви, драги крадци\", написа иронично Хигъл.Пред таблоида \"Курир\" тя изрази песимизъм, че ще види отново отличията си, всяко от които е свързано с някакъв спомен или постижение.\"Най-вероятно вече са претопени\", заяви Хигъл, която стана майка на две деца след прекратяване на кариерата си, а в последните години води битка с тежко автоимунно заболяване.", "date": "2019.04.08", "title": "Плувна звезда остана без 300 медала"}
{"url": "https://offnews.bg/sviat/ruski-korabi-dezhuriat-v-rajona-na-ucheniata-na-nato-v-cherno-more-700868.html", "text": "Руски кораби дежурят в района на ученията на НАТО в Черно море, в които участват и български военни. За това съобщиха от Националния център за управление на отбраната, цитирани от РИА Новости. Днес в югозападната част на Черно море започнаха учения на НАТО. В маневрите участват кораби и авиация от САЩ, България, Гърция, Канада, Холандия, Румъния и Турция, както и представители на въоръжените сили на Грузия и Украйна. Руският Черноморски флот дежури в тези райони за контрол на корабите на Алианса и \"оперативно реагиране на възможни неочаквани ситуации\".Организирано е дежурство на разузнавателни кораби и брегови ракетни комплекси \"Бастион\" и \"Бал\", както и самолети от морската авиация, обясняват от центъра. ", "date": "2019.04.08", "title": "Руски кораби дежурят в района на ученията на НАТО в Черно море"}
{"url": "https://offnews.bg/obshtestvo/kilian-klajnshmid-otkriva-festivala-na-ideite-za-evropa-700846.html", "text": "Едно от най-известните имена в хуманитарната сфера е в програмата на Фестивал на идеите за Европа, който започва на 8 април в София. Бившият съветник по бежанските въпроси на предходното правителство на Австрия, Килиан Клайншмид , е първият лектор в междунарoдната програма на фестивала, който събира визонери от цяла Европа.С негова лекция за свободата на движение ще бъде открита програмата в Къща-музей „Андрей Николов“ към Националната галерия. Килиан Клайншмид започва професионалния си път като строител на покриви. В областта на хуманитарната помощ навлиза неочаквано по време на пътуване до Мали, където помага с построяването на училище. Следват мисии с ООН в най-горещите точки на военни конфликти, сред които Судан, Сомалия и Конго. През 2013 г. поема управлението на най-големия лагер за сирийски бежанци в света „Заатари” в Йордания и от огнище на престъпност и хаос го превръща в модел за успешно и иновативно управление. След над 25 години в системата на хуманитарната помощ Килиан я отрича в името на нов революционен подход към глобалните миграционни предизвикателства.Програмата продължава на 9 април с участието на политическия биограф на Вацлав Хавел – чешкият журналист Даниел Кайзер. Даниел е работил за чешката секция на BBС и вестник „Лидове новини“. През 2013 г. напуска медийната група MAFRA, към която принадлежи и „ЛН“, след като тя става собственост на милардера и медиен магнат Андрей Бабиш. В момента е коментатор на списанието Ехо 24. Кайзер ще говори за двете големи заплахи на свободата на словото според него – от Изток, клопката на олигарсите, а от Запад – опасността от свръх регулация на интернет пространството и тънката граница, която защитава свободата на словото.В програмата на фестивала участват още Николо Миланезе, председател на European Alternatives, поет и философ, който ще говори за демократиацията на европейската икономика и правата на работниците. За политическите процеси в ЕС ще говори Хосе Игнасио Торебланка, испански журналист и политически анализатор, директор на офиса на Европейския съвет за външна политика в Мадрид, доскоро отговорен редактор на El Pais. Автор на книгата „Кой управлява в Европа?“. В програмата на фестивала участва и Кшищоф Чижевски, полски писател, режисьор, философ, съосновател на Фондация „Крайграничие“ и Центъра „Крайграничие - на изкуства, култури, народи“ в Сейни, на който е директор.Иван Кръстев, международно признат политически анализатор, също е сред лекторите на фестивала. Кръстев, който е председател на Център за либерални стратегии и изследовател в Института по хуманитарни и социални науки във Виена (IWM Vienna), ще дискутира за пътищата пред ЕС на междунаордната сцена, заедно спрезидента Росен Плевнелиев и бившият външен министър Ивайло Калфин.Какво е бъдещето на журналистиката, във време, когато собствениците на някои от най-големите европейски медии са от САЩ, Русия, Япония, даже Египет? По темата ще говори французинът Кристоф Леклерк, основател на медийната мрежа Евроактив, председател на фондация Евроактив. От януари 2018 г. Кристоф Леклерк е един от експертите на Експертната група на високо равнище (HLEG) относно дезинформацията.Всички леции на международни участници са последвани от дискусии между български панелисти. В културната програма на фестивала участва Фото фабрика с акценти от шестото си издание на Фотографски фестивал както и прожекции на кратки видео разговори с някои от световните фотографи, станали част от програмата му през годините.През целия период на фестивала посетителите ще могат да разгледат изложбата на учениците от гимназията за приложни изкуства в София – Годините на Европа. Свежият младежки поглед предизвиква в серия от тематични плакати осмисляне на европейските теми.Местата на провеждане на фестивала са Къща-музей „Андрей Николов“ към Национална галерия (ул. Любен Каравелов 15), Софийски университет „Св. Климент Охридски“ и Институт Сервантес.Пълната програма на събитието: Проектът се изпълнява от Център за култура и дебат \"Червената къща\" с подкрепата на Европейския парламент (ЕП) и в партньорство с Националната галерия, Центъра за либерални стратегии, Европейската мрежа на къщи за дебат Time to Talk и културните центрове на Испания (Институт Сервантес - София), Германия (Гьоте институт), Чехия (Чешкия център) и Полша (Полски институт) у нас. EП не носи отговорност за изказаните по време на събитието тези, коментари и мнения.Медийни партньори: Offnews.bg, Mediapool.bg. и Свободна Европа", "date": "2019.04.08", "title": "Килиан Клайншмид открива Фестивала на идеите за Европа"}
{"url": "https://offnews.bg/politika/tcvetanov-fandakova-e-upotrebena-v-atakata-sreshtu-gerb-700838.html", "text": "Всичко, което съм правил и продължавам да правя, е да не нарушавам закона. Не съм го нарушил и истината ще излезе, но малко ще са онези, които след това ще се обадят и ще се извинят. Това каза във Велики Преслав Цветан Цветанов, цитиран от Фокус. Той коментира , че в ситуация като скандала около апартаментите, би си тръгнала от всички управленски постове, той посочи, че вчера двамата са разговаряли няколко пъти.„Смятам, че беше извадено от контекста, Йорданка Фандъкова действително се почувства, че по някакъв начин е била употребена в тази цялостна медийна атака, която се води срещу ГЕРБ“, заяви Цветанов. „Имаме перфектни отношения, познаваме се от 2005 г., имаме невероятно доверие, което сме градили през годините. Уважавам я изключително много и ще продължавам да я уважавам“, обяви той.„Това, което тя вчера ми каза е, че няма тази сила, която притежавам аз, за да преодолее всичко това, което днес ми се случва“, коментира Цветан Цветанов.„Разговаряме с адвоката, правим анализ на всичко, което се случва. Имаме готовност да заведем дела към определени хора, които действително преминаха границите на нормалното и в обсъждания, и коментари“, каза още зам.-председателят на ГЕРБ.", "date": "2019.04.08", "title": "Цветанов: Фандъкова е употребена в атаката срещу ГЕРБ"}
{"url": "https://offnews.bg/futbol/chetiri-gola-i-cherven-karton-pri-ravenstvoto-mezhdu-dunav-i-septemvri-700878.html", "text": "Дунав и Септември София стигнаха до драматично равенство 2:2, в двубой от плейофите за оставане в Първа лига.Точката сякаш е по-голям успех за домакините, които играха цял час с човек по-малко, но въпреки това направиха пълен обрат преди крайния резултат да бъде оформен пет минути след почивката.Кристофър Мандиангу откри резултата в Русе след 5 минути игра. В 31-ата минута \"драконите\" останаха с човек по-малко след два жълти картона на Христо Попадийн.Две минути по-късно Светослав Ковачев изравни резултата, а в 38-ата минута Исмаил Иса направи пълен обрат. Крайният резултат оформи Стилиян Николов в 50-ата минута.Така не се стигна до разместване в класирането на Група Б, като русенци остават четвърти с 22 точки, а днешният им съперник е с един пункт повече и заема третото място, което на теория може да им отреди по-лек съперник в баражите.", "date": "2019.04.08", "title": "Четири гола и червен картон при равенството между Дунав и Септември"}
{"url": "https://offnews.bg/112/10-sa-postradalite-pri-katastrofata-s-gradski-avtobus-vav-varna-700840.html", "text": "Десетима са пострадали при катастрофа с автобус на градския транспорт и две леки коли във Врана, съобщи ОД на МВР в морския град.Инцидентът е станал на 7 април, неделя, около 13:40 ч.Водачът на автобуса по линия №7 правил ляв завой на кръстовището на бул. „Сливница“ и ул. „Вярност“, като преминал през разделителна ограда на ул. „Вярност“ и блъснал два автомобила, изчакващи на червен сигнал на светофара, а след това се блъснал в стена на къща.Пострадали са 45-годишният шофьор на автобуса, който е с контузии на корема, гръдния кош и краката, но без опасност за живота, 33-годишна водачка на единия блъснат автомобил, която е с контузия на главата, както седем пътници, всички без опасност за живота. 44-годишна жена е с контузии на лицето и лявата подбедрица, 62-годишна пътничка е с комоцио, настанена в болница за наблюдение, 58-годишната кондукторка в автобуса е с контузия на лицето и крака, 7-годишно момиче е с контузия на главата и крака, 14-годишно момиче е с контузия на ляв крак, 18-годишна девойка е с контузия на лява ръка, 19-годишна девойка е с контузия на десен крак и ляво рамо, 14-годишно момче е със сътресение на мозъка.По случая е образувано досъдебно производство, причините за възникване на ПТП-то са в процес на изясняване.", "date": "2019.04.08", "title": "10 са пострадалите при катастрофата с градски автобус във Варна"}
{"url": "https://offnews.bg/sviat/sasht-obiaviha-elitno-iransko-voenno-podrazdelenie-za-teroristichna-or-700885.html", "text": "САЩ обявиха елитното иранско военно подразделение Корпус на гвардейците на Ислямската революция за чуждестранна терористична организация, съобщи днес американският президент Доналд Тръмп. Така за първи път Вашингтон официално обявява военни на чужда страна за терористична организация, предаде Ройтерс, цитирана от БТА.\"Корпусът на гвардейците на Ислямската революция (КГИР) е основното средство на иранското правителство за насочване и осъществяване на глобалната му терористична кампания\", обяви Тръмп. С днешното обявяване се \"дава ясно да се разбере какви са рисковете от това да се прави бизнес с КГИР или да се оказва подкрепа на КГИР\", добави той.\"Ако правите бизнес с КГИР, вие ще финансирате тероризма\", посочи Тръмп.Мярката влиза в сила след седмица.За тази промяна в американската политика настояваше и държавният секретар Май Помпео, който е остър критик на Иран. С обявяването за чуждестранна терористична организация се въвеждат санкции, включващи замразяване на активи на КГИР, които корпусът може да притежава в американски юрисдикции, както и забрана за американските граждани да правят бизнес с корпуса.Освен това САЩ ще могат да отказват достъп до своята територия на хора, за които е установено, че са оказвали материална подкрепа на КГИР, както и да ги подлагат на наказателно преследване за нарушаване на санкциите. Това може да включва европейски и азиатски компании и бизнесмени, които имат делови отношения с многото филиали на корпуса.Ще бъде затруднена и дипломацията. Без изключения или облекчения в санкционния режим американските военнослужещи и дипломати може да получат забрана да влизат в контакт с органи на иракските и ливанските власти, които комуникират с представители на корпуса или свързани с него лица.Пентагонът и американските разузнавателни служби изразиха безпокойство от това как би се отразила мярката, ако тя не позволява контакти с чуждестранни представители, които може да са се срещали или да са комуникирали с хора от корпуса. Именно тези съображения донякъде бяха причината, която разубеждаваше предишните правителства на САЩ да не предприемат такава стъпка, обмисляна повече от десетилетие.КГИР, който на езика фарси е наричан \"Пасдаран\" или \"Сепах\", е военизирано оперативно звено, което действа успоредно на иранската армия. Корпусът разполага със свои сухопътни, въздушни и морски сили, както и със своя тайна служба. Смята се, че КГИР контролира ядрения арсенал на Иран. Числеността на личния състав на Корпуса е между 125 хиляди и 300 хиляди.Той контролира действията на доброволческото формирование \"Басидж\" и елитната част \"Кудс\", която извършва специални мисии в чужбина.Върховният духовен водач на Иран аятолах Али Хаменей е командир на КГИР. Единен централен щаб координира действията на корпуса и редовната армия, наброяваща около 520 хиляди.Отговорът на Иран не закъсня. Върховният съвет за национална сигурност на Иран обяви Централното командване на САЩ и свързаните с него сили за терористична организация. ", "date": "2019.04.08", "title": "САЩ обявиха елитно иранско военно подразделение за терористична организация"}
{"url": "https://offnews.bg/kultura/evergrey-s-video-obrashtenie-kam-fenovete-za-predstoiashtia-kontcert-700845.html", "text": "Шведската група Evergrey идват тази неделя, 14 април за концерт в София. Събитието е насрочено за 19:00 часа в столичния клуб Mixtape 5, а гости ще са финландската мелодична дет метъл банда Bloodred Hourglass (BRHG), италианците G.O.D.(Genus Orden Dei) и проектът Crossing Eternity.Вижте видео обръщението на Том Инглунд  и Йохан Ниеман  от Evergrey към родните фенове:Билетите са в продажба онлайн и в мрежата на Евентим, а някои от местата на които можете да ги намерите са Бензиностанции OMV , Technopolis, Български пощи, Orange, Usit Colours, магазини На Тъмно, Office 1 Superstore, билетна каса на EVENTIM на ул.“6-ти септември“в София, билетен център НДК, Дворец на културата и спорта – Варна, Пловдив – билетна каса пред общината.*Клубът не работи с резервации**Политика за достъп на непълнолетни:  ***Гардероб - пътване за употреба:  Предстои обявяване на подробната програма за вечерта.Организаторите препоръчват навременното закупуване на билети и спазването на реда в клуба.", "date": "2019.04.08", "title": "'Evergrey' с видео обръщение към феновете за предстоящия концерт в София"}
{"url": "https://offnews.bg/volejbol/silvano-prandi-sled-2-mesetca-chakane-otgovorat-na-kazijski-beshe-ot-700843.html", "text": "Силвано Пранди сподели, че Матей Казийски е отказал да се върне в българския национален отбор по волейбол. Днес специалистът бе официално представен като селекционер на \"лъвовете\".Италианецът се завръща начело на \"трикольорите\", които водеше до 2010 година. Под негово ръководство националите ни спечелиха бронзовите отличия на европейското първенство в Турция през 2009 година.\"\", каза Пранди.", "date": "2019.04.08", "title": "Силвано Пранди: След 2 месеца чакане, отговорът на Казийски беше отрицателен"}
{"url": "https://offnews.bg/sviat/velikobritania-shte-glasuva-na-evroizborite-na-23-maj-ako-e-oshte-v-e-700886.html", "text": "Великобритания ще гласува за Европарламент на 23 май, ако на тази дата е все още в ЕС. Датата за изборите обяви говорител на британското правителство, като уточни, че Обединеното кралство изразява надежда, че няма да се наложи да организира действително този вот, предаде Франс прес, цитирана от БТА.\"Намерението на британското правителство продължава да е страната да напусне Европейския съюз със споразумение и да приеме необходимото законодателство за това преди 22 май, за да не се налага да участваме в изборите, които тогава ще бъдат анулирани\", каза говорителят.Той уточни, че предприетата стъпка за определяне на дата се изисква от закона.\"Това не прави тези избори неизбежни, защото напускането на ЕС преди датата на изборите автоматично премахва задължението да участваме в тях\", допълни говорителят.Преди дни премиерът Тереза Мей поиска ново отлагане на Брекзит до 30 юни. Ако тази отсрочка бъде отпусната, все още остават много неизвестни. Не е ясно например какво ще се случи, ако Великобритания участва в изборите и гласува за евродепутати, а дни по-късно напусне ЕС. ", "date": "2019.04.08", "title": "Великобритания ще гласува на евроизборите на 23 май, ако е още в ЕС"}
{"url": "https://offnews.bg/temida/spetcsadat-otstrani-ot-dlazhnost-kmeta-na-sozopol-700850.html", "text": "Специализираният наказателен съд отстрани от длъжност кмета на Созопол Панайот Рейзи и главната счетоводителка на общината Златка Мусева. Спрямо двамата са  за длъжностно присвояване в особено големи размери, представляващо особено тежък случай, осъществено след предварителен сговор, при условията на продължавано престъпление и чрез улесняващи документни престъпления.Първоначално Панайот Рейзи бе привлечен към наказателна отговорност на 11 март, а на 1 април обвинението спрямо него бе конкретизирано, като са посочени съучастниците му и точния размер на присвоената сума.Той е обвинен в присвояването на 2 млн. лв. общински средства. Рейзи е категоричен, че въпросната сума нито е присвоена, нито източена. Той  че отново ще се кандидатира за кмет наесен. ", "date": "2019.04.08", "title": "Спецсъдът отстрани от длъжност кмета на Созопол"}
{"url": "https://offnews.bg/obshtestvo/ot-arteks-poiskaha-sreshta-s-premiera-borisov-po-povod-zlaten-vek-700844.html", "text": "Управителят на фирма \"Артекс\" арх. Пламен Пламенов Мирянов (бел. ред. синът на собствениците на компанията Пламен и Весела Мирянови) изпрати отворено писмо до министър-председателя Бойко Борисов за провеждане на среща във връзка със строителството на сграда \"Златен век\" в София.В писмото си Мирянов пише, че няколко пъти се е опитвал да се свърже с премиера, за да присъства на срещата с представители на Изпълнителния комитет на кв. \"Лозенец\", която бе насрочена за 10 ч. по-рано днес, но безуспешно.От година и половина насам от комитета полагат усилия да спрат строителството на небостъргача \"Златен век\", който е проект на фирма \"Артекс\" и според тях е незаконен. Казусът обаче се изостри, след като фирмата попадна във фокуса на общественото внимание заради , че нейни имоти са били придобити от ръководни кадри на ГЕРБ на спорни цени. След извършена проверка п заради нарушения в строителството. От , тъй като според тях след като нарушенията бъдат отстранени, строежът ще бъде продължен. Това доведе до срещата между премиера и членове на ИК \"Лозенец\".В писмото си Мирянов заявява, че \"един конфликт има минимум две страни, но винаги една истина\", и призовава премиера да се срещне с него, за да изложи фактите, приложени и в писмото му. В него той описва реда, по който срокът за изпълнението на проекта бива удължен, и прилага подробности за документите, с които разполага компанията. По думите му те доказват, че издаденото на сградата строително разрешително е валидно. , защото приетото през 2017 г. изменение в Закона за устройството на територията, не важи за заварените случаи, какъвто е този на \"Златен век\". , които са вносители на поправката.По думите на Мирянов обаче има друго тълкувание, според което разрешителното изтича през 2020 г. Това постановява и . Според Мирянов, ако това тълкувание е неправилно, то \"възложителят е подведен от административния орган\" и са нарушени \"основни принципи в административното производство - откритост, достоверност, прозрачност и пълнота на информацията\".Прилагаме цялото писмо на Мирянов без редакторска намеса.", "date": "2019.04.08", "title": "От Артекс поискаха среща с премиера Борисов по повод Златен век"}
{"url": "https://offnews.bg/kultura/hose-kareras-shte-bade-udostoen-s-pochetnoto-zvanie-doktor-honoris-ka-700849.html", "text": "Един от най-легендарните оперни певци на нашето време, Хосе Карерас, прие поканата на родната Национална музикална академия „Проф. Панчо Владигеров“ да бъде удостоен със званието „Доктор Хонорис Кауза“ – най-високото отличие на престижната образователна институция.Специалната церемония в Академията ще се състои при пристигането на Хосе Карерас за последния му концерт в София на 11 май (събота) в Арена Армеец, с който великият изпълнител, един от Тримата тенори, ще се сбогува с българската публика. Лично ректорът на НМА Проф. Д-р Димитър Цанев ще връчи отличието на Маестро Карерас.Както вече стана известно, концертът на Хосе Карерас, който предстои след само месец, ще бъде грандиозно събитие, в което ще вземат участие повече от 120 души сценичен, технически и музикален екип.Между тях особено ключова ще бъде ролята на младия български тенор Росен Ненчев и сопраното Илина Михайлова, които ще застанат на сцената редом с Маестро Карерас и ще изпълнят заедно с него най-популярните арии, с които Карерас си е спечелил вечно място в класическата плеяда на оперната музика.Симфоничната част пък ще бъде изпълнявана от Оркестъра на Софийска опера балет, избран лично от Карерас между няколко оркестри в България заради богатия си опит в изпълнение на оперна музика у нас и зад граница.Билети за последния концерт на Хосе Карерас на 11 май в Арена Армеец за България, Македония и Румъния могат да се закупят в мрежата на Ивентим, .", "date": "2019.04.08", "title": "Хосе Карерас ще бъде удостоен с почетното звание 'Доктор Хонорис Кауза'"}
{"url": "https://offnews.bg/obshtestvo/novo-zastroiavane-v-starozagorski-park-po-shemata-bedechka-700842.html", "text": "Групата за запазване на парк „Бедечка“ в Стара Загора алармира, че започва строителство в друг парк в града - „Бранителите на Стара Загора”. С Общия устройствен план са застрашени 40 декара, предвидени за застрояване, и още близо 100 декара, възстановени на граждани от общината като имоти в периферията, на чиито терени ще може да се строи.Застрашени са озеленени райони и важни подстъпи към парка, предупреждават от гражданското обединение в Стара Загора. Отново става дума за имоти, които са странно възстановени в паркова територия. Но вместо да бъдат евтино отчуждени в годините, както определя законът, общината ги мести в периферията на парка и се разрешава строителство. Стрелките на снимката показват как петната за застрояване се опитват постепенно и незабелязано да отнемат ивица от парка, противно на чл. 62а от ЗУТ. Червените стрелки показват петната за застрояване според общия устройствен план, а жълтата – приблизителното място, на което сега започва строителството.Планът за застрояване видимо е в разрез с общия устройствен план на града. Стрелката на изображението показва приблизително къде се строи сега, както и разминаването между подробния план – с пунктир, и общия план – с цветно петно ляво от него.От гражданското обединение в Стара Загора подчертават, че планът за застрояване не е бил оповестен по правилния начин в „Държавен вестник“ и не е проведено обществено обсъждане.", "date": "2019.04.08", "title": "Ново застрояване в старозагорски парк по схемата 'Бедечка'"}
{"url": "https://offnews.bg/obshtestvo/kpkonpi-shte-proveriava-imotite-na-nikolina-angelkova-i-valeri-zhablia-700847.html", "text": "Върховна касационна прокуратура е възложила на КПКОНПИ проверка по сигналите за закупените жилища от министъра на туризма Николина Ангелкова и публикации в медиите за вила на народния представител Валери Жаблянов без ясен произход на средствата за построяването ѝ, съобщиха от антикорупционния орган.Повод за това е внесен в прокуратурата сигнал от депутати на НФСБ в ПГ “Обединени патриоти“ и медийни публикации за придобитите от министъра на туризма Николина Ангелкова недвижими имоти, както и публикация във вестник „24 часа“ със заглавие: “Депутатът Валери Жаблянов построил вила в „Симеоново“ със заем, но не е декларирал кредит“. Датата на публикацията е 08.04.2019 г.ВКП е разпоредила на органите на Комисията да изиска информация за притежаваните от проверяваните лица недвижими имоти, историята по собственици на всеки от закупените имоти, актуалното състояние на дружеството - продавач,  декларирането на имотите в съответните общински райони, заплащането на продажната цена и дължимите данъци и такси, както и относно произхода на средствата за покупката. ще бъдат взети показания и от нотариусите, пред които са изповядани сделките, и ще бъде поискано съгласие на проверяваните за разкриване на банковата тайна.", "date": "2019.04.08", "title": "КПКОНПИ ще проверява имотите на Николина Ангелкова и Валери Жаблянов"}
{"url": "https://offnews.bg/sviat/boevete-v-libia-vzeha-desetki-zhertvi-buntovnitcite-nastapvat-kam-tri-700818.html", "text": "Подкрепяното от ООН правителство в Либия обяви, че 21 души са били убити, а 27 ранени в боеве близо до столицата Триполи. Сред убитите е лекар от Червения полумесец. Бунтовническите сили обявиха, че са загубили 14 бойци.Американският държавен секретар Майк Помпео призова за незабавно прекратяване на боевете и за започването на преговори. В изявление той подчерта, че САЩ са \"дълбоко разтревожени за боевете близо до Триполи\".Бунтовническите сили под командването на ген. Халифа Хафтар напредват от изток с цел да превземат Триполи. Министър-председателят Фаиз Сарадж го обвини в опит за преврат и обяви, че бунтовниците ще бъдат посрещнати с оръжие.По-рано ООН призова за двучасово примирие, за да може жертвите да бъдат изнесени, а цивилните - евакуирани, но битката продължи.Международните сили започнаха евакуация на служителите си от Либия заради влошаването на ситуацията. Индия и Италия напускат Либия. ООН също изтегля служителите си, за които не е задължително да останат в страната.Либия е разкъсвана от насилие и политическа нестабилност от дългогодишното управление на Муамар Кадафи досега. Той беше свален от власт и убит през 2011 г.От четвъртък насам Либийската национална армия на ген. Хафтар извърши многократно атаки на юг и на запад от столицата. Тя обяви, че е извършила въздушни удари в неделя, след като правителствените сили ги удариха, отново по въздух, в събота.Боевете продължават около спорната територия на международното летище южно от столицата. Ген. Хафтар по-рано обяви, че са го превзели.", "date": "2019.04.08", "title": "Боевете в Либия взеха десетки жертви: бунтовниците настъпват към Триполи"}
{"url": "https://offnews.bg/sviat/zasilen-kontrol-po-granitcite-s-gartcia-i-turtcia-zaradi-migranti-700822.html", "text": "Мигрантската вълна, идваща от Гърция и Турция, се следи отблизо и страната ни е везела превантивни мерки, обяви главният секретар на МВР Ивайло Иванов в предаването „Тази сутрин” на . Eкипи на Гранична полиция и Жандармерията патрулират в пограничните райони.„Имаше призиви да се събират мигрантите в тези две страни, да се обединят в една голяма група и да тръгнат към Западна Европа. Организираха се по „Фейсбук”, тази инициатива се казва „Конвой на надеждата”, следи се от всички международни служби за сигурност. Взехме превантивни мерки. Това, че няма пряка заплаха за нашата страна не означава, че напрежението не може да ескалира – Одрин и Солун са много близо до България”, съобщи главният секретар.По думите на Ивайло Иванов властите в Турция и Гърция взимат мерки и кризата е овладяна.„В момента няма военни по границата ни, ние държим връзка с тях и те имат готовност. В 9:30 ч сме на оперативка при премиера и там ще бъдат взети решения. Там ще бъдат шефовете на Гранична полиция, регионалните директори, шефовете на службите за сигурност и представители на Министерството на отбраната”, допълни Иванов.Напливът от мигранти, минаващи през страната ни, е намалял, посочи Иванов. По думите му изградената ограда по българо-турската граница е помогнала за това. ", "date": "2019.04.08", "title": "Засилен контрол по границите с Гърция и Турция заради мигранти"}
{"url": "https://offnews.bg/knigi/atlas-na-shtastieto-okolosvetsko-pateshestvie-v-tarsene-na-vdahnov-700848.html", "text": "От Австралия до Уелс, през Бразилия, Финландия, Тайланд, Япония, Холандия, Русия и много други държави, \"Атлас на щастието\" разкрива тайните на щастието и как те могат да променят нашия живот.Събрани са разбиранията за добър и пълноценен живот както в страни, които са в челната десетка на проучванията за индекса на щастие, така и в страни, които не попадат там. Да се запознаем с тях ще ни помогне да открием безброй нови начини да сме щастливи.Настоящите страници без капка срам славят най-хубавите моменти от културата на всяка включена държава, както и най-изтънчените черти на националния ѝ характер.Така че ето 33 причини да сте щастливи – вдъхновения, които ще ви изпълнят с надежда. Някои от концепциите са в противоречие с други, точно както традициите на някои страни са диаметрално противоположни на обичаите на съседите им. Но всичко това е в реда на нещата – всички сме различни. Вземете това, което би ви било полезно. Четете! Вдъхновявайте се! И действайте!а определите какви стъпки са необходими, за да ги постигнете.3. Потъвайте в момента – когато сте добре подготвени, може да играете играта с умение и страст, без страх, че нещата ще се объркат.", "date": "2019.04.08", "title": "'Атлас на щастието' - околосветско пътешествие в търсене на вдъхновения (откъс)"}
{"url": "https://offnews.bg/112/kuche-nahapa-8-godishno-dete-v-plevensko-700824.html", "text": "Куче нахапа жестоко 8-годишно дете в Плевенското село Биволаре, съобщи .Четириногото от порода канадски вълк се движело свободно по улицата на селото, когато нападнало момчето. То е получило тежки наранявания. Било нахапано по корема, краката и ръцете.\"Беше много страшно. Кучето избяга, като дойде стопанката на кучето”, каза дядото на детето Рачо Стефанов, който станал свидетел на инцидента.Бабата на момчето разказа, че кучето стои отвързано в двора и често лае по преминаващите по улицата хора.„Стопанката беше много притеснена, видях я в Бърза помощ, носеше документи на кучето, което се оказа с изтекли ваксини. Оказа съдействие, но това не я оправдава – не може това куче да се движи без каишка и намордник”, заяви бащата на детето Явор Китов.Пред bTV стопанката на кучето отказа да застане пред камера и обясни, че каквото има да каже, ще го направи в съда.", "date": "2019.04.08", "title": "Куче нахапа 8-годишно дете в Плевенско"}
{"url": "https://offnews.bg/futbol/liubo-penev-iska-da-zadarzhi-nuno-tomash-v-tcska-700820.html", "text": "Нуно Томаш може да остане в ЦСКА и през следващия сезон, пише \"Тема Спорт\".В ролята на централен защитник, Томаш се оказа изключително солидна опция. Силно бе представянето му срещу Лудогорец за Купата на България, а след това игра силно и в мача с \"орлите\" за първенство. Португалецът се оформя като основен партньор на Николай Бодуров в центъра на защитата.Любо Пенев продължава да гласува доверие на състезателя, което е показателно за намеренията му.Томаш може да действа и като ляв защитник, което допълнително подсилва ролята му на терена. През лятото ЦСКА ще преговаря с Беленензеш за защитника, като опциите са две - или да откупи изцяло правата му, или да удължи наема му.Защитникът има дългосрочен договор с португалския клуб, който изтича през лятото на 2021 година.", "date": "2019.04.08", "title": "Любо Пенев иска да задържи Нуно Томаш в ЦСКА"}
{"url": "https://offnews.bg/offtopic/2-g-zatvor-groziat-zhena-narekla-kon-saprugata-na-bivshia-si-vav-f-700821.html", "text": "Британка може да отиде в затвора в Дубай, защото нарекла новата жена на бившия си съпруг \"кон\" във Фейсбук, съобщава Би Би Си.55-годишната лондончанка Лейла Шахравеш била арестувана на летището в Дубай, където отивала за погребението му. Сега я грозят 2 години затвор заради два коментара във Фейсбук под снимка на мъжа.Британското външно министерство коментира случая, като обяви, че оказва подкрепа на Шахравеш, която е майка на едно дете.Жената била омъжена за бившия си съпруг 18 години и живяла в Обединените арабски емирства 8 месеца от тях. Върнала се във Великобритания с дъщеря си, а съпругът ѝ останал в ОАЕ. Последвал развод. Шахравеш открила, че той се е оженил отново, когато видяла снимки на новата двойка във Фейсбук. Публикувала два коментара на фарси, единият от които гласял: \"Надявам се да те закопаят, идиот! Проклинам те! Изостави ме заради този кон\".Новата съпруга докладвала коментарите.Според закона на ОАЕ за киберпрестъпленията, човек може да бъде хвърлен в затвора заради позорящи изявления чрез социална медия. Жената може да бъде осъдена на 2 г. и глобена с 50 хил. паунда, независимо, че е писала във Великобритания, а не в ОАЕ.Шахравеш и дъщеря ѝ отпътували към ОАЕ на 10 март, за да присъстват на погребението на мъжа, който починал от инфаркт. По време на ареста жената била с 14-годишната си дъщеря, която по-късно отлетяла обратно за дома си. Паспортът на жената бил конфискуван. Самата тя била много разстроена, дъщеря ѝ - също и иска отново да се събере с майка си, според адвокат.", "date": "2019.04.08", "title": "2 г. затвор грозят жена, нарекла 'кон' съпругата на бившия си във Фейсбук"}
{"url": "https://offnews.bg/112/mazh-prebi-ohranitelia-na-stolichna-biblioteka-700827.html", "text": "33-годишен мъж се опита да нахлуе днес в сградата на Столичната библиотека на площад \"Славейков\", където се намират и Комисията за защита на потребителите и офисът на партия „Атака“.Мъжът е нападнал и пребил възрастен охранител на входа, а след това е бил задържан. Пострадалият е отведен в болнично заведение в тежко състояние, но без опасност за живота.По информация на  нападателят е регистриран за психично заболяване. Сградата е отцепена от полиция и в нея не се допускат хора.От \"Пирогов\" съобщиха, че пострадалият е постъпил при тях в противошокова зала с фрактури и контузии по главата. За пациента няма опасност за живота, но му предстои операция. ", "date": "2019.04.08", "title": "Мъж преби охранителя на Столична библиотека"}
{"url": "https://offnews.bg/zimni/koukalova-zagovori-za-zavrashtane-v-biatllona-700804.html", "text": "Чешката биатлонистка Габриела Коукалова намекна, че е пред завръщане в спорта. Двукратната световна шампионка и двойна сребърна медалистка от олимпиадата в Сочи 2014 изненадващо се оттегли преди зимните игри в Пьонгчанг заради проблеми със здравето. Продължителната почивка обаче е дала резултат и тя вече се замисля за завръщане.\"Вече не изпитвам болки, но за истинско завръщане ще трябва да поработя усилено. Все повече хора ме питат за завръщане, но не мога да отговоря еднозначно. Шансовете са 50 на 50. От друга страна си мисля, че не бива да захвърлям всичко. Тренирам и това ми носи удоволствие за разлика от преди. Проблемите ми явно са били психологически\", коментира Коукалова.Президентът на федерацията по биатлон на Чехия Иржи Хамза приветства едно нейно евентуално завръщане.\"Не сме се чували от 11 месеца. Имаме недоразумения заради книгата й, но не можем да откажем от такъв спортист. Габи е направила много за чешкия биатлон, но и той е направил много за нея\", каза Хамза.", "date": "2019.04.08", "title": "Коукалова заговори за завръщане в биатллона"}
{"url": "https://offnews.bg/futbol/futbolen-shef-e-obvinen-v-poboj-ot-mladezhi-700828.html", "text": "Млад мъж е пострадал тежко след побой на терена по време на аматьорска среща от турнир в София. Майката на пострадалото момче, което е със сериозни травми и с операция на носаБратът на пострадалия обвини за случилото се спортния директор на елитния Септември Кристиян Добрев.\"Започна да се изнервя мачът. Започнаха подхвърляния да затворят клетката: \"След мача ще ги убием. Петър Мирчев, 70-ти набор е, беше излязъл от терена преди мен, аз също бях изгонен от мача, а той ме посрещна на центъра. Целият, целият отбор връхлетя върху мен.Брат ми дойде да ми помогне и ни пребиха. Най-дейни бяха Петър Мирчев, Кристиян Добрев – той е директор на Септември, Руслан Недялков и Пенчо, на когото не запомних фамилията. Мен ме свалиха на земята, а след това биха и брат ми. Със счупване на носа на 2 места е, има опасност от отлепване на ретината, много го боли окото. Всичко стана много бързо\", заяви Кристиян Христов.\"Имаме охрана, но не е могла да реагира, защото всичко се е развило много бързо. Шестима колеги са били на терена и се опитваха да разтърват биещите се\", заяви Илия Ангелов,", "date": "2019.04.08", "title": "Футболен шеф е обвинен в побой от младежи"}
{"url": "https://offnews.bg/obshtestvo/obshtinata-shte-proveriava-barbekiuto-na-terasata-na-plamen-georgiev-700825.html", "text": "Столична община и район \"Слатина\" започват проверка на сауната, чардаците, барбекюто и т.н. постройки на терасата на председателя на КПКОНПИ Пламен Георгиев. Това съобщи кметът на района Наталия Стоянова пред бТВ. Георгиев, който излезе в отпуск заради скандала с евтините апартаменти, а закупил жилището с въпросните постройки на терасата. Тя е покрив на сградата, но до нея се стига само от апартамента на Георгиев. Според Стоянова в районната община са знаели от 2012 г., че на терасата-покрив има постройки без необходимите документи, но предишният собственик на жилището не е осигурил достъп на инспекторите и проверката се е провалила. Районната кметица заяви, че се надява Георгиев да не постъпи по същия начин и да позволи инспекторите да си свършат работата. Проверката щяла да отнеме две седмици.  ", "date": "2019.04.08", "title": "Общината ще проверява барбекюто на терасата на Пламен Георгиев, ако пусне инспекторите в дома си"}
{"url": "https://offnews.bg/futbol/penata-edna-tochka-e-po-dobra-ot-zaguba-700826.html", "text": "Почетният президент на ЦСКА Димитър Пенев даде оценката си за двете гостувания на \"червените\" на Лудогорец в Разград. През миналата седмица ЦСКА първо отстрани \"орлите\" за Купата на България, а след това постигна и 0:0 за първенството. Така разликата от три точки в класирането в полза на Лудогорец се запази.\"Точката е по-добра от загуба, но авансът остава за Лудогорец. Ако се бяха вкарали положенията от началото, щеше да даде спокойствие. Игровият план беше добър, но не се получи. При такива пропуски, обикновено се стига до загуба. Трябва да се отчете и друго - последните 2-3 седмици бяха много тежки за част от играчите, особено националите.Треньорите трябваше да преценяват куп фактори - кой е във форма, който виси с картони...Отделно трябва да дебнеш съдиите във всеки мач дали свирят нормално. И в събота имаше такива момемнти. То е ясно, че въжето се дърпа отнякъде. Битката продължава с пълна сила. Сега е време за изводи. ЦСКА има нужда от още футболисти, за да има конкуренция и дълбочина в състава.През лятото трябва да се добави нещо. За Купата имаме предимство срещу Ботев, тъй като сме домакин в реванша. Треньорите си знаят работата. В битка сме на два фронта, но нека не създаваме излишни ядове на Любо Пенев с големи очаквания. Той знае какво прави\", коментира Пената пред \"Тема Спорт\". Той се изказва негативно за формата на първенството, тъй като според него с мачовете от втората осмица само се натоварвали медиите да си \"чупят главата\".Пената разкрива също, че до половин месец ще стане по-ясно какво се случи с плановете за нов стадион на мястото на \"Българска армия\".", "date": "2019.04.08", "title": "Пената: Една точка е по-добра от загуба"}
{"url": "https://offnews.bg/112/obzhalvat-miarkata-za-neotklonenie-na-pol-boevski-700823.html", "text": "Софийският апелативен съд трябва да разгледа мярката за неотклонение на Пол Боевски - син на бившия щангист Гълъбин Боевски. Това съобщи тази сутрин пред Нова телевизия служебният адвокат на Пол Боевски Антоанета Танева. 26-годишният мъж беше задържан в четвъртък вечерта заедно със свой приятел. При обиски в джипа им, както и в две жилища в столичните жк \"Люлин\" и \"Младост\" криминалистите откриха кокаин, амфетамини и канабис. \"От събраните до момента доказателства, според мен, не е доказано по безспорен начин, че е извърши престъплението, за което е обвиняем\", коментира Танева, цитирана от Dariknews.bg.Според защитничката разследването срещу Пол Боевски в момента е в много начален стадий.\"Нито автомобилът, нито жилищата, където е намерен наркотикът са негова собственост\", уточни адвокатката. По думите й предстои разглеждане за мярка неотклонение пред Софийския апелативен съд.В неделя съдът остави Пол Боевски в ареста, след като беше задържан за притежание на наркотици.Името на момчето нашумя преди 11 години. Тогава 15-годишният ученик се простреля с газов пистолет в главата в столично училище. Боевски подаде оставка като общински съветник от ГЕРБ.Баща му Гълъбин Боевски по-късно беше заловен с голямо количество кокаин в Бразилия и беше осъден на повече от 9 години затвор, но се прибра в България. Тогава той обясни, че  дрогата му е била подхвърлена.", "date": "2019.04.08", "title": "Обжалват мярката за неотклонение на Пол Боевски"}
{"url": "https://offnews.bg/politika/delchev-ksns-da-tarsi-reshenia-na-problemite-s-koruptciata-a-ne-da-s-700829.html", "text": "\"Президентът Румен Радев да поеме отговорност на свикания от него Консултативен съвет за национална сигурност (КСНС) да се намери решение на проблема с обраслата в корупция власт. В противен случай форумът отново ще се превърне в терен за партийно надиграване. Ако иска да е обединител на усилията срещу търговията с власт, държавният глава трябва да покани на заседанието и представители на гражданското общество, и на медиите. Защото не органите, чиято задача е да се борят с престъпленията, а медиите разкриха и продължават да разкриват случаи на корупция по високите етажи и на трите власти.\"Това каза председателят на Движение България на гражданите (ДБГ) Димитър Делчев по Канал 3 вчера по повод свикания днес от президента КСНС, на който ще се обсъждат проблемите с корупцията у нас на фона на .Делчев припомни, че ДБГ призова президента да стане гарант за операцията „Чисти ръце“, включително и чрез покана към екип от прокурори и следователи от Германия, Испания и Холандия, които да проверят имуществото на властимащите.Той отбеляза, че последния ден, преди да бъде назначен за министър на правосъдието Данаил Кирилов е внесъл поправка в закона, която предвижда за шеф на антикорупционната комисия да бъде избирано лице с 5 г. стаж в службите за сигурност. ГЕРБ ще се освободят от  и вече са планирали с кого ще го заменят. Най-лошото е, че отново ще бъде назначен зависим човек, който ще има за задача да удря чуждите и да пази своите, каза председателят на ДБГ.По повод призива на Жозеф Дол всички десни партии в България да се явят заедно на евроизборите и за общата листа на ГЕРБ и СДС, Делчев сравни 10-годишното управление на ГЕРБ с колело на хамстер. Политиката им е да решават и после сами да си отменят решенията, като единственото сигурно, което постигат, е държава в застой. Примерите са стотици, но не мога да не отбележа, че Данаил Кирилов премахна от обхвата на антикорупционния закон общинските съветници, а сега има първа задача от Борисов като министър на правосъдието да ги върне. Нашата цел е не да влезем в колелото на хамстера срещу удобни постове, а да изградим здрав кораб, който да придвижва България напред, като прави живота на хората по-добър, заяви председателят на ДБГ.На въпрос за обединението в център-дясно за евроизборите Делчев обясни, че Националният съвет на ДБГ е дал мандат на Изпълнителния съвет на партията да направи едно последно усилие за общо участие с „Демократична България“. Ние бяхме тръгнали в посока да се явим самостоятелно. И това не е отпаднало като възможност. В момента събираме подписите, необходими за регистрацията на ДБГ в ЦИК. Но координаторите ни отчитат желанието на стотици хиляди десни хора да видят обединен фронт на тези избор, каза Делчев. Той поясни, че в ДБГ има хора като зам.-председателя Найден Зеленогорски, който от цялата десница има най-голям опит в обединението на десните партии през годините \"и това е една съществена причина да предполагаме успешен резултат\".", "date": "2019.04.08", "title": "Делчев: КСНС да търси решения на проблемите с корупцията, а не да се превръща в място за партийно надиграване"}
{"url": "https://offnews.bg/obshtestvo/zapochvat-dazhdove-shte-vali-v-pochti-tcialata-strana-dnes-i-prez-nos-700812.html", "text": "Днес след временно разкъсване и намаление на облачността от югозапад тя ще започне отново да се увеличава. Ще започнат и валежи, които до вечерта ще обхванат почти цялата страна и ще продължат и през нощта срещу вторник, предупреждава Националният институт по метеорология и хидрология. На места, главно в Южна България, те ще са интензивни и с гръмотевици. Ще духа до умерен вятър от изток-югоизток.Максимални температури - между 15° и 20°.Над планините ще бъде облачно с валежи, на места и с гръмотевици. Над 2000 метра валежите ще са от сняг. Ще духа умерен южен вятър. Максимална температура на 1200 метра около 9°, на 2000 метра 3-4°.Над Черноморието в сутрешните часове все още ще има превалявания, но те ще спрат, а облачността временно ще се разкъса. Вечерта облачността отново ще се увеличи и през нощта срещу вторник по южното крайбрежие ще има валежи. Ще духа до умерен изток-югоизточен вятър. Максималните температури ще бъдат между 12° и 15°. Температурата на морската вода е 9-11°. Вълнението на морето ще бъде 2-3 бала.Днес слънцето изгря 2 минути преди 7 ч. и ще залезе точно в 20 ч.", "date": "2019.04.08", "title": "Започват дъждове: ще вали в почти цялата страна днес и през нощта срещу вторник"}
{"url": "https://offnews.bg/analizi-i-komentari/barometar-info-dzhambazki-i-stanishev-naj-odobriavani-kato-evrodeputa-700832.html", "text": "Евродепутатите Ангел Джамбазки и Сергей Станишев са най-одобряваните членове на ЕП, които са допринесли най-много за интересите на България през изминалите пет години. Това показват данните от телефонно проучване на Барометър инфо, проведено от 30 март до 4 април сред 826 души. Като най-активен според 21,7% е посочен Ангел Джамбазки. След него с 9,3% е Сергей Станишев, който събира одобрението на традиционните избиратели на БСП и на публиката с убеждения в лявото политическо пространство.Доста по-назад, с 3,9%, но все пак разпознат с дейността си е евродепутатът Андрей Ковачев, следван от Георги Пирински, Петър Курумбашев и Филиз Хюсменова съответно с 2,7%, 2% и 1,4%. Според 2% от анкетираните няма евродепутат, който да е допринесъл за българските интереси, а 51,9% отговарят, че не могат да преценят.Изследването е проведено след гласуването на пакета „Мобилност“, като може да се отчете, че то е допринесло към ниската оценка за работата на тримата евродепутати, които по една или друга причина не защитиха интересите на българските превозвачи в Европа. Оценката на анкетираните за работата на досегашните евродепутати оказва влияние и на отговора им дали и кой, според тях, заслужава да бъде преизбран за втори мандат, като класацията е горе-долу същата. Ангел Джамбазки събира 24,6% от положителните отговори, Сергей Станишев биха преизбрали 12,2%. На Андрей Ковачев биха се доверили отново 5,3% от респондентите. 3,8% от анкетираните не биха преизбрали никой от сегашните евродепутати, а 46,2% не могат да преценят.Запитани в отворен въпрос за коя партия или коалиция биха гласували на предстоящите на 26 май избори за представители от България в Европейския парламент, 22,2% от респондентите посочват ГЕРБ; 21% отговарят БСП, за ВМРО казват, че ще гласуват 9,6%, а за ДПС 6,1%. За друга партия/коалиция биха гласували 4,1%, а 37% заявяват, че няма да гласуват в тези избори. Към момента не се наблюдава повишаване на електоралната тежест на ГЕРБ с оглед на това, че към тях се присъединиха СДС и Обединените земеделци. 31,4% от анктетираните изявяват желание да гласуват с преференция, 15,2 процента няма да се възползват в тази възможност. Категорично в евровота няма да участват 18,2 процента от анкетираните, а 35,2% се колебаят дали да го направят. ", "date": "2019.04.08", "title": "Барометър инфо: Джамбазки и Станишев най-одобрявани като евродепутати"}
{"url": "https://offnews.bg/politika/sagata-s-koalitcia-za-balgaria-spored-abv-markata-nikoga-ne-e-bila-na-700830.html", "text": "\"Коалиция за България” не е била никога марка на БСП.Това заяви заместник-председателят на АБВ Любомира Ганчева по Нова тв. Тя обясни, че това наименование никога не е принадлежало на БСП. \"Коалиция за България\", съставена от АБВ и още 6 политически сили,  документите за регистрация за европейските избори. Листата на формацията е оглавена от проф. Боян Дуранкев.АБВ носи административно-наказателна отговорност за кражба на чужда търговска марка, заявиха пак вчера от БСП.  за собствеността на марката \"Коалиция за България\". Ще защитаваме праватa си пред съда, всички международни органи и институции, обявиха от пресцентъра на \"Позитано\" 20. От БСП са категорични, че \"ЦИК трябва да се съобрази с изложените аргументи и българското законодателство и не трябва да допуска до регистрация коалиция от партии с наименование Коалиция за България за участие в евровота. „Коалиция за България“ притежава всички права и основания за ползването на това име – и в юридически, исторически и морален план, каза днес Ганчева. Правен спор няма, посочи тя и обясни, че патентът за името „Коалиция за България” е от 2016 година, а през 2018 година БСП е направила опит за заявка на търговска марка, въпреки, че официално са се отказали от него преди години. В този смисъл „Коалиция за България“ няма притеснения, че ЦИК може да откаже регистрацията заради протеста на БСП.", "date": "2019.04.08", "title": "Сагата с Коалиция за България: Според АБВ марката никога не е била на БСП"}
{"url": "https://offnews.bg/tenis/grigor-dimitrov-startira-sezona-na-klej-kato-29-v-sveta-700831.html", "text": "Най-добрият български тенисист Григор Димитров запазва 29-ото си място в световната ранглиста на АТР. 27-годишният българин, който не участва в турнири през миналата седмица, има актив от 1300 точки.За последно той игра на “Мастърс” турнира в Маями и отпадна в трети кръг от Джордан Томпсън. Следващата надпревара в програмата му отново е от категорията “Мастърс 1000” - тази в Монте Карло, която стартира на 14 април. Миналата година Григор достигна до полуфиналите и има да защитава 360 точки.Днес официално стартира и сезонът на клей в мъжкия тенс. През седмицата ще се проведат два турнира на тази настилка - в Хюстън (САЩ) и Маракеш (Мароко). Елитът в тениса пропуска двете надпревари от ATP 250, като ще съсредоточи силите си за Монте Карло.", "date": "2019.04.08", "title": "Григор Димитров стартира сезона на клей като №29 в света"}
{"url": "https://offnews.bg/futbol/ochakva-ni-interesna-sedmitca-sas-zdravi-futbolni-derbita-700839.html", "text": "Любимият ни турнир Шампионска лига се завръща през тази седмица. Ливърпул и Порто ще премерят сили в първи мач от 1/4-финалите. По същото време ще бъде и английското дерби Тотнъм – Манчестър Сити. Срещата в Лондон ще се състои на новия стадион на \"шпорите\", който за пръв път ще посрещне мач от Шампионска лига. Двата мача можете да гледате на живо .В другия поток палачът на Реал Мадрид – Аякс е домакин на Ювентус. Любопитен ще бъде двубоят между Манчестър Юнайтед и Барселона, които се изправят помежду си на \"Олд Трафорд\". За последно двата колоса се срещнаха един срещу друг във финали – през 2009 г. 2:0 за каталунците в Рим и през 2011 г. 3:1, отново за тях, на \"Уембли\".В английската Висша лига Ливърпул приема Челси. И двата отбора се нуждаят от задължителна победа на \"Анфийлд\". Домакините заради ожесточената битка с Манчестър Сити за титлата, гостите заради борбата им с Тотнъм, Арсенал и Манчестър Юнайтед за място в Топ 4.В испанската Ла Лига сякаш няма кой да спре Барселона по пътя към втора поредна титла. Каталунците гостуват в дома на последния в класирането Уеска. Столичните Реал и Атлетико се борят за 2-то място и играят съответно с Леганес и Селта Виго. Всичките мачове можете да .У нас Левски приема Лудогорец в дербито от Първа лига. Разградчани наскоро отупаха \"сините\" насред \"Георги Аспарухов\", печелейки с 2:0.ЦСКА пък ще мери сили с коравия Берое в София, а Черно море ще търси частичен реванш от Ботев Пловдив за драматичното отпадане за Купата на България след дузпи.", "date": "2019.04.08", "title": "Очаква ни интересна седмица със здрави футболни дербита"}
{"url": "https://offnews.bg/temida/kpkonpi-atakata-sreshtu-komisiata-e-ot-2-ma-oligarsi-i-1-partia-prov-700841.html", "text": "Зад атаката срещу антикорупционната комисия КПКОНПИ стоят двама олигарси и една политическа партия, \"за което има 2 млрд. и 200 млн. причини, които могат да мотивират не една политическа партия да направи това\".Това обявиха в съобщение до медиите от пресцентъра на комисията във връзка със замесването на името на нейния председател Пламен Георгиев в \"Апартаментгейт\".Оттам допълват, че в момента текат две проверки, но не става ясно дали те са започнали преди или след като апартаментът с голяма тераса на Георгиев влезе в новините и дали проверяваното лице има връзка със случая.Едната проверка била на \"приближено лице до политически лидер\", което се възползвало от висок държавен пост, за да получи \"парични суми в особено големи размери\". Същият човек организирал изборите на една от политическите партии, твърди КПКОНПИ, но не посочва коя е тя.Паралелно тече и проверка, че служител на комисията е изнасял информация към същото лице. Материалите са предадени на прокуратурата.Съобщението на КПКОНПИ идва и по повод  по темата корупция. От антикорупционния орган посочват, че са предали отчет за работата си на президента на 5 април и че \"за нас Комисията, сигурността и стабилността на държавата, както и борбата с корупцията, са единствената задача\".", "date": "2019.04.08", "title": "КПКОНПИ: Атаката срещу комисията е от 2-ма олигарси и 1 партия, проверяваме лице за крупна злоупотреба"}
{"url": "https://offnews.bg/sviat/sled-porazhenieto-na-mestnite-izbori-erdogan-sreshta-putin-v-moskva-700815.html", "text": "Претърпелият поражение на местните избори в Турция президент Реджеп Ердоган ще се срещне днес с руския държавен глава Владимир Путин в Москва. Двамата ще оглавят заседание на Съвета за сътрудничество на високо ниво между двете страни.Президентите ще обсъдят двустранните отношения, Сирия, други регионални и международни въпроси, както и доставката на руските ракетни комплекси С-400, съобщи съветникът на руския президент Юрий Ушаков, цитиран от БНР.Визитата на Ердоган е първо му задгранично пътуване след местните избори и третата му среща с Путин тази година, след осъществените на 23 януари в Москва и на 14 февруари в Сочи. Миналата година Путин и Ердоган разговаряха 25 пъти на четири очи на двустранни или международни форуми.2019-а е година на културата и туризма на Русия в Турция и на Турция в Русия, а в контекста на което се очаква тази вечер Путин и Ердоган да посетят церемонията по откриването ѝ в „Болшой театър“.След като резултатите от изборите показаха, че Ердоган губи Анкара и Истанбул, снощи управляващата Партия на справедливостта и развитието поиска ново броене на гласовете в Анкара от Общинския избирателен съвет. По-рано в 13 от 25 района в града районните избирателни комисии отхвърлиха жалбата за цялостно ново преброяване. Очаква се решението на Висшия избирателен съвет по искането на партията на Ердоган за ново преброяване на всички гласове в Истанбул. От ПСР поискаха и отмяна на изборите в истанбулския квартал „Бююкчекмедже“ заради нередности.Искането на опозиционната Народнорепубликанска партия за цялостно броене на гласовете в Бурса беше отхвърлено. От опозицията се оплакват, че се приемат жалбите само на Партията на справедливостта и развитието, а на различни места в страната, дори и при минимална разлика, жалбите за повторно броене на опозицията се отхвърлят от избирателните комисии.При преброени към 18:30 часа над 80,5% от невалидните бюлетини в Истанбул, преднината на опозиционния кандидат Екрем Имамоглу е над 16 000, уточнява БНР.", "date": "2019.04.08", "title": "След поражението на местните избори Ердоган среща Путин в Москва"}
{"url": "https://offnews.bg/112/spetcaktcia-v-dimitrovgrad-petima-zadarzhani-za-reket-i-lihvarstvo-700816.html", "text": "Петима души са задържани при спецакция в Димитровград днес, групата се е занимавала с рекет и лихварство. „Това съобщи главният секретар на МВР Ивайло Иванов по бТВ. По думите му задържаните са действали и на други места в страната. Акцията на спецпрокуратурата и ГДБОП е започнала рано тази сутрин. Извършват се процесуално-следствени действия, уточни Иванов. ", "date": "2019.04.08", "title": "Спецакция в Димитровград, петима задържани за рекет и лихварство"}
{"url": "https://offnews.bg/politika/saveshtanie-pri-borisov-reshavat-za-vojski-po-granitcata-s-gartcia-za-700819.html", "text": "Премиерът Бойко Борисов свиква съвещание с министрите на отбраната Красимир Каракачанов и на вътрешните работи Младен Маринов за ситуацията по границата ни с Гърция. Българската граница е заплашена след бунтове на бежанци в лагер до Солун. Те искат да продължат пътя си към Германия.Каракачанов вече заяви, че към момента няма непосредствена опасност от мигрантска вълна към България заради напрежението в лагера на границата на Гърция със Северна Македония.Въпреки това вицепремиерът предложи при необходимост да се изпратят 3 000 военнослужещи и техника в помощ на МВР за възпиране на групи от нелегални мигранти.МВР шефът Младен Маринов съобщи по БНР, че полицията и жандармерията засилват присъствието си в района на границата с Гърция. По информация от гръцките власти напрежението сред мигрантите край Солун вече е овладяно. Имало е призив поток на мигранти да премине през България, съобщи директорът на \"Гранична полиция\" главен комисар Светлан Кичиков по Нова тв. Той уточни, че става дума за кюрдски гражданин, в чийто призив се споменава името на България. Там се коментира Северна Македония, и евентуално, ако не се получи, през България, обясни комисар Кичиков.Той потвърди, че е имало организация за пътуване на голяма група от хора по определен маршрут чрез SMS-и, но преди това такава е направена и във Facebook.Това е процес, който тече от известно време, може би месец-два. Ние имахме готовност и трябваше да вземем мерки, ако искаме да бъдем адекватни, защото не знаехме накъде може би могло тръгне този поток от хора”, коментира шефът на \"Гранична полиция\". По думите му има проблем, но той не е на българска територия.", "date": "2019.04.08", "title": "Съвещание при Борисов, решават за войски по границата с Гърция заради мигранти"}
{"url": "https://offnews.bg/izvan-terena/zovat-konar-makgregar-da-priznae-bashtinstvo-na-momiche-700833.html", "text": "Самотна майка от Ливърпул призова звездата в смесените бойни изкуства Конър Макгрегър да признае бащинство над дъщеря й Клод. Дамата се казва Тери Мъри и твърди, че няма финансови претенции към ирландеца, а просто желае детето да знае кой е баща му.Двамата с Конър се запознали в нощен клуб в Ливърпул през 2017 година и си допаднали. Плод на симпатията им станала дъщеричката Клод, която е била записана в свидетелството си за раждане с \"баща неизвестен\". Майката обаче е решила да сложи край на това.\"Не му искам парите. Просто искам да докажа, че той е баща на Клод. На няколко пъти го търсих, казах му, че съм бременна, но той не прояви интерес. Затова съм принудена да поискам ДНК тест за установяване на бащинството и той да си поеме отговорността\", казва Тери Мъри.Конър Макгрегър е женен от 2008 година и има две деца от партньорката си Ди Девлин, като второто се появи на бял свят през януари т.г.", "date": "2019.04.08", "title": "Зоват Конър Макгрегър да признае бащинство на момиче"}
{"url": "https://offnews.bg/obshtestvo/53-hil-zrelostnitci-na-maturi-prez-maj-700835.html", "text": "Близо 53 000 зрелостници ще се явят на всеки от двата задължителни зрелостни изпита в края на май, съобщи пресцентърът на Министерството на образованието и науката.Първият, по български език и литература, ще се проведе на 21 май от 8 ч. На 23 май в същия час ще започне и вторият - по предмет по избор.Матурите по желание ще са между 28 май и 31 май.Тази година най-много бъдещи абитуриенти – 14 612, са избрали за втори задължителен изпит предметът английски език. Вторият най-желан е биология. Матура по него ще положат 11 076 ученици. 11 036 са предпочели в дипломата им за средно образование вместо оценка от втора матура да се запише средноаритметичната оценка от изпитите по теория и практика на професията, изучавана в професионална гимназия.По география тази година ще се явят малко под 6000 зрелостници. Изпит по философия ще държат 4300, а по математика – над 2200. Тест по история и немски език ще положат повече от 1000 дванадесетокласници.Матура по желание тази година са заявили 888 ученици, като най-много – 310, ще се явят на математика.", "date": "2019.04.08", "title": "53 хил. зрелостници на матури през май"}
{"url": "https://offnews.bg/sviat/sasht-ministarat-otgovariasht-za-stenata-po-granitcata-s-meksiko-po-700814.html", "text": "Министърът на вътрешната сигурност на САЩ Кирстен Нилсен подаде оставка. Именно тя прилагаше някои от спорните политики на президента Доналд Тръмп за граничната сигурност: стената по границата с Мексико, разделянето на семейства на мигранти.Нилсен, която наричаше службата си чест, която човек получава веднъж в живота, се оттегля чрез писмо, в което не уточнява истинската причина, а пише, че сега е подходящият момент да се оттегли.\"Надявам се следващият министър да има подкрепата на Конгреса и съдилищата за поправяне на нормативната уредба, която пречеше на нашите възможности да гарантираме напълно сигурността на границите на Америка\", пише тя.Между Нилсен и Белия дом имаше напрежение почти от момента на встъпването ѝ в длъжност през 2017 г., защото тя се смяташе за противник на някои от най-твърдите антиимиграционни мерки, подкрепяни от президента и негови съветници. Самата тя е била все по-недоволна от това, което е смятала за липса на подкрепа от други министерства и за намеса на президентските съветници, съобщават източници на АП в администрацията на САЩ, цитирани от БТА.Президентът Тръмп обяви, че Кирстен Нилсен ще бъде заместена временно от комисаря по граничната защита Кевин Макълийнен.", "date": "2019.04.08", "title": "САЩ: Министърът, отговарящ за стената по границата с Мексико, подаде оставка"}
{"url": "https://offnews.bg/sviat/erdogan-vidia-organizirana-prestapnost-v-izborite-za-istanbul-700852.html", "text": "Новоизбраните кметове на Анкара и Истанбул получиха мандатите си за встъпване в длъжност, но вотът в Истанбул не дава мира на президента и лидер на управляващата в Турция партия Реджеп Ердоган. На пресконференция в мегаполиса той обяви, че хората му са установили организирани престъпления в изборния процес и най-вече при преброяването на бюлетините.Имало записи с телефонни камери и телевизионни разкрития, доказващи извършените нарушения. Президентската Партия на справедливостта и развитието /ПСР/ поиска ново преброяване на гласовете веднага след изборите, което свали преднината на опозиционния кандидат до малко под 16 000 гласа. Вчера истанбулската й структура огласи намерението си да настоява за ново, повторно преброяване в 38 общини на мегаполиса, а не само на невалидните бюлетини, както и за анулиране на вота в 39-ия избирателен район.\"Никой няма право в Истанбул, където има над 10 милиона избиратели, да си въобразява, че е спечелил изборите с разлика от 13-14 хиляди гласа. Това ще реши Висшият изборен съвет и когато той се произнесе, тогава ще приемем резултата“, заяви Ердоган, цитиран от Анадолската агенция.Близката до властта журналистка Нагехан Алчъ от „Хабертюрк“ прогнозира нови избори в Истанбул на 2 юни. „Ние сме общество, уморено от избори, но въпреки това ние, жителите на Истанбул, сме готови за още едни избори и те са много вероятни“, казва тя. В днешната си публикация си авторката обяснява, че в двата последни дни на седмицата не е писала нищо, защото имала срещи с видни представители на ПСР и на опозиционната Републиканска народна партия /РНП/, както и с близки до Висшия изборен съвет източници. Искала да разбере безизходицата в Истанбул и да развърже възела й. Така стигнала до извода, че е много възможно изборният съвет да насрочи нов вот за кмет на Голямата Истанбулска община и той да се проведе на 2 юни т.г.Според нея е твърде вероятно изборният съвет да реши за нови избори и за местен парламент. Тя припомня идентична ситуация от местния вот от 30 март 2014 г. в град Ялова – тогава кандидатът на ПСР спечелил, но след възражението на РНП и последвалото ново преброяване на бюлетините, победата била за опозицията. А после с решение на Висшия изборен съвет били проведени повторни избори.", "date": "2019.04.08", "title": "Ердоган видя организирана престъпност в изборите за Истанбул"}
{"url": "https://offnews.bg/obshtestvo/politciata-izdirva-sobstvenika-na-izgubeni-pari-v-studentski-grad-700837.html", "text": "Столичната полиция обяви, че съхранява намерени в Студентски град изгубени пари, за които няма подаден сигнал.Те са открити на 18 февруари в магазин \"Фантастико\". Сумата е намерена от служител на веригата в близост до касата.Управителят на магазина е сигнализирал на полицията и с протокол сумата е предадена на униформените. парите в момента са на съхранение в Седмо РУ-СДВР.Тъй като до настоящия момент в управлението не е постъпил сигнал за изгубените пари, от полицията съобщават, че собственикът може да си ги получи, след като удостовери подробности около случая – сума, купюри и евентуално други детайли.", "date": "2019.04.08", "title": "Полицията издирва собственика на изгубени пари в Студентски град"}
{"url": "https://offnews.bg/obshtestvo/stroezhat-na-zlaten-vek-spira-okonchatelno-ne-e-iasno-kakvo-shte-stan-700853.html", "text": "Следващият понеделник на фирма „Артекс“ ще бъде връчен протокол от Дирекция за национален строителен контрол за спирането на строителството на сградата „Златен век“ в столичния квартал Лозенец. Това стана ясно след срещата на премиера Бойко Борисов с Инициативния комитет „Лозенец“, който настоя строителството да се прекрати. В срещата участваха министри и кметът на София Йорданка Фандъкова.Заповедта на ДНСК, която ще бъде връчена следващия понеделник на фирмата „Артекс“, е за окончателното спиране строителството на сградата „Златен век“, стана ясно от казаното. Основна причина за спирането е заради това, че фирмата не е подновила до ноември миналата година разрешителното си за строеж, обясни министърът на регионалното развитие Петя Аврамова. До ноември 2018-та година е бил гратисният период, в който фирма „Артекс“ е можела да внесе такова искане за презаверка на разрешението за строеж. Видно е от всички документи, които и арх. Здравков притежава, и ДНСК. Такова искане липсва“, подчерта тя.Воислав Тодоров от ИК „Лозенец“, който настояваше строителството на „Златен век“ да спре, обяви, че Инициативният комитет отлага протестите си за седмица, за да види какво ще се случи след връчването на този акт на ДНСК, с който окончателно строителството трябва да спре.Строителството трябва да бъде окончателно спряно. Не да бъде спряно за месец, два, три, докато се правят някакви допълнителни корекции по градата, а да бъде окончателно спряно заради изтекло разрешение. Това е огромен пробив, огромен успех за гражданското общество“, заяви Тодоров, цитиран от БНР.Не е ясно обаче какво ще се случи с изграденото до момента, защото инвеститорът вероятно ще обжалва заповедта на ДНСК. Това посочи главният архитект на София Здравко Здравко. По думите му, построеното до ноември 2018-та година е законно, макар и строителното разрешение да е изтекло през 2017-та година.", "date": "2019.04.08", "title": "Строежът на Златен век спира окончателно, не е ясно какво ще стане с изграденото досега"}
{"url": "https://offnews.bg/futbol/vladi-gadzhev-otnovo-shte-si-tarsi-otbor-700834.html", "text": "Берое няма да продължи да гласува доверие на бившия капитан на Левски Владимир Гаджев. Клубът няма да се възползва от опцията за удължаване на договора на преминалия и през долните нива на английския футбол 31-годишен халф, твърди \"Тема спорт\".Гаджев има контракт в Берое до края на настоящия сезон.Карлос Охене, Яя Меледже и Александър Цветков са фаворити за позицията на бившия национал, който се оказва ненужен под Аязмото.По всяка вероятност за взимането на това решение, ръководството е отчело и факта, че Гаджев често е с контузии, които не му позволяват да покаже максимума от възможностите си.Така Гаджев отново се озовава в позицията да си търси отбор. Самият той често е споделял, че иска да играе извън България и очакванията са отново да си уреди трансфер в чужбина.", "date": "2019.04.08", "title": "Влади Гаджев отново ще си търси отбор"}
{"url": "https://offnews.bg/futbol/solskiaer-poluchava-200-miliona-paunda-za-da-podsili-iunajted-700858.html", "text": "Мениджърът на Манчестър Юнайтед - Оле Гунар Солскяер ще разполага с повече от 200 милиона паунда за нови играчи.Шефовете на \"Олд Трафорд\" искат от норвежеца да постави началото на нов голям отбор, който да е сред водещите в Европа в следващите поне пет години.Още преди няколко дни стана ясно, че \"червените дяволи\" вече са набелязали доста имена, като най-интересните са тези на Джейдън Санчо, Калъм Хъдсън-Одой, Деклан Райс, Аарън-Уан Бисака, Калиду Кулибали и Рафаел Варан.От друга страна Юнайтед по всяка вероятност ще се раздели и с част от сегашните си футболисти, като усилено се търсят отбори на Антонио Валенсия, Маркос Рохо, Матео Дармиан, Ерик Байи, Алексис Санчес и Фред. Договорите на Андер Ерера и Хуан Мата пък изтичат през лятото и едва ли ще бъдат подновени.", "date": "2019.04.08", "title": "Солскяер получава 200 милиона паунда, за да подсили Юнайтед"}
{"url": "https://offnews.bg/obshtestvo/git-s-55-iskovi-molbi-za-obiaviavane-v-nesastoiatelnost-zaradi-neizpla-700857.html", "text": "Сумата на установените от контролните органи на Инспекцията по труда забавени възнаграждения през първите три месеца на 2019 г. е почти наполовина по-малка в сравнение със същия период на 2018 г. За януари – март т.г. са установени 3.8 млн. лв. забавени възнаграждения, а изплатените след намесата на Инспекцията, включително и за стари периоди, са 2.9 млн. лв.Година по-рано забавените възнаграждения са били 8.2 млн. лв. Респективно намалява и средният брой на ощетените работници, който през т.г. е 2208 души, а през м.г. е бил 4191 души. Практиката показва, че при забавени възнаграждения винаги има работещи, които подават сигнал в ИА ГИТ, поради което може да се смята, че от контрол са обхванати почти всички работодатели, бавещи заплати.От 31 март 2018 г. Инспекцията по труда получи правомощие да инициира обявяване в несъстоятелност или откриването на производства по несъстоятелност на работодатели, които бавят възнаграждения на поне 1/3 от работниците си за повече от два месеца. За една година контролните органи на Агенцията са подали на това основание 55 броя искови молби, като 11 броя от тях са подадени през 2019 г. Решени на първа инстанция са 36 от образуваните съдебни производства, от които три решения са обжалвани и все още се разглеждат от по-горната инстанция.Общо 23 дружества са обявени в несъстоятелност, а за 8 дружества е открито производство по несъстоятелност според решенията на първа инстанция. Три молби са отхвърлени, защото работодателите са изплатили изцяло забавените възнаграждения. Една е оттеглена от ИА ГИТ след представени доказателства за изплатени възнаграждения и една е спряна поради подадена искова молба от друг кредитор.Съдебните решения създават възможност потърпевшите лица да потърсят обезщетения от Фонда за гарантираните вземания на работниците и служителите при несъстоятелност на работодателя. Мярката имаше дисциплинираща роля за работодателите. В периода от гласуването на законодателните промени в края на 2017 г. до влизането им в сила на 31 март 2018 г. над 70 предприятия, за които в рамките на контрола беше установено, че попадат в хипотезата за иницииране на откриване на производство по несъстоятелност, изплатиха в пълен размер възнагражденията на своите работници и служители, за да не бъде подадена искова молба от Инспекцията.", "date": "2019.04.08", "title": "ГИТ с 55 искови молби за обявяване в несъстоятелност заради неизплатени заплати"}
{"url": "https://offnews.bg/futbol/bivshiat-glaven-skaut-na-ludogoretc-se-razminal-s-levski-700817.html", "text": "Бившият главен скаут на Лудогорец Методи Томанов е отказал да поеме същата длъжност в Левски, информира \"Тема Спорт\". Той получи покана да се присъедини към клуба от новата власт на \"Герена\" още през зимата. В крайна сметка обаче до преминаването му при \"сините\" така и не се стигна.Специалистът е свободен, след като през октомври се раздели изненадващо с разградчани. Именно той е човекът, който постави шампионските основи в Лудогорец, като провеждаше доста умна трансферна политика. Без съмнение най-големият му удар бе привличането на Марселиньо. Бразилският плеймейкър бе първото попълнение на разградчани след влизането им в елита през лятото на 2011 година.На \"Герена\" планираха създаването на селекционен съвет, изграден от български специалисти.Този вариант не бе осъществен и се наложи клубът да се обърне към хора от чужбина. \"Сините\" подписаха контракт с мениджърската агенция на Джовани Бекали Becali Management and Consulting. Именно известният румънски импресарио предложи на Левски Богдан Патрашку за главен скаут.Бившият футболист на Литекс обяви, че целта му е да доведе на \"Герена\" перспективни млади футболисти, които след време да бъдат продадени на добра печалба. Той също така посочи, че клубът няма да харчи с широки пръсти, а ще въведе таван на заплатите, който ще бъде в размер на 15 хил. евро.", "date": "2019.04.08", "title": "Бившият главен скаут на Лудогорец се разминал с Левски"}
{"url": "https://offnews.bg/politika/na-fona-na-apartamentgejt-prezidentat-svikva-saveta-za-natcionalna-s-700813.html", "text": "На фона на имотния скандал във властта президентът свиква днес Консултативния съвет за национална сигурност (КСНС) с една тема: корупция. Началният му час е 13 на бул. \"Дондуков\" 2.Напазарувани на завидни цени апартаменти в скъпи софийски квартали костваха постовете на правосъдния министър Цецка Цачева, зам.-министрите на спорта Ваня Колева и на енергетиката Красимир Първанов. Човекът, от когото тръгна скандалът - вторият в ГЕРБ Цветан Цветанов напусна Народното събрание, но не и позицията си в партията. Съмнително е, че има кой да провери всичко безпристрастно. Оказа се, че шефът на Антикорупционната комисия в държавата Пламен Георгиев се е сдобил с тризонет с огромна тераса, която не фигурира в декларацията му. . Неясно е също как синът на директора на Националната следствена служба Борислав Сарафов се е сдобил през 2018 и 2019 г. с недвижими имоти за много пари, чийто произход не е ясен. Борислав Сарафов не е обявил притежаването на такива суми в декларациите си.Георгиев и Сарафов излязоха в отпуск.Радев обясни, че сериозният проблем с доверието в държавността е причина да свика Консултативния съвет, напомня БНР.От БСП настояха за отстраняването на председателя на Антикорупционната комисия.„Как реагират партиите в момента? С оставките те казват: „Проблемът е приключен“. Той може да е приключен за партиите, но не трябва да бъде приключен за държавата“. И призова органите за борба с корупцията: „Те да бъдат пример за чистота и аз мисля, че вече започва един процес на очистване и на оздравяване на тези органи, защото без здрава съдебна система нямаме правова и просперираща държава“.", "date": "2019.04.08", "title": "На фона на \"Апартаментгейт\" президентът свиква Съвета за национална сигурност заради корупцията"}
{"url": "https://offnews.bg/politika/borisov-ima-problem-po-granitcata-s-gartcia-nasishtame-s-tehnika-i-h-700836.html", "text": "Мерки за реакция във връзка с бежанската ситуация около Солун бяха обсъдени на днешното спешно съвещание при министър-председателя Бойко Борисов.Тази сутрин премиерът събра в Министерския съвет вицепремиера и министър на отбраната Красимир Каракачанов, министъра на вътрешните работи Младен Маринов и ръководството на Гранична полиция, съобщиха от МС. Министър-председателят обърна внимание, че случващото се е точно в навечерието на европейските избори, във време, в което 95% от миграцията е намаляла в Европа. Помните колко тежък бе Балканският път, успяхме да се справим тогава. Границата с Турция се пази добре, споразуменията работят, но с Гърция е проблем, отбеляза премиерът Борисов и обърна внимание, че точно около Солун, в Гърция се развиват тези процеси. Жандармерията е там, армията има готовност, насищаме с техника и хора, за да може да опазим държавата, отбеляза Борисов. По думите му трябва да има готовност за задържане на бежанци, така че да не се разпръснат из страната.Министър-председателят разпореди да се видят центровете, да се вземат всички мерки, службите да подават своевременно информация за обстановката, ако е необходимо да се усилят ГКПП-тата по южната граница. ", "date": "2019.04.08", "title": "Борисов: Има проблем по границата с Гърция, насищаме с техника и хора"}
{"url": "https://offnews.bg/obshtestvo/bez-voda-v-chasti-ot-lozenetc-krasno-selo-i-liulin-700810.html", "text": "„Софийска вода” временно ще прекъсне водоснабдяването в части на столицата днес, съобщиха от дружеството.Подмяна на спирателен кран на ул. „Милевска планина“ в ж. к. „Лозенец“ налага спиране на водоподаването от 10:00 до 19:30 часа на ул. „Бунтовник“ от ул. „Богатица“ до ул. „Николай Лилиев“. Изпълнение на инвестиционен проект за реконструкция на уличен водопровод на ул. „Константин Иречек“ в район „Красно село“ налага спиране на водоподаването от 09:00 до 19:00 часа по ул. „Константин Иречек“ от ул. „Абоба“ до ул. „Яков Крайков“ (нечетни номера). След възстановяване на водоснабдяването е възможно временно повишаване мътността на водата. След реализацията на този инвестиционен проект клиентите на „Софийска вода”, живеещи в района ще, почувстват значително подобреното качество на предоставяните услуги. Във връзка с подмяна на спирателни кранове на ул. 332 жк. „Люлин“ 8 се налага спиране на водоподаването от 09:00 до 19:00 часа и по бул. „Сливница“ - от ул. „Филиповско шосе“ до бул. „Панчо Владигеров“, по ул. 332 от ул. 328 до бул. „Сливница“. ", "date": "2019.04.08", "title": "Без вода в части от Лозенец, Красно село и Люлин"}
{"url": "https://offnews.bg/obshtestvo/za-ili-protiv-danachna-prozrachnost-na-golemite-kompanii-700861.html", "text": "Целта на поредицата \"За или Против решенията на ЕП\" е да запознае читателите с важните решения на Европейския парламент. Тя е част от проекта „Фестивал на идеите за ЕС\" , осъществяван от Център за култура и дебат „Червената къща\" в партньорство с европейската мрежа от дебатни центрове Time to talk и Център за либерални стратегии, с финансовата подкрепа на Европейския парламент и с медийната подкрепа на Offnews.bg и Mediapool.bg.Гласувайте в анкетата и научете повече за решението на ЕП в текста на сайта на проекта:", "date": "2019.04.08", "title": "За или против данъчна прозрачност на големите компании?"}
{"url": "https://offnews.bg/politika/mareshki-gotov-da-prati-5000-dobrovoltci-na-granitcata-s-gartcia-700856.html", "text": "Лидерът на ВОЛЯ и зам.-председател на НС Веселин Марешки оглави спешен кризисен щаб за справяне с мигрантските проблеми по границата ни с Гърция, съобщиха от пресцентъра на партията. „ВОЛЯ – Българските Родолюбци” имат готовност да изпратят 5 000 доброволци.„Това са истински родолюбци, хора, които милеят за България и са готови да я защитават от всякакви набези на нежелани „гости”, заяви Веселин Марешки.Ще припомним, че през последните няколко дни ескалира напрежение в мигрантския лагер край Солун. Хиляди бежанци опитаха да тръгнат към Западна Европа. Маршрутът им е или през България, или през Северна Македония.", "date": "2019.04.08", "title": "Марешки готов да прати 5000 доброволци на границата с Гърция"}
